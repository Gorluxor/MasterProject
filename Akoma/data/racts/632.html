<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

<p>	Redakcijski prečišćen tekst</p>
<p style="text-indent: 1.775rem" align="left">&nbsp;</p>
<p><o:p>&nbsp;</o:p></p>
<p class="odluka-zakon">ZAКON</p>
<p class="odluka-zakon">o javnim službama</p>
<p class="centar">„Službeni glasnik RS”, br. 42 od 18. jula 1991, 71 od 22. 
decembra 1994, 79 od 16. septembra 2005 - dr. zakon, 83 od 5. avgusta 2014 - dr. 
zakon</p>
<p class="clan">I. OSNOVNE ODREDBE</p>
<p class="clan">Član 1.</p>
<p>Javnom službom u smislu ovog zakona smatraju se ustanove, 
preduzeća i drugi oblici organizovanja utvrđeni zakonom, koji obavljaju 
delatnosti, odnosno poslove kojima se obezbeđuje ostvarivanje prava građana, 
odnosno zadovoljavanje potreba građana i organizacija, kao i ostvarivanje drugog 
zakonom utvrđenog interesa u određenim oblastima.</p>
<p>Građani mogu obavljati određene delatnosti, odnosno poslove 
iz stava 1. ovog člana, u skladu sa zakonom.</p>
<p class="clan">Član 2.</p>
<p>Sredstva kojima posluju preduzeća, ustanove i drugi oblici 
organizovanja iz člana 1. ovog zakona mogu biti u svim oblicima svojine.</p>
<p class="clan">Član 3.</p>
<p>Radi obezbeđivanja ostvarivanja prava utvrđenih zakonom i 
ostvarivanja drugog zakonom utvrđenog interesa u oblasti: obrazovanja, nauke, 
kulture, fizičke kulture, učeničkog i studentskog standarda, zdravstvene 
zaštite, socijalne zaštite, društvene brige o deci, socijalnog osiguranja, 
zdravstvene zaštite životinja, osnivaju se ustanove.</p>
<p>Delatnosti, odnosno poslovi u oblastima iz stava 1. ovog 
člana kojima se ne obezbeđuje ostvarivanje zakonom utvrđenih prava i ostvarivanje 
drugog zakonom utvrđenog interesa ne obavljaju se kao javne službe u smislu ovog 
zakona.</p>
<p>Za obavljanje delatnosti, odnosno poslova utvrđenih zakonom u oblasti:<span class="v2-clan-left-2">
</span>&nbsp;, PTT saobraćaja, energetike, puteva, komunalnih usluga i drugim 
oblastima određenim zakonom, osnivaju se preduzeća.</p>
<p class="v2-clan-left-1">Za obavljanje delatnosti, odnosno poslova utvrđenih 
zakonom koji se odnosi na javno informisanje na jezicima nacionalnih manjina, mogu 
se osnivati ustanove ili preduzeća.</p>
<p class="hide-change">*Službeni glasnik RS, broj 71/1994</p>
<p class="hide-change">**Službeni glasnik RS, broj 83/2014</p>
<p class="clan">Član 4.</p>
<p>Ustanovu, preduzeće i drugi oblik organizovanja za obavljanje 
delatnosti, odnosno poslova iz člana 3. ovog zakona mogu osnovati: Republika, 
autonomna pokrajina, grad, opština i druga pravna i fizička lica.</p>
<p class="clan">Član 5.</p>
<p>Ustanova, preduzeće i drugi oblik organizovanja, obavlja 
delatnost, odnosno poslove iz člana 3. ovog zakona pod uslovima i na način 
utvrđen zakonom, a u skladu sa ciljevima radi kojih se osniva.</p>
<p class="clan">Član 6.</p>
<p>Republika, autonomna pokrajina, grad i opština mogu 
obezbediti obavljanje delatnosti, odnosno poslova iz člana 3. ovog zakona, iz 
okvira svojih prava i dužnosti osnivanjem ustanova, odnosno preduzeća ili 
poveravanjem vršenja tih delatnosti, odnosno poslova drugim pravnim i fizičkim 
licima.</p>
<p>Кad Republika, autonomna pokrajina, grad i opština 
poveravaju vršenje delatnosti, odnosno poslova iz stava 1. ovog člana, drugim 
pravnim i fizičkim licima, njihova međusobna prava i obaveze uređuju se ugovorom.</p>
<p class="clan">Član 7.</p>
<p>U oblicima organizovanja koji se osnivaju i posluju 
sredstvima u različitim oblicima svojine, pravo upravljanja ostvaruje se po osnovu 
udela sredstava, u skladu sa zakonom.</p>
<p class="clan">Član 8.</p>
<p>Ustanove, preduzeća i drugi oblici organizovanja obavljaju 
delatnost, odnosno poslove iz člana 3. ovog zakona na način kojim se obezbeđuje 
uredno i kvalitetno, pod jednakim uslovima, ostvarivanje prava građana i 
organizacija i zadovoljavanje potreba korisnika.</p>
<p>Ustanove, preduzeća i drugi oblici organizovanja uređuju 
način pružanja usluga i njihovo korišćenje od strane korisnika, u skladu sa 
zakonom.</p>
<p class="clan">Član 9.</p>
<p>Raspored, početak i završetak radnog vremena u ustanovi, 
preduzeću i drugom obliku organizovanja koji obavlja delatnosti, odnosno poslove 
iz člana 3. ovog zakona, utvrđuje se u skladu sa zakonom.</p>
<p>Nadležni ministar može utvrditi raspored, početak i 
završetak radnog vremena u ustanovi, odnosno preduzeću čiji je osnivač 
Republika.</p>
<p class="clan">Član 10.</p>
<p>Sredstva za obavljanje delatnosti, odnosno poslova iz člana 
3. ovog zakona, obezbeđuju se iz budžeta, neposredno od korisnika, prodajom 
proizvoda i usluga na tržištu, iz sredstava socijalnog osiguranja, donatorstvom i 
iz drugih izvora, u skladu sa zakonom.</p>
<p class="clan">Član 11.</p>
<p>Nad obavljanjem delatnosti, odnosno poslova iz člana 3. ovog 
zakona vrši se upravni i stručni nadzor, u skladu sa zakonom.</p>
<p class="clan">II. USTANOVE</p>
<p class="clan">Član 12.</p>
<p>Na osnivanje, organizaciju i rad ustanove, shodno se 
primenjuju propisi koji se odnose na preduzeća, ako zakonom nije drukčije 
određeno.</p>
<p class="clan">Član 13.</p>
<p>Osnivač ustanove obezbeđuje sredstva potrebna za osnivanje i 
početak rada ustanove i donosi akt o osnivanju.</p>
<p>Akt o osnivanju sadrži, naročito:</p>
<p>1) naziv osnivača;</p>
<p>2) naziv i sedište ustanove;</p>
<p>3) delatnost ustanove;</p>
<p>4) iznos sredstava za osnivanje i početak rada ustanove i 
način obezbeđivanja sredstava;</p>
<p>5) prava i obaveze osnivača u pogledu obavljanja delatnosti 
zbog koje je ustanova osnovana;</p>
<p>6) međusobna prava i obaveze ustanove i osnivača;</p>
<p>7) određivanje organa upravljanja ustanove u osnivanju i njegova 
ovlašćenja;</p>
<p>8) lice koje će, do imenovanja direktora ustanove, obavljati 
njegove poslove i vršiti njegova ovlašćenja;</p>
<p>9) rok za donošenje statuta, imenovanje direktora i organa 
upravljanja.</p>
<p class="clan">Član 14.</p>
<p>Кad ustanovu osniva više osnivača, njihova međusobna prava, 
obaveze i odgovornosti uređuju se ugovorom.</p>
<p class="clan">Član 15.</p>
<p>Ustanova je pravno lice.</p>
<p>Ustanova se upisuje u sudski registar kad nadležni organ 
uprave utvrdi da su ispunjeni uslovi za početak rada i obavljanje delatnosti koji 
su utvrđeni zakonom.</p>
<p>Upisom u sudski registar ustanova stiče svojstvo pravnog 
lica.</p>
<p class="clan">Član 16.</p>
<p>Organi ustanove su direktor, upravni i nadzorni odbor, ako 
zakonom nije drukčije određeno.</p>
<p class="clan">Član 17.</p>
<p>Direktor rukovodi ustanovom.</p>
<p class="clan">Član 18.</p>
<p>Direktora ustanove imenuje i razrešava osnivač.</p>
<p>Direktora ustanove čiji je osnivač Republika imenuje i 
razrešava Vlada Republike Srbije.</p>
<p class="clan">Član 19.</p>
<p>Direktor ustanove ima prava i dužnosti direktora preduzeća.</p>
<p class="clan">Član 20.</p>
<p>Upravni odbor ustanove imenuje i razrešava osnivač.</p>
<p>Upravni odbor ima najmanje tri člana.</p>
<p>Broj članova i sastav upravnog odbora utvrđuje se aktom o 
osnivanju. U upravni odbor imenuju se i članovi iz reda zaposlenih u ustanovi.</p>
<p>Upravni odbor ustanove čiji je osnivač Republika imenuje i 
razrešava Vlada Republike Srbije.</p>
<p class="clan">Član 21.</p>
<p>Upravni odbor:</p>
<p>1) donosi statut ustanove;</p>
<p>2) odlučuje o poslovanju ustanove;</p>
<p>3) usvaja izveštaj o poslovanju i godišnji obračun;</p>
<p>4) donosi program rada ustanove;</p>
<p>5) odlučuje o korišćenju sredstava, u skladu sa zakonom;</p>
<p>6) vrši i druge poslove utvrđene aktom o osnivanju i 
statutom.</p>
<p class="clan">Član 22.</p>
<p>Nadzorni odbor ustanove imenuje i razrešava osnivač.</p>
<p>Broj članova i sastav nadzornog odbora kao i njegova prava i 
obaveze utvrđuju se aktom o osnivanju. U nadzorni odbor imenuju se članovi iz 
reda zaposlenih u ustanovi.</p>
<p>Nadzorni odbor ustanove čiji je osnivač Republika, imenuje 
i razrešava Vlada Republike Srbije.</p>
<p class="hide-change" style="text-align: center"><em>Član 23.</em></p>
<p class="hide-change" style="text-align: center"><em>Prestao je da važi (vidi član 190. Zakona – 79/2005-12)</em></p>
<p class="clan">Član 24.</p>
<p>Nadzor nad zakonitošću rada ustanove vrši nadležni organ 
uprave.</p>
<p>Nadzor nad zakonitošću rada ustanove čiji je osnivač 
Republika i ustanove koja obavlja delatnost, odnosno poslove iz okvira prava i 
dužnosti Republike vrši nadležno ministarstvo.</p>
<p class="clan">Član 25.</p>
<p>Кad organ nadležan za vršenje nadzora nad zakonitošću rada 
ustanove utvrdi da ustanova ne ispunjava zakonom propisane uslove za rad ili ne 
ostvaruje zakonom utvrđene ciljeve i zadatke, odrediće joj rok za ispunjenje tih 
uslova i o tome obavestiti osnivača.</p>
<p>Ukoliko ustanova ne ispuni uslove iz stava 1. ovog člana u 
određenom roku, nadležni organ zabraniće rešenjem dalji rad ustanove.</p>
<p>Organ koji je doneo rešenje o zabrani rada ustanove, 
obavestiće o tome osnivača ustanove.</p>
<p class="clan">Član 26.</p>
<p>Ustanova može biti ukinuta:</p>
<p>1) ako ne ispunjava zakonom propisane uslove za obavljanje 
delatnosti;</p>
<p>2) ako ne postoje uslovi za obavljanje njene delatnosti.</p>
<p>Smatra se da ne postoje uslovi za obavljanje delatnosti 
ustanove ako:</p>
<p>1) ne postoji potreba za njenom delatnošću;</p>
<p>2) potrebe za delatnošću ustanove mogu da se zadovolje na 
racionalniji i ekonomičniji način;</p>
<p>3) ne ostvaruje zakonom utvrđene ciljeve i zadatke.</p>
<p class="clan">Član 27.</p>
<p>Postupak za ukidanje ustanove pokreće osnivač ili organ 
nadležan za vršenje nadzora nad zakonitošću rada ustanove.</p>
<p>Akt o ukidanju ustanove donosi osnivač.</p>
<p>Na osnovu akta o ukidanju ustanove sprovodi se postupak 
redovne likvidacije, u skladu sa zakonom.</p>
<p class="clan">III. PRELAZNE I ZAVRŠNE ODREDBE</p>
<p class="clan">Član 28.</p>
<p>Dana 31. decembra 1991. godine, prestaje da važi Zakon o 
društvenim delatnostima („Službeni glasnik SRS”, br. 1/90 i 21/90), Zakon o 
ostvarivanju posebnog društvenog interesa u oblasti kulture („Službeni glasnik 
SRS”, broj 46/86) i Zakon o ostvarivanju posebnog društvenog interesa u poslovanju 
organizacija udruženog rada koje obavljaju delatnost u oblasti kulture („Službeni 
list SAPV”, broj 21/75).</p>
<p class="clan">Član 29.</p>
<p>Ovaj zakon stupa na snagu osmog dana od dana objavljivanja u 
„Službenom glasniku Republike Srbije”, a primenjivaće se od 1. januara 1992. 
godine.</p>

