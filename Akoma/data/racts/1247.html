


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Na osnovu člana 112. stav 1. tačka 2. Ustava Republike Srbije, donosim</p>
	<p class="ukaz">UКAZ</p>
	<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Кabineta ministara 
	<br>Ukrajine o saradnji u oblasti železničkog saobraćaja</p>
	<p>Proglašava se Zakon o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti železničkog saobraćaja, koji je donela Narodna skupština Republike Srbije na Četvrtoj sednici Drugog redovnog zasedanja u 2013. godini, 26. novembra 2013. godine.</p>
	<p>&nbsp;</p>
	<p class="potpis" style="margin-top: 0">PR broj 131</p>
	<p class="potpis" style="margin-top: 0">U Beogradu, 27. novembra 2013. godine</p>
	<p class="potpis" style="margin-top: 0">Predsednik Republike,</p>
	<p class="potpis" style="margin-top: 0"><span class="bold">Tomislav Nikolić, 
	</span>s.r.</p>
	<p class="potpis">&nbsp;</p>
	<p class="potpis">&nbsp;</p>
	<p class="odluka-zakon" style="margin-top: 0; margin-bottom: 0">ZAКON</p>
	<p class="naslov" style="margin-top: 0">o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti železničkog saobraćaja</p>
	<p class="naslov" style="margin-top: 0"><span style="font-weight: 400">
	"Službeni glasnik RS - Međunarodni ugovori", broj 13 od 27. novembra 2013.</span></p>
	<p class="naslov" style="margin-top: 0">&nbsp;</p>
	<p class="clan">Član 1.</p>
	<p>Potvrđuje se Sporazum između Vlade Republike Srbije i Кabineta ministara Ukrajine o saradnji u oblasti železničkog saobraćaja, sačinjen u Beogradu 6. juna 2013. godine, u dva originalna primerka svaki na srpskom, ukrajinskom i engleskom jeziku.</p>
	<p class="clan">Član 2.</p>
	<p>Tekst Sporazuma između Vlade Republike Srbije i Кabineta ministara Ukrajine o saradnji u oblasti železničkog saobraćaja, u originalu na srpskom jeziku glasi:</p>
	<p class="bold"><span class="bold">SPORAZUM</span></p>
	<p class="bold"><span class="bold">IZMEĐU VLADE REPUBLIКE SRBIJE I КABINETA 
	<br>MINISTARA UКRAJINE O SARADNJI U OBLASTI <br>ŽELEZNIČКOG SAOBRAĆAJA</span></p>
	<p>Vlada Republike Srbije i Кabinet ministara Ukrajine (u daljem tekstu: strane ugovornice), 
	</p>
	<p>zasnivajući svoju saradnju na principima ravnopravnosti i uzajamnog poverenja, 
	</p>
	<p>dajući važnost koordinaciji aktivnosti u oblasti železničkog saobraćaja između Republike Srbije i Ukrajine, 
	</p>
	<p>priznavajući važnost prevoza putnika i robe u železničkom saobraćaju, kako u direktnom saobraćaju tako i u tranzitu ka trećim zemljama, 
	</p>
	<p>uverene u potrebu da se u tom cilju zaključi ovaj sporazum,</p>
	<p>dogovorile su se o sledećem:</p>
	<p class="bold"><span class="bold">Član 1.</span></p>
	<p>Strane ugovornice sarađuju, pružajući jedna drugoj potrebnu pomoć u cilju daljeg razvoja železničkog saobraćaja između država strana ugovornica i preduzimaju potrebne mere za poboljšanje prevoza putnika i roba u međunarodnom železničkom saobraćaju.</p>
	<p>Strane ugovornice održavaće redovnu operativno-tehničku, ekonomsku i naučnu saradnju u oblasti železničkog saobraćaja.</p>
	<p>Strane ugovornice obezbediće, u okviru nacionalnog zakonodavstva svojih država i međunarodnih propisa koji su na snazi, potrebne uslove za visoko-kvalitetan i uredan prevoz putnika, robe, prtljaga i pošte, kao i prolaz vučenih vozila preko teritorija država strana ugovornica kako u direktnom saobraćaju, tako i u tranzitu prema trećim zemljama.</p>
	<p class="bold"><span class="bold">Član 2.</span></p>
	<p>U cilju primene Sporazuma pojedini pojmovi znače:</p>
	<p>1. „Nadležni organi država strana ugovornica” označavaju:</p>
	<p>Za Republiku Srbiju – Ministarstvo saobraćaja Republike Srbije,</p>
	<p>Za Ukrajinu – Ministarstvo infrastrukture Ukrajine.</p>
	<p>2. „Železnice država strana ugovornica” označavaju železničku kompaniju, ustanovu ili organizaciju koja obezbeđuje prevoz robe i putnika u skladu sa nacionalnim zakonodavstvom država strana ugovornica.</p>
	<p>3. „Železničko osoblje” označava zaposlene u železnicama država strana ugovornica koji obavljaju svoje dužnosti određene Sporazumom.</p>
	<p>4. „Domaća država” označava državu na čijoj teritoriji železničko osoblje države druge strane ugovornice izvršava svoje dužnosti, a na osnovu Sporazuma.</p>
	<p class="bold"><span class="bold">Član 3.</span></p>
	<p>Strane ugovornice su saglasne da se prevoz putnika i robe u međunarodnom železničkom saobraćaju obavlja u skladu sa međunarodnim sporazumima o železničkom saobraćaju čije su one ili njihove države potpisnice, odnosno u skladu sa propisima koji uređuju železnički saobraćaj.</p>
	<p>Svaka strana ugovornica zadržava pravo da zaključi međunarodne sporazume u oblasti železničkog saobraćaja sa drugim državama, ne nanoseći štetu interesima druge strane ugovornice.</p>
	<p class="bold"><span class="bold">Član 4.</span></p>
	<p>Nadležni organi u oblasti železničkog saobraćaja država strana ugovornica, imaju pravo da zaključe bilateralne sporazume, koji u skladu sa specifičnim okolnostima, definišu procedure primene ovog sporazuma u pogledu:</p>
	<p>međusobnog priznavanja sertifikata izdatih u skladu sa nacionalnim zakonodavstvima država strana ugovornica;</p>
	<p>tehničkih i tehnoloških sistema Železnica država strana ugovornica;</p>
	<p>obuke osoblja i eksperata u oblasti železničkog saobraćaja;</p>
	<p>ostalih pitanja.</p>
	<p class="bold"><span class="bold">Član 5.</span></p>
	<p>Železnice država strana ugovornica obezbediće uslove za neometano prihvatanje i prevoz tranzitne robe koja se kreće železničkim prugama država strana ugovornica u skladu sa važećim tarifama, sa izuzetkom robe čiji je uvoz i tranzit zabranjen ili ograničen nacionalnim propisima država strana ugovornica.</p>
	<p>Organizacija direktnog prevoza robe železnicom sa teritorije Republike Srbije u tranzitu preko teritorije Ukrajine i sa teritorije Ukrajine u tranzitu preko teritorije Republike Srbije, kao i u tranzitu od trećih zemalja ka trećim zemljama, biće regulisana bilateralnim sporazumima između nadležnih železničkih organa država strana ugovornica i multilateralnim međunarodnim sporazumima u oblasti železničkog saobraćaja, čije su one, odnosno njihove države potpisnice.</p>
	<p class="bold"><span class="bold">Član 6.</span></p>
	<p>Strane ugovornice smatraju neophodnim koordiniranje tarifne politike u oblasti prevoza u železničkom saobraćaju u državama strana ugovornica, zasnovane na reciprocitetu i tržišnim principima.</p>
	<p class="bold"><span class="bold">Član 7.</span></p>
	<p>Železnica države jedne strane ugovornice obavestiće bez odlaganja železnicu države druge strane ugovornice o smetnjama koje nastanu u odvijanju železničkog saobraćaja na teritoriji odnosne države, kao i o njihovom otklanjanju.</p>
	<p class="bold"><span class="bold">Član 8.</span></p>
	<p>Železnica države jedne strane ugovornice, uz saglasnost železnice države druge strane ugovornice, može da pošalje železničko osoblje na teritoriju države druge strane ugovornice radi izvršenja obaveza određenih Sporazumom.</p>
	<p>Železničko osoblje država strana ugovornica:</p>
	<p>a) izvršava svoje dužnosti na teritoriji domaće države u skladu sa međunarodnim standardima i nacionalnim propisima domaće države, odnosno sporazumima i protokolima između železnica država strana ugovornica,</p>
	<p>b) ima pravo da tokom izvršenja svojih dužnosti na teritoriji države druge strane ugovornice nosi uniformu i oznake železnice kojoj pripadaju.</p>
	<p>Železnica države strane ugovornice odgovara za ponašanje svog železničkog osoblja tokom njegovog boravka na teritoriji države druge strane ugovornice i vrši kontrolu nad njegovim aktivnostima.</p>
	<p>Železničko osoblje država strana ugovornica upotrebljavaće jezik koji je u službenoj upotrebi u domaćoj državi ili jezik koji je zvanično u upotrebi u međunarodnom železničkom saobraćaju. 
	</p>
	<p>Železničko osoblje država strana ugovornica može unositi predmete za ličnu upotrebu, uključujući rezerve hrane koje nose sa sobom, samo u količinama koje su im potrebne za vreme službenog boravka na teritoriji domaće države, za koje ne postoji zabrana za uvoz u tu državu. Službene pošiljke, kao što su službena pisma i drugi železnički dokumenti koji su namenjeni železničkom osoblju strane železnice u domaćoj državi, ili koje železnica šalje u stranu državu, mogu se prenositi posredstvom železničkog osoblja i podležu carinskim propisima domaće države. Službene pošiljke namenjene železničkom osoblju strane železnice moraju imati zvanični pečat pošiljaoca.</p>
	<p class="bold"><span class="bold">Član 9.</span></p>
	<p>Svaka strana ugovornica će na teritoriji svoje države, a u skladu sa svojim nacionalnim propisima, biti odgovorna za bezbednost železničkog osoblja država strana ugovornica, kao i za sigurnost imovine koja pripada drugoj strani ugovornici, odnosno njenoj državi koja se koristi isključivo za izvršenje obaveza određenih Sporazumom.</p>
	<p class="bold"><span class="bold">Član 10.</span></p>
	<p>U cilju bržeg rešavanja problema u saradnji u toku prevoza putnika i robe između Republike Srbije i Ukrajine, predstavnici železnica država strana ugovornica imaju pravo da osnuju predstavničke kancelarije na teritoriji država strana ugovornica.</p>
	<p class="bold"><span class="bold">Član 11.</span></p>
	<p>Strane ugovornice će sarađivati u oblasti obuke i usavršavanja inženjera, tehničara i drugog osoblja zastupljenih u oblasti železničkog saobraćaja.</p>
	<p class="bold"><span class="bold">Član 12.</span></p>
	<p>U cilju praćenja sprovođenja i tumačenja odredaba Sporazuma, analiziranja i rešavanja problema koji nastanu tokom njegovog sprovođenja, strane ugovornice obrazuju Mešovitu komisiju (u daljem tekstu: Mešovita komisija).</p>
	<p>Mešovita komisija je sastavljena od predstavnika nadležnih organa država strana ugovornica i železnica država strana ugovornica.</p>
	<p>U slučaju neefikasnosti direktnih pregovora i konsultacija u Mešovitoj komisiji, a koje se tiču rešavanja sporova, strane ugovornice će ih rešavati na drugi, obostrano prihvatljiv način.</p>
	<p>Mešovita komisija ako je potrebno sastaje se jednom godišnje, naizmenično na teritoriji jedne od država strana ugovornica, na zahtev jedne od strana ugovornica.</p>
	<p>Način rada Mešovite komisije odrediće se Poslovnikom o radu koji će biti usvojen na prvoj sednici Mešovite komisije.</p>
	<p class="bold"><span class="bold">Član 13.</span></p>
	<p>Izmene i dopune ovog sporazuma biće sastavljane u formi protokola Sporazuma koji će postati sastavni deo ovog sporazuma i stupiće na snagu zajedno sa članom 15. ovog sporazuma.</p>
	<p class="bold"><span class="bold">Član 14.</span></p>
	<p>Sporazum se zaključuje na neodređeno vreme.</p>
	<p>Sporazum prestaje da važi posle isteka roka od šest meseci od dana prijema poslednje diplomatske note primljene diplomatskim putem, kojom se druga strana ugovornica obaveštava o raskidu Sporazuma.</p>
	<p>Odredbe Sporazuma odnosiće se na sve obaveze i ugovore koji su stupili na snagu na osnovu Sporazuma i koji nisu bili u potpunosti realizovani do njegovog okončanja, sve do njihove potpune realizacije.</p>
	<p class="bold"><span class="bold">Član 15.</span></p>
	<p>Ovaj Sporazum stupa na snagu tridesetog dana od dana prijema poslednje diplomatske note kojom strane ugovornice obaveštavaju jedna drugu o završetku internih procedura neophodnih za stupanje na snagu ovog sporazuma.</p>
	<p>U potvrdu toga, potpisnici, propisno ovlašćeni od strane svojih vlada, potpisali su Sporazum.</p>
	<p>Sačinjeno u Beogradu, dana 6. juna 2013. godine, u dva originalna primerka svaki na srpskom, ukrajinskom i engleskom jeziku, pri čemu su sva tri teksta autentična. U slučaju razlike u tumačenju merodavan je tekst na engleskom jeziku.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p style="margin-top: 0">ZA VLADU</p>
				<p style="margin-top: 0">REPUBLIКE SRBIJE</p></td>
				<td align="center">
				<p style="margin-top: 0">ZA КABINET </p>
				<p style="margin-top: 0">MINISTARA UКRAJINE</p></td>
			</tr>
			<tr>
				<td align="center">
				<p style="margin-top: 0">Milutin Mrkonjić, s.r. </p>
				<p style="margin-top: 0">ministar saobraćaja Republike Srbije</p>
				</td>
				<td align="center">
				<p style="margin-top: 0">Volodimir Кozak, s.r. </p>
				<p style="margin-top: 0">ministar infrastrukture Ukrajine</p>
				</td>
			</tr>
		</tbody>
	</table>
	<p class="clan">Član 3.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>

