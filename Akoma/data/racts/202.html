


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="odluka-zakon">ZAКON</p>
	<p class="odluka-zakon">o preuzimanju obaveza privrednog društva Air Serbia a.d. Beograd prema pravnim i fizičkim licima po osnovu izvršenih usluga i isporučenih roba i pretvaranju tih obaveza u javni dug Republike Srbije</p>
	<p class="centar">"Službeni glasnik RS", broj 
	142 od 25. decembra 2014.</p>
	<p class="bold">Predmet uređivanja</p>
	<p class="clan">Član 1.</p>
	<p>Ovim zakonom uređuje se način i dinamika izmirenja obaveza Republike Srbije nastalih po osnovu preuzimanja obaveza privrednog društva Air Serbia a.d. Beograd prema pravnim i fizičkim licima po osnovu izvršenih usluga i isporučenih roba, kao i način obezbeđenja sredstava za ove namene.</p>
	<p>Republika Srbija u javni dug preuzima i obaveze koje je privredno društvo Air Serbia a.d. Beograd izmirilo prema pravnim i fizičkim licima po osnovu izvršenih usluga i isporučenih roba iz stava 1. ovog člana i obavezuje se da ista sredstva refundira privrednom društvu Air Serbia a.d. Beograd.</p>
	<p class="bold">Iznos obaveza</p>
	<p class="clan">Član 2.</p>
	<p>Republika Srbija preuzima kao javni dug Republike Srbije obaveze iz člana 1. ovog zakona, a u skladu sa Programom mera za izmirivanje obaveza privrednog društva Air Serbia a.d. Beograd prema pravnim i fizičkim licima po osnovu izvršenih usluga i isporučenih roba sa stanjem na dan 31. decembar 2013. godine. 
	</p>
	<p>Obaveze iz stava 1. ovog člana izvršiće se u orginalnoj valuti, i to u iznosu do 9.349.334.841,05 dinara, a transakcije u inostranoj valuti izvršiće se u dinarskoj protivvrednosti po srednjem kursu Narodne banke Srbije na dan plaćanja, i to: 23.540.644,42 evra, 74.730.704,93 američkih dolara, 572.327,91 dirhama (UAE), 2.611,37 australijskih dolara, 185.151,39 konvertibilnih maraka (BiH), 472,13 bugarskih leva, 3.010,49 kanadskih dolara, 361.028,55 švajcarskih franaka, 736.164,46 danskih kruna, 415.451,40 britanskih funti, 461.332,00 makedonskih denara, 1.631,00 norveških kruna, 1.305.943,45 ruskih rubalja, 1.143.632,64 švedskih kruna, 117.935,00 rijala (Saudijska Arabija), 7.692,71 tunižanskih dinara i 614,84 turskih lira. 
	</p>
	<p class="bold">Sredstva za izmirenje obaveza</p>
	<p class="clan">Član 3.</p>
	<p>Sredstva za izmirenje obaveza iz člana 2. ovog zakona obezbeđuju se u budžetu Republike Srbije.</p>
	<p class="bold">Način i dinamika izmirenja obaveza</p>
	<p class="clan">Član 4.</p>
	<p>Obaveze iz člana 2. ovog zakona prema pravnim i fizičkim licima po osnovu izvršenih usluga i isporučenih roba po osnovu zaključenih ugovora i prema privrednom društvu Air Serbia a.d. Beograd, Republika Srbija isplatiće u dve rate prema sledećoj dinamici:</p>
	<p>– do 31. decembra 2014. godine – u visini 1/2 ukupnog iznosa obaveze utvrđene u članu 2. ovog zakona,</p>
	<p>– do 31. marta 2015. godine – u visini 1/2 ukupnog iznosa obaveze utvrđene u članu 2. ovog zakona.</p>
	<p class="bold">Izmirenje obaveza</p>
	<p class="clan">Član 5.</p>
	<p>Izmirenje obaveza prema pravnim i fizičkim licima po osnovu izvršenih usluga i isporučenih roba, kao i prema privrednom društvu Air Serbia a.d. Beograd izvršiće Ministarstvo finansija – Uprava za javni dug, u skladu sa članom 4. ovog zakona.</p>
	<p class="bold">Završna odredba</p>
	<p class="clan">Član 6.</p>
	<p>Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>

