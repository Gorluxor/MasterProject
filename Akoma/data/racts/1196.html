


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Azerbejdžana o međunarodnom drumskom prevozu</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Republike Azerbejdžana o međunarodnom drumskom prevozu, koji je donela Narodna skupština Republike Srbije, na sednici Desetog vanrednog zasedanja u Jedanaestom sazivu, 25. septembra 2018. godine.</p>
			<p class="potpis">PR broj 132</p>
			<p class="potpis">U Beogradu, 26. septembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="naslov">o potvrđivanju Sporazuma između Vlade Republike Srbije i Vlade Republike Azerbejdžana o međunarodnom drumskom prevozu</p>
			<p class="auto-style1">"Službeni glasnik RS - Međunarodni ugovori", 
			broj 12 od 27. septembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Republike Azerbejdžana o međunarodnom drumskom prevozu, sačinjen u Bakuu, 21. maja 2018. godine, u originalu na srpskom, azerbejdžanskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma između Vlade Republike Srbije i Vlade Republike Azerbejdžana o međunarodnom drumskom prevozu u originalu na srpskom jeziku glasi:</p>
			<p class="clan">SPORAZUM<br>IZMEĐU VLADE REPUBLIКE SRBIJE I VLADE REPUBLIКE AZERBEJDŽANA O MEĐUNARODNOM DRUMSКOM PREVOZU</p>
			<p class="Basic-Paragraph">Vlada Republike Srbije i Vlada Republike Azerbejdžana (u daljem tekstu: strane),</p>
			<p class="Basic-Paragraph">uzimajući u obzir značaj razvoja bilateralnih ekonomskih odnosa,</p>
			<p class="Basic-Paragraph">sa željom da doprinesu razvoju međunarodnog drumskog prevoza između dve zemlje, takođe i u tranzitu preko njihovih teritorija,</p>
			<p class="Basic-Paragraph">dogovorile su se sledeće:</p>
			<p class="clan">Poglavlje I<br>OPŠTE ODREDBE</p>
			<p class="clan">Član 1.<br>Polje primene</p>
			<p class="Basic-Paragraph">1. Ovim sporazumom uređuje se međunarodni prevoz putnika i tereta koji se obavlja motornim vozilima registrovanim na teritoriji države jedne od strana, za/sa teritorije države druge strane takođe ili preko njene teritorije u tranzitu, u skladu sa nacionalnim zakonodavstvom država strana.</p>
			<p class="Basic-Paragraph">2. Prevoz predviđen ovim sporazumom može obavljati samo pravno ili fizičko lice koje ima pravo da obavlja međunarodni prevoz u skladu sa nacionalnim zakonodavstvom država strana.</p>
			<p class="clan">Član 2.<br>Definicije</p>
			<p class="Basic-Paragraph">1. Prevoznik – bilo koje pravno ili fizičko lice registrovano na teritoriji države jedne od strana i ovlašćeno za obavljanje međunarodnog prevoza putnika ili tereta u skladu sa nacionalnim zakonodavstvom države strane u kojoj je registrovano.</p>
			<p class="Basic-Paragraph">2. Motorno vozilo označava:</p>
			<p class="Basic-Paragraph">a) u prevozu putnika – motorno vozilo koje je registrovano na teritoriji države jedne od strana, sa više od devet sedišta, uključujući vozačevo sedište;</p>
			<p class="Basic-Paragraph">b) u prevozu tereta – motorno vozilo koje je registrovano na teritoriji države jedne od strana i smatra se da se koristi za prevoz tereta.</p>
			<p class="Basic-Paragraph">Za potrebe ovog sporazuma, definicija „motorno vozilo” se odnosi i na skup vozila, bez obzira na mesto registracije prikolice ili poluprikolice.</p>
			<p class="Basic-Paragraph">c) Skup vozila – bilo koja prikolica koja pripada skupu teretnog motornog vozila ili kamion sa poluprikolicom ili zglobno vozilo bez obzira na državnu teritoriju registracije prikolice ili poluprikolice.</p>
			<p class="Basic-Paragraph">3. Linijski prevoz putnika – prevoz putnika koji se vrši na prethodno utvrđenoj liniji i prema unapred dogovorenom redu vožnje, sa naznačenim mestima za ukrcavanje i iskrcavanje putnika.</p>
			<p class="Basic-Paragraph">4. Vanlinijski prevoz putnika – prevoz koji nije obuhvaćen definicijom linijskog prevoza putnika iz tačke 3. ovog člana.</p>
			<p class="Basic-Paragraph">5. Matična zemlja – država strane u kojoj je motorno vozilo registrovano.</p>
			<p class="Basic-Paragraph">6. Zemlja domaćin – država strane u kojoj se motorno vozilo koristi u prevozu, a koja nije zemlja registracije vozila.</p>
			<p class="Basic-Paragraph">7. Treća zemlja – države koje nisu strana ovog sporazuma.</p>
			<p class="Basic-Paragraph">8. Tranzitni prevoz – međunarodni prevoz za/iz trećih zemalja preko teritorije države strane motornim vozilom registrovanim na teritoriji države druge strane.</p>
			<p class="Basic-Paragraph">9. Кabotaža – prevoz koji vrši prevoznik države jedne strane između mesta unutar teritorije države druge strane.</p>
			<p class="Basic-Paragraph">10. Dozvola – dokument koji daje pravo motornom vozilu države jedne strane da ulazi i izlazi sa teritorije države druge strane ili da u tranzitu prolazi preko teritorije država strana.</p>
			<p class="Basic-Paragraph">11. Posebna dozvola – dokument koji daje pravo na obavljanje vanrednog prevoza tereta motornom vozilu države jedne od strana da ulazi i izlazi sa teritorije države druge strane u tranzitu.</p>
			<p class="Basic-Paragraph">12. Opasna roba – materije i predmeti koji zbog svojih osobina mogu prouzrokovati štetu po okolinu, eksploziju, požar ili mogu oštetiti vozila, skladišta, opremu, zgrade i objekte, kao i prouzrokovati uništenje, povrede, trovanje, opekotine, zračenje i bolesti ljudi i životinja kada se prevoze, utovaruju, otpremaju ili skladište.</p>
			<p class="Basic-Paragraph">13. Lakokvarljiva roba – roba koja zahteva posebnu temperaturu i sanitarno – higijenski režim radi bezbednosti tokom prevoza.</p>
			<p class="clan">Poglavlje II<br>DOZVOLE</p>
			<p class="clan">Član 3.<br>Sistem dozvola</p>
			<p class="Basic-Paragraph">1. Sav prevoz putnika i tereta za/sa teritorija država strana ili u tranzitu preko njihovih teritorija do trećih zemalja obavlja se samo uz dozvolu koju unapred izdaju nadležni organi zemlje domaćina, osim prevoza za koje nije potrebna dozvola u skladu sa ovim sporazumom. </p>
			<p class="Basic-Paragraph">2. Dozvola je potrebna za obavljanje prevoza putnika za/sa teritorija država strana ili u tranzitu preko njihovih teritorija do trećih zemalja, osim prevoza predviđenih u članu 5. stav 2. ovog sporazuma.</p>
			<p class="Basic-Paragraph">3. Dozvola je potrebna za obavljanje prevoza tereta za/sa teritorija država strana ili u tranzitu preko njihovih teritorija do trećih zemalja, osim prevoza iz člana 6. ovog sporazuma.</p>
			<p class="Basic-Paragraph">4. Dozvolu može da koristi samo prevoznik kome je izdata i ne može se preneti na drugog prevoznika. </p>
			<p class="Basic-Paragraph">5. Dozvola se može koristiti samo za jedno vozilo. Dozvola se smatra važećom za skup vozila bez obzira na zemlju registracije prikolice i poluprikolice.</p>
			<p class="Basic-Paragraph">6. Broj dozvola svake godine dogovaraju nadležni organi država strana. Nadležni organi država strana razmenjuju dogovoreni broj dozvola za svaku godinu.</p>
			<p class="clan">Poglavlje III<br>PREVOZ PUTNIКA</p>
			<p class="clan">Član 4.<br>Linijski prevoz</p>
			<p class="Basic-Paragraph">1. Linijski prevoz putnika vozilima organizuje se uz saglasnost nadležnih organa država strana. </p>
			<p class="Basic-Paragraph">2. Za organizaciju takvih usluga, nadležni organ države bilo koje od strana unapred dostavlja predloge drugoj strani. Ovi predlozi uključuju: naziv prevoznika, itinerer, red vožnje, cenovnik, mesto ukrcavanja i iskrcavanja putnika, kao i određeni period prevoza i informacije o redovnosti usluge. </p>
			<p class="Basic-Paragraph">3. U cilju obavljanja linijskog prevoza putnika, nadležni organi država strana daju pisanu dozvolu za deo puta koja prolazi preko teritorija njihovih država.</p>
			<p class="clan">Član 5.<br>Vanlinijski prevoz</p>
			<p class="Basic-Paragraph">1. Vanlinijski prevoz putnika motornim vozilima obavlja se uz saglasnost nadležnih organa država strana i na osnovu odgovarajuće dozvole. </p>
			<p class="Basic-Paragraph">2. Za sledeći vanlinijski prevoz koji se obavlja u zemlji domaćinu vozilima registrovanim na teritoriji države jedne od strana neće se zahtevati dozvola: </p>
			<p class="Basic-Paragraph">a) kružna vožnja – prevoz iste grupe putnika istim vozilom tokom celog putovanja i njihov povratak na mesto polaska;</p>
			<p class="Basic-Paragraph">b) prevoz obavljen u odlasku sa putnicima i povratak bez putnika; </p>
			<p class="Basic-Paragraph">c) prevoz obavljen u odlasku bez putnika i povratak sa putnicima, ako su putnici: </p>
			<p class="Basic-Paragraph">– pozvani da posete teritoriju države druge strane, radi prevoza na teritoriju države strane u kojoj su vozila registrovana,</p>
			<p class="Basic-Paragraph">– koje je isti prevoznik prethodno dovezao na teritoriju države jedne od strana i koji se ponovo vraćaju nazad na teritoriju države strane u kojoj su vozila registrovana; </p>
			<p class="Basic-Paragraph">d) tranzitni prevoz koji se obavlja u skladu sa prevozom iz tač. (a), (b) ili (c) ovog stava;</p>
			<p class="Basic-Paragraph">e) vožnja motornog vozila poslatog da zameni vozilo koje se pokvarilo. </p>
			<p class="Basic-Paragraph">3. Tokom prevoza iz stava 2. ovog člana posada vozila mora da pokaže ispravno popunjen putni list, potpisan od strane prevoznika i odobren pečatom nadležnih carinskih organa. </p>
			<p class="Basic-Paragraph">4. Putni list mora biti sastavljen u matičnoj državi, nalaziti se u vozilu tokom čitavog putovanja i biti pokazan na zahtev bilo kog ovlašćenog predstavnika kontrolnih organa.</p>
			<p class="clan">Poglavlje IV<br>PREVOZ TERETA</p>
			<p class="clan">Član 6.<br>Prevoz koji je izuzet iz dozvole</p>
			<p class="Basic-Paragraph">1. Dozvola se ne zahteva za sledeće kategorije prevoza: </p>
			<p class="Basic-Paragraph">a) prevoz vozilima čija ukupna dozvoljena masa vozila, uključujući masu prikolica sa dozvoljenom nosivošću, ne prelazi 6 tona ili maksimalna dozvoljena nosivost, uključujući i prikolice, ne prelazi 3,5 tone; </p>
			<p class="Basic-Paragraph">b) prevoz do/sa aerodroma, u slučajevima neodržavanja leta;</p>
			<p class="Basic-Paragraph">c) prevoz vozila koja su oštećena ili pokvarena i vožnja vozila za popravku; </p>
			<p class="Basic-Paragraph">d) vožnja bez tereta motornog vozila poslatog da zameni vozilo koje se pokvarilo u drugoj državi, kao i povratna vožnja nakon popravke vozila koje se pokvarilo; </p>
			<p class="Basic-Paragraph">e) prevoz rezervnih delova za popravku brodova i aviona; </p>
			<p class="Basic-Paragraph">f) prevoz potrebnih medicinskih sredstava i opreme, humanitarne pomoći potrebne za hitne slučajeve, pogotovo kao odgovor na prirodne katastrofe;</p>
			<p class="Basic-Paragraph">g) prevoz umetničkih dela i predmeta na sajmove i izložbe u nekomercijalne svrhe;</p>
			<p class="Basic-Paragraph">h) u nekomercijalne svrhe, prevoz opreme, pribora i životinja namenjenih za pozorišne, muzičke, filmske, sportske ili cirkuske predstave, sajmove ili festivale i onih namenjenih za snimanje radio zapisa ili za filmsku ili televizijsku produkciju; </p>
			<p class="Basic-Paragraph">i) prevoz u svrhe sahrane; </p>
			<p class="Basic-Paragraph">j) poštanske usluge; </p>
			<p class="Basic-Paragraph">k) prva vožnja novonabavljenih motornih vozila bez tereta; </p>
			<p class="Basic-Paragraph">l) prevoz robe za domaćinstvo radi selidbe. </p>
			<p class="Basic-Paragraph">2. Zajednička radna grupa predviđena članom 14. ovog sporazuma ima pravo da predloži izmenu i dopunu spiska kategorija prevoza izuzetih iz zahteva za dozvolu iz stava 1. ovog člana i odredi dokumente koji se nalaze u vozilu tokom tih prevoza.</p>
			<p class="clan">Poglavlje V<br>OSTALE ODREDBE</p>
			<p class="clan">Član 7.<br>Bezbednost</p>
			<p class="Basic-Paragraph">1. Prevoznik registrovan na teritoriji države jedne od strana mora poštovati saobraćajne i bezbednosne propise i obaveze koji proizilaze iz ograničenja prilikom obavljanja prevoza sa/iz teritorije države druge strane ili u tranzitu preko njene teritorije. </p>
			<p class="Basic-Paragraph">2. Odredbe ovog sporazuma ne utiču na prava strana da primene ograničenja na tranzitni prevoz iz razloga nacionalne bezbednosti država strana. </p>
			<p class="clan">Član 8.<br>Кabotaža</p>
			<p class="Basic-Paragraph">Prevoznici ne mogu da obavljaju kabotažu na teritoriji zemlje domaćina. </p>
			<p class="clan">Član 9.<br>Poštovanje nacionalnog zakonodavstva</p>
			<p class="Basic-Paragraph">Prevoznici i njihova posada poštuju nacionalno zakonodavstvo zemlje domaćina dok obavljaju prevoz na teritoriji te zemlje.</p>
			<p class="clan">Član 10.<br>Povrede i preduzete mere</p>
			<p class="Basic-Paragraph">1. U slučaju da prevoznik ili posada vozila registrovanog na teritoriji države jedne od strana ne poštuje nacionalno zakonodavstvo zemlje domaćina, odredbe ovog sporazuma ili uslove navedene u dozvoli, nadležni organ matične zemlje, na zahtev nadležnog organa zemlje domaćina, preduzima sledeće mere: </p>
			<p class="Basic-Paragraph">a) izdaje upozorenje prevozniku koji je počinio povredu; </p>
			<p class="Basic-Paragraph">b) privremeno zabranjuje prevozniku da obavlja prevoz na teritoriji države strane u kojoj je povreda počinjena. </p>
			<p class="Basic-Paragraph">2. O preduzetim merama nadležni organi matične zemlje obaveštavaju nadležne organe zemlje domaćina na njihov zahtev.</p>
			<p class="Basic-Paragraph">3. Odredbe ovog člana ne isključuju primenu zakonskih mera od strane sudova ili administrativnih organa države u kojoj je počinjena povreda.</p>
			<p class="clan">Član 11.<br>Porezi i naknade</p>
			<p class="Basic-Paragraph">1. U okviru ovog sporazuma, takse i naknade za korišćenje i vlasništvo nad motornim vozilima i korišćenje i održavanje puteva, kao i takse i naknade za korišćenje auto-puteva, mostova, tunela i drugih transportnih objekata, primenjuju se na motorna vozila jedne od strana koja obavljaju prevoz putnika i tereta na teritoriji države druge strane u skladu sa nacionalnim zakonodavstvom zemlje domaćina. </p>
			<p class="Basic-Paragraph">2. U skladu sa ovim sporazumom tokom međunarodnog prevoza (uključujući tranzit) koji obavljaju motorna vozila na teritoriji država strana na osnovu kontingenata dozvola, dozvoljena količina goriva u fabrički ugrađenim motornim vozilima, maziva u količini koja je namenjena za razumnu eksploataciju, rezervni delovi i alat koji su namenjeni za popravku pokvarenog vozila izuzeti su od carinskih dažbina i taksi u skladu sa nacionalnim zakonodavstvom zemlje domaćina.</p>
			<p class="Basic-Paragraph">Rezervni delovi i alati koji se ne iskoriste ili zamene moraju se vratiti ili uništiti pod carinskom kontrolom, u skladu sa nacionalnim zakonodavstvom država strana. </p>
			<p class="clan">Član 12.<br>Opasna i lakokvarljiva roba</p>
			<p class="Basic-Paragraph">1. Prevoz opasne robe motornim vozilima na teritorijama država strana reguliše se u skladu sa odredbama Evropskog sporazuma o međunarodnom drumskom prevozu opasne robe (ADR) od 30. septembra 1957. godine i nacionalnog zakonodavstva obe strane. </p>
			<p class="Basic-Paragraph">2. Prevoz opasne i lakokvarljive robe uređuje se u skladu sa nacionalnim zakonodavstvom država strana.</p>
			<p class="Basic-Paragraph">3. Tokom prevoza lakokvarljive robe pogranične i carinske procedure obavljaju se prioritetno u skladu sa nacionalnim zakonodavstvom država strana.</p>
			<p class="clan">Član 13.<br>Masa i mere</p>
			<p class="Basic-Paragraph">1. Masa motornih vozila natovarenih deljivom robom koja obavljaju međunarodni prevoz tereta mora biti usklađena sa zvaničnom registracijom vozila i ne sme da prelazi dozvoljenu masu i mere (uzimajući u obzir masu po osovini) koje su definisane u zemlji domaćinu. </p>
			<p class="Basic-Paragraph">2. Ukoliko masa i mere vozila sa ili bez tereta koje se koristi u prevozu premašuju maksimalne dozvoljene granice navedene u nacionalnom zakonodavstvu zemlje domaćina za prevoz vozila velikih mera i teških vozila na putevima zajedničke upotrebe, prevoznik mora da dobije posebnu dozvolu koju nadležni organ druge strane izdaje unapred. </p>
			<p class="Basic-Paragraph">Prevoznici moraju da poštuju uslove iz dozvole. </p>
			<p class="Basic-Paragraph">3. Ukoliko je određen itinerer za kretanje vozila naveden u posebnoj dozvoli iz stava 2. ovog člana, prevoz se mora obavljati prema ovom itinereru. </p>
			<p class="clan">Član 14.<br>Zajednička radna grupa i nadležni organi</p>
			<p class="Basic-Paragraph">1. Nadležni organi država strana će obrazovati Zajedničku radnu grupu koja će trajno funkcionisati za primenu odredaba sadržanih u ovom sporazumu i rešavanje spornih pitanja.</p>
			<p class="Basic-Paragraph">2. Zajednička radna grupa sastaje se jednom godišnje naizmenično na teritorijama država strana. Vanredni sastanak Zajedničke radne grupe organizuje se na zahtev jedne od strana.</p>
			<p class="Basic-Paragraph">3. Zajednička radna grupa može da predloži kontingent dozvola za obavljanje prevoza i da predloži izmene i dopune ovog sporazuma. </p>
			<p class="Basic-Paragraph">4. Za potrebe ovog sporazuma nadležni organi su: </p>
			<p class="Basic-Paragraph">– Za Vladu Republike Srbije – Ministarstvo građevinarstva, saobraćaja i infrastrukture,</p>
			<p class="Basic-Paragraph">– Za Vladu Republike Azerbejdžana – Ministarstvo saobraćaja, komunikacija i visokih tehnologija. </p>
			<p class="clan">Član 15.<br>Međunarodne obaveze</p>
			<p class="Basic-Paragraph">Odredbe ovog sporazuma ne utiču na prava i obaveze koji proizlaze iz međunarodnih ugovora čije su potpisnice države strana. </p>
			<p class="clan">Član 16.<br>Rešavanje otvorenih pitanja</p>
			<p class="Basic-Paragraph">Svako neslaganje u vezi sa tumačenjem ili primenom ovog sporazuma rešava se pregovorima i konsultacijama između strana. </p>
			<p class="clan">Član 17.<br>Izmene i dopune</p>
			<p class="Basic-Paragraph">Ovaj sporazum se može izmeniti i dopuniti uz obostranu saglasnost strana. Takve izmene i dopune vrše se u obliku posebnih protokola koji čine sastavni deo ovog sporazuma i stupaju na snagu u skladu sa odredbama člana 18. ovog sporazuma.</p>
			<p class="clan">Član 18.<br>Završne odredbe</p>
			<p class="Basic-Paragraph">1. Ovaj sporazum stupa na snagu tridesetog dana nakon datuma prijema poslednjeg pisanog obaveštenja strana diplomatskim putem, koje potvrđuje završetak njihovih internih postupaka potrebnih za stupanje na snagu ovog sporazuma. </p>
			<p class="Basic-Paragraph">2. Ovaj sporazum se zaključuje na period od pet godina i automatski se obnavlja u narednim petogodišnjim periodima, osim ako jedna od strana najmanje šest meseci pre njegovog prestanka važenja ne obavesti diplomatskim putem drugu stranu u pisanoj formi o nameri da raskine ovaj sporazum.</p>
			<p class="Basic-Paragraph">Sačinjeno u Bakuu, dana 21. maja 2018. godine, u dva originalna primerka, svaki na srpskom, azerbejdžanskom i engleskom jeziku, pri čemu su svi tekstovi podjednako autentični. U slučaju neslaganja u tumačenju, tekst na engleskom jeziku će biti merodavan. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ZA VLADU</p>
							<p class="Basic-Paragraph">REPUBLIКE SRBIJE</p>
							<p class="Basic-Paragraph">prof. dr Zorana Z. Mihajlović, s.r.</p>
							<p class="Basic-Paragraph">potpredsednik Vlade i </p>
							<p class="Basic-Paragraph">ministar građevinarstva, </p>
							<p class="Basic-Paragraph">saobraćaja i infrastrukture</p>
						</td>
						<td class="No-Table-Style">
							<p class="Basic-Paragraph">ZA VLADU</p>
							<p class="Basic-Paragraph">REPUBLIКE AZERBEJDŽAN</p>
							<p class="Basic-Paragraph">Ramin Guluzade, s.r.</p>
							<p class="Basic-Paragraph">ministar saobraćaja, </p>
							<p class="Basic-Paragraph">komunikacija i visokih </p>
							<p class="Basic-Paragraph">tehnologija</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Nadležni organ za sprovođenje ovog sporazuma je ministarstvo nadležno za poslove saobraćaja.</p>
			<p class="clan">Član 4.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

