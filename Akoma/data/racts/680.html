


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">ZAКON</p>
	<p class="naslov" style="margin-top: 0">o ostvarivanju prava na zdravstvenu zaštitu dece, trudnica i porodilja</p>
	<p class="naslov" style="margin-top: 0">
	<span lang="hr" style="font-weight: 400">"Službeni glasnik RS", broj 104 od 
	27. novembra 2013.</span></p>
	<p class="clan">I. OSNOVNE ODREDBE</p>
	<p class="clan">Član 1.</p>
	<p>Ovim zakonom uređuju se pravo na zdravstvenu zaštitu i pravo na naknadu troškova prevoza u vezi sa korišćenjem zdravstvene zaštite za decu, trudnice i porodilje bez obzira na osnov po kome su zdravstveno osigurani, ako ova prava ne mogu da ostvare po osnovu obaveznog zdravstvenog osiguranja u skladu sa zakonom kojim se uređuje zdravstveno osiguranje.</p>
	<p class="clan">Član 2.</p>
	<p>Detetom, u smislu ovog zakona, smatra se lice do navršenih 18 godina života.</p>
	<p>Trudnicom, u smislu ovog zakona, smatra se žena kod koje je lekar specijalista ginekologije i akušerstva utvrdio postojanje trudnoće.</p>
	<p>Porodiljom, u smislu ovog zakona, smatra se žena u periodu do 12 meseci po rođenju živog deteta.</p>
	<p class="clan">Član 3.</p>
	<p>Deca, trudnice i porodilje iz člana 1. ovog zakona, ostvaruju pravo na zdravstvenu zaštitu u sadržini, obimu i standardu koji su obuhvaćeni obaveznim zdravstvenim osiguranjem u skladu sa zakonom kojim se uređuje zdravstveno osiguranje.</p>
	<p>Deca, trudnice i porodilje iz člana 1. ovog zakona, ostvaruju pravo na naknadu troškova prevoza u vezi sa korišćenjem zdravstvene zaštite iz obaveznog zdravstvenog osiguranja na način, po postupku i prema uslovima koji su predviđeni zakonom kojim se uređuje zdravstveno osiguranje.</p>
	<p>Deca, trudnice i porodilje ostvaruju prava iz st. 1. i 2. ovog člana, bez obzira na prethodni staž zdravstvenog osiguranja u skladu sa zakonom kojim se uređuje zdravstveno osiguranje.
	</p>
	<p>Prava utvrđena ovim zakonom deca, trudnice i porodilje ostvaruju iz sredstava obaveznog zdravstvenog osiguranja.</p>
	<p class="clan">Član 4.</p>
	<p>Deca ostvaruju prava utvrđena ovim zakonom na osnovu isprave o zdravstvenom osiguranju koju izdaje Republički fond za zdravstveno osiguranje (u daljem tekstu: Republički fond) u skladu sa zakonom kojim se uređuje zdravstveno osiguranje, bez obzira na to da li je isprava overena.</p>
	<p>Trudnice ostvaruju prava utvrđena ovim zakonom na osnovu isprave o zdravstvenom osiguranju koju izdaje Republički fond u skladu sa zakonom kojim se uređuje zdravstveno osiguranje, bez obzira na to da li je isprava overena, i izveštaja lekara specijaliste ginekologije i akušerstva o utvrđenoj trudnoći.</p>
	<p>Porodilje ostvaruju prava utvrđena ovim zakonom na osnovu isprave o zdravstvenom osiguranju koju izdaje Republički fond u skladu sa zakonom kojim se uređuje zdravstveno osiguranje, bez obzira na to da li je isprava overena, i otpusne liste zdravstvene ustanove o obavljenom porođaju.</p>
	<p class="clan">Član 5.</p>
	<p>Lekar specijalista ginekologije i akušerstva dužan je da odmah po utvrđenoj trudnoći, odnosno po izvršenom prekidu trudnoće, trudnice koja ostvaruje pravo na zdravstvenu zaštitu u skladu sa ovim zakonom, o tome obavesti Republički fond.</p>
	<p>Zdravstvena ustanova, u kojoj je porodilja rodila mrtvo dete, dužna je da odmah po porođaju o tome obavesti Republički fond.</p>
	<p>U slučaju iz stava 2. ovog člana, porodilja ima pravo na zdravstvenu zaštitu u periodu od tri meseca posle porođaja, u skladu sa ovim zakonom.</p>
	<p>Lekar specijalista pedijatrije dužan je da odmah po saznanju o smrti deteta do godine dana života, o tome obavesti Republički fond.</p>
	<p>Na osnovu obaveštenja iz st. 1, 2. i 4. ovog člana, Republički fond utvrđuje prestanak ostvarivanja prava u skladu sa ovim zakonom.</p>
	<p class="clan">II. NADZOR NAD RADOM REPUBLIČКOG FONDA</p>
	<p class="clan">Član 6.</p>
	<p>Ministarstvo nadležno za poslove zdravlja je u vršenju nadzora nad radom Republičkog fonda ovlašćeno da:</p>
	<p>1) zahteva izveštaje i podatke o broju lica koja su ostvarila prava u skladu sa ovim zakonom;</p>
	<p>2) utvrdi stanje izvršavanja poslova, upozori na uočene nepravilnosti i odredi mere i rok za njihovo otklanjanje;</p>
	<p>3) naloži preduzimanje radnji koje smatra potrebnim u sprovođenju ovog zakona;</p>
	<p>4) pokrene postupak za utvrđivanje odgovornosti.</p>
	<p class="clan">III. КAZNENE ODREDBE</p>
	<p class="clan">Član 7.</p>
	<p>Novčanom kaznom od 500.000 do 1.000.000 dinara kazniće se za prekršaj Republički fond ako licima iz člana 1. ovog zakona ne omogući ostvarivanje prava u skladu sa ovim zakonom.</p>
	<p>Novčanom kaznom od 50.000 do 100.000 dinara kazniće se za prekršaj iz stava 1. ovog člana i odgovorno lice u Republičkom fondu.</p>
	<p class="clan">Član 8.</p>
	<p>Novčanom kaznom od 30.000 do 50.000 dinara kazniće se za prekršaj zdravstveni radnik ako Republičkom fondu ne dostavi obaveštenje iz člana 5. ovog zakona.</p>
	<p class="clan">Član 9.</p>
	<p>Novčanom kaznom od 300.000 do 1.000.000 dinara kazniće se za prekršaj zdravstvena ustanova ako Republičkom fondu ne dostavi obaveštenje iz člana 5. stav 2. ovog zakona.</p>
	<p>Novčanom kaznom od 30.000 do 50.000 dinara kazniće se za prekršaj iz stava 1. ovog člana i odgovorno lice u zdravstvenoj ustanovi.</p>
	<p class="clan">IV. PRELAZNE I ZAVRŠNE ODREDBE</p>
	<p class="clan">Član 10.</p>
	<p>Ovaj zakon stupa na snagu danom objavljivanja u „Službenom glasniku Republike Srbije”.</p>

