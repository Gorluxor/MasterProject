


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p class="odluka-zakon">ZAКON</p>
	<p class="odluka-zakon">o preuzimanju obaveza Javnog 
	preduzeća „Putevi Srbije” prema privrednim društvima po osnovu neizmirenih 
	obaveza i pretvaranju tih obaveza u javni dug Republike Srbije</p>
	<p class="centar">"Službeni glasnik RS", broj 62 od 16. jula 2013.</p>
	<p class="bold">Predmet uređivanja</p>
	<p class="clan">Član 1.</p>
	<p>Ovim zakonom uređuje se način, postupak i dinamika izmirivanja obaveza 
	Javnog preduzeća „Putevi Srbije” prema putarskim i drugim društvima sa 
	kojima Javno preduzeće „Putevi Srbije” ima zaključene ugovore o održavanju 
	državnih puteva (u daljem tekstu: putarska i druga društva), po osnovu 
	neizmirenih obaveza, kao i način obezbeđenja sredstava za ove namene.</p>
	<p class="bold">Iznos obaveza</p>
	<p class="clan">Član 2.</p>
	<p>Republika Srbija preuzima kao javni dug Republike Srbije obaveze iz člana 
	1. ovog zakona, u ukupnom nominalnom iznosu do 1.346.775.310 dinara, na dan 
	1. april 2013. godine. </p>
	<p class="bold">Sredstva za izmirenje obaveza</p>
	<p class="clan">Član 3.</p>
	<p>Sredstva za izmirenje obaveza iz člana 1. ovog zakona obezbeđuju se u 
	budžetu Republike Srbije.</p>
	<p class="bold">Način i dinamika izmirivanja obaveza</p>
	<p class="clan">Član 4.</p>
	<p>Obaveze Javnog preduzeća „Putevi Srbije” iz člana 1. ovog zakona prema 
	putarskim i drugim društvima po osnovu zaključenih ugovora Republika Srbija 
	će izvršavati prema putarskim i drugim društvima u iznosu utvrđenom u članu 
	2. ovog zakona u tri rate, do kraja 2013. godine prema sledećoj dinamici:</p>
	<p>– u julu mesecu 2013. godine – u visini 1/3 ukupnog iznosa obaveze 
	utvrđene iz člana 2. ovog zakona;</p>
	<p>– u septembru mesecu 2013. godine – u visini 1/3 ukupnog iznosa obaveze 
	utvrđene iz člana 2. ovog zakona;</p>
	<p>– u novembru mesecu 2013. godine – u visini 1/3 ukupnog iznosa obaveze 
	utvrđene iz člana 2. ovog zakona.</p>
	<p>Preuzete obaveze u iznosu utvrđenom u članu 2. ovog zakona Republika 
	Srbija će izmirivati direktno putarskim i drugim društvima.</p>
	<p class="bold">Utvrđivanje pojedinačnih potraživanja putarskih preduzeća</p>
	<p class="clan">Član 5.</p>
	<p>Vlada će, na predlog Ministarstva saobraćaja, posebnim aktom utvrditi 
	visinu pojedinačnog potraživanja svakog putarskog i drugog društva u skladu 
	sa ovim zakonom.</p>
	<p class="bold">Izmirivanje obaveza</p>
	<p class="clan">Član 6.</p>
	<p>Izmirivanje obaveza prema putarskim i drugim društvima vršiće Ministarstvo 
	finansija i privrede – Uprava za javni dug, u skladu sa aktom Vlade iz člana 
	5. ovog zakona.</p>
	<p class="bold">Završna odredba</p>
	<p class="clan">Član 7.</p>
	<p>Ovaj zakon stupa na snagu narednog dana od dana objavljivanja u „Službenom 
	glasniku Republike Srbije”.</p>

