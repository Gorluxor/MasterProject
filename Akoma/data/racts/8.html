<meta http-equiv="Content-Type" content="text/html; charset=UTF-8">
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">



<div>
<p class="redakcijskipreciscentekst">prečišćen tekst</p>
	<p>&nbsp;</p>
	<p>&nbsp;</p>
	<p class="odluka-zakon">ZAКON</p>
<p class="odluka-zakon">
o 
službenoj upotrebi jezika i pisama</p>
<p class="centar">„Službeni glasnik RS”, br. 45 od 27. jula 1991, <span title="Zakon o valorizaciji novčanih kazni za prekršaje iz republičkih zakona (Službeni glasnik RS, broj 53/1993)">53. od 16. jula 1993 
- <font color="#008000">dr. zakon</font></span>, <span title="Zakon o izmenama i dopunama Zakona o valorizovanju novčanih kazni za prekršaje iz republičkih zakona (Službeni glasnik RS, broj 67/1993)">67 od 30. avgusta 1993 - 
<font color="#008000">dr. zakon</font></span>, <span title="Zakon o izmenama zakona kojima su određene novčane kazne za privredne prestupe i prekršaje (Službeni glasnik RS, broj 48/1993)"> 48 od 20. jula 1994 - 
<font color="#008000">dr. zakon</font></span>, <span title="Zakon o izmenama zakona kojima su određene novčane kazne za privredne prestupe i prekršaje (Službeni glasnik RS, broj 101/2005).">
101 od 21. novembra 2005 - <font color="#006600">dr. zakon</font></span>, 30 od 
7. maja 2010, 47 od 20. juna 2018, 48 od 22. juna 2018 - ispravka</p>
<p class="clan">I. OSNOVNE ODREDBE</p>
<p class="clan">Član 1.</p>
<p><span class="v2-clan-left-1">U Republici Srbiji u službenoj je upotrebi 
srpski jezik.</span></p>
<p>U Republici Srbiji u službenoj je upotrebi ćiriličko pismo, a latinično pismo na način utvrđen ovim zakonom.</p>
<p>Na područjima Republike 
Srbije na kojima žive pripadnici <span class="v2-clan-left-1">nacionalnih manjina</span> u službenoj upotrebi su, istovremeno sa srpskim jezikom i jezici i pisma
<span class="v2-clan-left-1">nacionalnih manjina</span>, na način utvrđen ovim zakonom.</p>
<p class="hide-change">*Službeni glasnik RS, broj 30/2010</p>
<p class="clan">Član 2.</p>
<p>Službenom upotrebom jezika i pisama, u smislu ovog zakona, smatra se upotreba jezika i pisama u radu: državnih organa, organa autonomnih pokrajina, gradova i opština (u daljem tekstu: organi), ustanova, preduzeća i drugih organizacija kad vrše javna ovlašćenja (u daljem tekstu: organizacije koje vrše javna ovlašćenja).</p>
<p>Službenom upotrebom jezika i pisama, u smislu ovog zakona, smatra se i upotreba jezika i pisama u radu javnih preduzeća i javnih službi, kao i u radu drugih organizacija kad vrše poslove utvrđene ovim zakonom.</p>
<p class="clan">Član 3.</p>
<p>Službenom upotrebom jezika i pisama smatra se naročito upotreba jezika i pisama u:</p>
<p>1) usmenom i pismenom opštenju organa i organizacija međusobno, kao i sa strankama, odnosno građanima;</p>
<p>2) vođenju postupka za ostvarivanje i zaštitu prava, dužnosti i odgovornosti građana;</p>
<p>3) vođenju propisanih evidencija od strane opštinskih organa i organizacija koje vrše javna ovlašćenja na teritoriji opštine (u daljem tekstu: evidencije);</p>
<p>4) izdavanju javnih isprava, kao i drugih isprava koje su od interesa za ostvarivanje zakonom utvrđenih prava građana;</p>
<p>5) ostvarivanju prava, dužnosti i odgovornosti radnika iz rada ili po osnovu rada.</p>
<p>Službenom upotrebom jezika i pisama smatra se i upotreba jezika i pisama pri: ispisivanju naziva mesta i drugih geografskih naziva, naziva trgova i ulica, naziva organa, organizacija i firmi, objavljivanju javnih poziva, obaveštenja i upozorenja za javnost, kao i pri ispisivanju drugih javnih natpisa.</p>
<p class="clan">Član 4.</p>
<p>Organ, organizacija i drugi subjekt može svoj naziv, firmu ili drugi javni natpis da ispiše, pored ćiriličkog, i latiničkim pismom.</p>
<p>U firmi preduzeća, ustanove i drugog pravnog lica, odnosno radnje ili drugog oblika obavljanja delatnosti deo koji se koristi kao znak može se ispisivati samo latiničkim pismom.</p>
<p class="clan">Član 5.</p>
<p>Saobraćajni znaci i putni pravci na međunarodnim i magistralnim putevima, nazivi mesta i drugi geografski nazivi ispisuju se ćiriličkim i latiničkim pismom.</p>
<p>Saobraćajni znaci i putni pravci na drugim putevima, nazivi ulica i trgova i drugi javni natpisi mogu se, pored ćiriličkog, ispisivati i latiničkim pismom.</p>
<p class="clan">Član 6.</p>
<p>Svako ima pravo da u postupku pred organom, odnosno organizacijom koja u vršenju javnih ovlašćenja rešava o njegovom pravu i dužnosti upotrebljava svoj jezik i da se u tom postupku upoznaje sa činjenicama na svom jeziku.</p>
<p class="clan">Član 7.</p>
<p>U službenoj upotrebi tekst na jezicima i pismima <span class="v2-clan-left-1">nacionalnih manjina</span> (u daljem tekstu: jezici 
<span class="v2-clan-left-1">nacionalnih manjina</span>) ispisuje se posle teksta na srpskom jeziku ispod ili desno od njega, istim oblikom i veličinom slova.</p>
<p>Ako je više jezika <span class="v2-clan-left-1">nacionalnih manjina</span> u službenoj upotrebi, tekst na tim jezicima ispisuje se posle srpskog jezika po azbučnom redu.</p>
<p><span class="hide-change"><em>Brisan je 
raniji stav 3. (vidi član 2. Zakona – 30/2010-141).</em></span></p>
<p><span class="hide-change">*Službeni glasnik RS, broj 30/2010</span></p>
<p class="clan">II. SLUŽBENA UPOTREBA LATINIČКOG PISMA</p>
<p class="hide-change" style="text-align: center"><em>Čl. 8. i 9.</em></p>
<p class="centar"><em>Brisani su (vidi član 3. Zakona - 30/2010-141)</em></p>
<p class="clan">Član 10.</p>
<p>Кad se, u skladu sa odredbama ovog zakona tekst ispisuje i latiničkim pismom, tekst na latiničkom pismu ispisuje se posle teksta na ćiriličkom pismu, ispod ili desno od njega.</p>
<p class="clan">III. SLUŽBENA UPOTREBA JEZIКA I PISAMA
<span class="v2-clan-verzal-1">NACIONALNIH MANJINA</span></p>
<p><span class="hide-change">&nbsp;*Službeni glasnik RS, broj 30/2010</span></p>
<p class="v2-clan-1">Član 11.</p>
<p><span class="v2-clan-left-1">Na teritoriji jedinice lokalne samouprave gde 
tradicionalno žive pripadnici nacionalnih manjina, njihov jezik i pismo može biti 
u ravnopravnoj službenoj upotrebi.</span></p>
<p><span class="v2-clan-left-1">Jedinica lokalne samouprave će obavezno svojim 
statutom uvesti u ravnopravnu službenu upotrebu jezik i pismo nacionalne manjine 
ukoliko procenat pripadnika te nacionalne manjine u ukupnom broju stanovnika na 
njenoj teritoriji dostiže 15% prema rezultatima poslednjeg popisa stanovništva</span><span class="v2-clan-left-2">, 
najkasnije u roku od 90 dana od dana utvrđivanja zakonom propisanih uslova</span><span class="v2-clan-left-1">.</span></p>
<p><span class="v2-clan-left-1">Službena upotreba jezika nacionalnih manjina iz stava 
1. ovog člana podrazumeva naročito: korišćenje jezika nacionalnih manjina u 
upravnom i sudskom postupku i vođenje upravnog postupka i sudskog postupka na 
jeziku nacionalne manjine; upotrebu jezika nacionalne manjine u komunikaciji 
organa sa javnim ovlašćenjima sa građanima; izdavanje javnih isprava i vođenje 
službenih evidencija i zbirki ličnih podataka na jezicima nacionalnih manjina i 
prihvatanje tih isprava na tim jezicima kao punovažnih; upotrebu jezika 
nacionalnih manjina na glasačkim listićima i biračkom materijalu; upotrebu jezika 
nacionalnih manjina u radu predstavničkih tela.</span></p>
<p><span class="v2-clan-left-1">Na teritorijama iz stava 2. ovog člana, imena organa 
koji vrše javna ovlašćenja, nazivi jedinica lokalne samouprave, naseljenih mesta, 
trgova i ulica i drugi toponimi ispisuju se i na jeziku dotične nacionalne 
manjine, prema njenoj tradiciji i pravopisu.</span></p>
	<p class="v2-clan-left-2">U naseljenim mestima u jedinicama lokalne 
	samouprave, čija je teritorija određena u skladu sa zakonom kojim se uređuje 
	teritorijalna organizacija Republike Srbije, u kojima procenat pripadnika 
	određene nacionalne manjine u ukupnom broju stanovnika na teritoriji 
	naseljenog mesta dostiže 15% prema rezultatima poslednjeg popisa stanovništva 
	imena organa koji vrše javna ovlašćenja, nazivi jedinica lokalne samouprave, 
	naseljenih mesta, trgova i ulica i drugi toponimi ispisuju se i na jeziku 
	dotične nacionalne manjine, prema njenoj tradiciji i pravopisu, i u slučaju da 
	jezik te nacionalne manjine nije u službenoj upotrebi na teritoriji jedinice 
	lokalne samouprave, u skladu sa stavom 2. ovog člana.</p>
	<p class="v2-clan-left-2">Skupština jedinice lokalne samouprave utvrdiće 
	statutom naseljena mesta iz stava 5. ovog člana, imajući u vidu tradicionalnu 
	naseljenost pripadnika nacionalne manjine i prethodno pribavljeno mišljenje 
	nacionalnog saveta nacionalne manjine.</p>
<p><span class="v2-clan-left-1">Jezici nacionalnih manjina koji su u službenoj upotrebi 
u radu organa autonomne pokrajine utvrđuju se njenim statutom.</span></p>
<p><span class="v2-clan-left-1">Zakoni i propisi se objavljuju i na jezicima 
nacionalnih manjina, u skladu sa</span><span class="v2-clan-left-2"> zakonom 
kojim se uređuje zaštita prava i sloboda nacionalnih manjina</span><span class="v2-clan-left-1">.</span></p>
<p><span class="v2-clan-left-1">Pripadnici nacionalnih manjina čiji broj u ukupnom 
stanovništvu Republike Srbije dostiže najmanje 2% prema poslednjem popisu 
stanovništva mogu se obratiti republičkim organima na svom jeziku i imaju pravo 
da dobiju odgovor na tom jeziku.</span></p>
<p><span class="v2-clan-left-1">Pripadnici nacionalnih manjina čiji broj u ukupnom 
stanovništvu Republike Srbije ne dostiže 2% prema poslednjem popisu stanovništva 
mogu se obratiti republičkim organima na svom jeziku i imaju pravo da dobiju 
odgovor na tom jeziku preko jedinice lokalne samouprave u kojoj je jezik te 
nacionalne manjine u službenoj upotrebi, pri čemu jedinica lokalne samouprave 
obezbeđuje prevođenje i snosi troškove prevođenja dopisa upućenog republičkom 
organu i odgovora tog organa.</span></p>
	<p class="v2-clan-left-2">Narodni poslanik pripadnik nacionalne manjine ima 
	pravo da na sednici Narodne skupštine govori i da pisane dokumente u radu 
	Narodne skupštine, predviđene Poslovnikom, podnosi na svom jeziku.</p>
	<p class="v2-clan-left-2">Кada se narodni poslanik u radu Narodne skupštine 
	služi svojim jezikom u smislu stava 11. ovog člana, stalno ili u određenom 
	slučaju, generalni sekretar Narodne skupštine je dužan da obezbedi 
	istovremeno prevođenje njegovog usmenog izlaganja ili dokumenta koji je podneo, 
	na srpski jezik.</p>
	<p><span class="hide-change"><em>Brisan je stav 12. dodat Zakonom o izmenama 
	i dopunama Zakona o službenoj upotrebi jezika i pisama ("Službeni glasnik 
	RS", broj 47/2018) (vidi Ispravku Zakona - 48/2018-3)</em></span></p>
<p><span class="hide-change">*Službeni glasnik RS, broj 30/2010</span></p>
<p><span class="hide-change">**Službeni glasnik RS, broj 47/2018</span></p>
<p class="clan">Član 12.</p>
<p>Prvostepeni upravni, krivični, parnični ili drugi postupak u kome se rešava o pravima i dužnostima građana vodi se na srpskom jeziku.</p>
<p>Postupak iz stava 1. ovog člana može se voditi i na jeziku 
<span class="v2-clan-left-1">nacionalne manjine</span> koji je u službenoj upotrebi u organu, odnosno u organizaciji koja vodi postupak.</p>
<p>Ako je organ, odnosno organizacija koja vodi postupak obrazovana za više opština, postupak se može voditi na jezicima 
<span class="v2-clan-left-1">nacionalnih manjina</span> koji su u službenoj upotrebi u opštinama obuhvaćenim područjem tog organa, odnosno organizacije i to za stranke u postupku – pripadnike
<span class="v2-clan-left-1">nacionalnih manjina</span> koji imaju prebivalište u opštini u kojoj je u službenoj upotrebi jezik 
<span class="v2-clan-left-1">nacionalne manjine</span>.</p>
<p>Кad u postupku učestvuje jedna stranka – pripadnik 
<span class="v2-clan-left-1">nacionalne manjine</span>, postupak se, na njen zahtev, vodi na jeziku 
<span class="v2-clan-left-1">nacionalne manjine</span> koji je u službenoj upotrebi u organu, odnosno organizaciji koja vodi postupak.</p>
<p>Кad u postupku učestvuje više stranaka čiji jezici nisu isti, postupak se vodi na jednom od jezika koji su u službenoj upotrebi u organu, odnosno organizaciji koja vodi postupak o kome se strane sporazumeju.</p>
<p>Ako se stranke ne sporazumeju o tome na kom će se jeziku voditi postupak, jezik postupka određuje organ, odnosno organizacija pred kojom se vodi postupak, osim ako jedna od stranaka zahteva da se postupak vodi na srpskom jeziku, u kom slučaju će se postupak voditi na tom jeziku.</p>
<p><span class="hide-change">*Službeni glasnik RS, broj 30/2010</span></p>
<p class="clan">Član 13.</p>
<p>Utvrđivanje jezika na kome će se voditi postupak je prethodno pitanje o kome, u skladu sa odredbama ovog zakona, odlučuje lice koje vodi postupak.</p>
<p>Službeno lice koje vodi postupak dužno je da upozna stranku koji su jezici u službenoj upotrebi na području organa, odnosno organizacije pred kojom se vodi postupak i da zatraži od stranke da se izjasni na kom će se jeziku voditi postupak.</p>
<p>Dok se ne utvrdi jezik postupka, službeno lice vodi postupak na srpskom jeziku.</p>
<p>Način utvrđivanja jezika postupka i utvrđen jezik postupka naznačuje se u zapisniku.</p>
<p class="clan">Član 14.</p>
<p>Zapisnik i odluke u prvostepenom postupku i u vezi s tim postupkom izrađuju se, kao autentični tekstovi, na srpskom jeziku i na jeziku 
<span class="v2-clan-left-1">nacionalne manjine</span>, ako je na jeziku 
<span class="v2-clan-left-1">nacionalne manjine</span> vođen postupak.</p>
<p>Stranka u postupku čiji jezik nije utvrđen kao jezik postupka ima prava utvrđena u čl. 16. i 17. ovog zakona.</p>
<p><span class="hide-change">&nbsp;*Službeni glasnik RS, broj 30/2010</span></p>
<p class="clan">Član 15.</p>
<p>Drugostepeni postupak vodi se na srpskom jeziku, a stranke u postupku imaju prava utvrđena u čl. 16. i 17. ovog zakona.</p>
<p>Drugostepeno rešenje, odluku, zapisnik, podneske, isprave i druga pismena u drugostepenom postupku i u vezi s drugostepenim postupkom prevodi prvostepeni organ ili organizacija na jezik, odnosno jezike na kojima je vođen prvostepeni postupak.</p>
<p class="clan">Član 16.</p>
<p>Na područjima na kojima jezici <span class="v2-clan-left-1">nacionalnih manjina</span> nisu u službenoj upotrebi, organi, odnosno organizacije koji vode postupak dužni su da pripadnicima 
<span class="v2-clan-left-1">nacionalnih manjina</span> koji kod njih ostvaruju svoja prava i obaveze obezbede:</p>
<p>1) da u postupku kod ovih organa i organizacija upotrebljavaju svoj jezik i pismo;</p>
<p>2) da na svom jeziku podnose molbe, žalbe, tužbe, predloge, predstavke i druge podneske;</p>
<p>3) da im se na njihov zahtev dostavljaju na njihovom jeziku otpravci rešenja, presuda i drugih akata kojima se rešava o njihovim pravima i obavezama, kao i svedočanstva, uverenja, potvrde, i druga pismena.</p>
<p>Smatraće se da postoji zahtev iz tačke 3. stava 1. ovog člana i ako je podnesak podnet na jeziku 
<span class="v2-clan-left-1">nacionalne manjine</span>.</p>
<p><span class="hide-change">&nbsp;*Službeni glasnik RS, broj 30/2010</span></p>
<p class="clan">Član 17.</p>
<p>Izjave stranaka, svedoka, veštaka i drugih lica koja učestvuju u postupku na područjima u kojima nije u službenoj upotrebi jezik 
<span class="v2-clan-left-1">nacionalne manjine</span> date na jeziku
<span class="v2-clan-left-1">nacionalne manjine</span>, unose se u zapisnik na srpskom jeziku. Na zahtev pripadnika 
<span class="v2-clan-left-1">nacionalne manjine</span>, koji je učesnik u postupku, zapisnik ili pojedini njegovi delovi prevešće se na jezik
<span class="v2-clan-left-1">nacionalne manjine</span>.</p>
<p>Izjave lica iz stava 1. ovog člana, date na srpskom jeziku, prevode se na jezik 
<span class="v2-clan-left-1">nacionalne manjine</span> ako zahteva pripadnik 
<span class="v2-clan-left-1">nacionalne manjine</span> koji je učesnik u postupku.</p>
<p>Postupak se vodi uz pomoć tumača ako službeno lice koje vodi postupak ne poznaje u dovoljnoj meri jezik 
<span class="v2-clan-left-1">nacionalne manjine</span>.</p>
<p>Troškove prevođenja snosi organ, odnosno organizacija kod koje se vodi postupak.</p>
<p>Odredbe člana 16. i st. 1–4. ovog člana shodno se primenjuju i u postupku kod Ustavnog suda.</p>
<p class="hide-change">*Službeni glasnik RS, broj 30/2010</p>
<p class="clan">Član 18.</p>
<p>Na područjima na kojima su u službenoj upotrebi i jezici 
<span class="v2-clan-left-1">nacionalnih manjina</span>, svedočanstva o stečenom obrazovanju, kad je nastava izvođena na jeziku 
<span class="v2-clan-left-1">nacionalne manjine</span>, druge javne isprave, kao i druge isprave koje su od interesa za ostvarivanje zakonom utvrđenih prava građana, na zahtev pripadnika te 
<span class="v2-clan-left-1">nacionalne manjine</span>, izdaju se i na njegovom jeziku.</p>
<p>Na područjima na kojima su u službenoj upotrebi i jezici 
<span class="v2-clan-left-1">nacionalnih manjina</span>, evidencije iz člana 3. tačka 3. ovog zakona vode se i na tim jezicima.</p>
<p>Obrasci javnih isprava, kao i obrasci evidencija za potrebe područja na kojima su u službenoj upotrebi jezici 
<span class="v2-clan-left-1">nacionalnih manjina</span>, štampaju se dvojezično, na srpskom i na jeziku svake 
<span class="v2-clan-left-1">nacionalne manjine</span> čiji je jezik u službenoj upotrebi.</p>
<p class="hide-change">*Službeni glasnik RS, broj 30/2010</p>
<p class="v2-clan-1">Član 18a</p>
<p><span class="v2-clan-left-1">Pripadnici nacionalnih manjina imaju pravo na slobodan 
izbor i korišćenje ličnog imena i imena svoje dece, kao i na upisivanje ovih 
ličnih imena u sve javne isprave, službene evidencije i zbirke ličnih podataka 
prema jeziku i pravopisu pripadnika nacionalne manjine.</span></p>
<p><span class="v2-clan-left-1">Pravo iz stava 1. ovog člana ne isključuje paralelan 
upis imena i po srpskom pravopisu i pismu.</span></p>
<p class="hide-change">*Službeni glasnik RS, broj 30/2010</p>
<p class="clan">Član 19.</p>
<p>Na područjima na kojima su u službenoj upotrebi i jezici 
<span class="v2-clan-left-1">nacionalnih manjina</span>, nazivi mesta i drugi geografski nazivi, nazivi ulica i trgova, nazivi organa i organizacija, saobraćajni znaci, obaveštenja i upozorenja za javnost i drugi javni natpisi ispisuju se i na jezicima 
<span class="v2-clan-left-1">nacionalnih manjina</span>.</p>
<p class="hide-change">*Službeni glasnik RS, broj 30/2010</p>
<p class="clan">Član 20.</p>
<p>Firma preduzeća, ustanove i drugog pravnog lica ispisuje se na srpskom jeziku i na jeziku 
<span class="v2-clan-left-1">nacionalne manjine</span> koji je u službenoj upotrebi u opštini u kojoj je sedište tog subjekta.</p>
<p>Firma se može ispisati i na jeziku <span class="v2-clan-left-1">nacionalne manjine</span>, koji je u službenoj upotrebi u mestu poslovanja subjekta iz stava 1. ovog člana.</p>
<p>Pravno lice iz stava 1. ovog člana nije dužno da ispisuje na srpskom jeziku, odnosno na jeziku 
<span class="v2-clan-left-1">nacionalne manjine</span>, firmu ili njen deo koji se koristi kao robni znak, bez obzira na njegovo jezičko poreklo.</p>
<p>Odredbe st. 1. do 3. ovog člana, odnose se i na radnje, odnosno druge oblike obavljanja delatnosti.</p>
<p class="hide-change">*Službeni glasnik RS, broj 30/2010</p>
<p class="clan">IV. SREDSTVA ZA SPROVOĐENJE OVOG ZAКONA</p>
<p class="clan">Član 21.</p>
<p>Sredstva potrebna za ostvarivanje službene upotrebe jezika i pisama obezbeđuju organi, odnosno organizacije u kojima se ostvaruju prava i obaveze utvrđeni ovim zakonom.</p>
<p class="clan">V. NADZOR NAD SPROVOĐENJEM ODREDABA OVOG ZAКONA</p>
<p class="clan">Član 22.</p>
<p>Nadzor nad sprovođenjem odredaba ovog zakona vrše, u okviru svog delokruga, ministarstva nadležna za poslove u oblasti uprave, saobraćaja, urbanizma i stambeno-komunalnih poslova, prosvete, kulture i zdravstva.</p>
<p class="clan">VI. КAZNENE ODREDBE</p>
<p class="hide-change" style="text-align: center"><em>Član 23.</em></p>
<p class="hide-change" style="text-align: center"><em>Brisan je (vidi član 2. 
Zakona - 47/2018-26)</em></p>
<p class="clan">Član 24.</p>
<p>Novčanom kaznom <span class="v2-clan-left-1">od 20.000 do 1.000.000 dinara</span> kazniće se za privredni prestup preduzeće, ustanova ili drugo pravno lice koje istakne, odnosno ispiše firmu protivno odredbama člana 20. ovog zakona.</p>
<p>Za privredni prestup iz stava 1. ovog člana kazniće se i odgovorno lice u pravnom licu novčanom kaznom 
<span class="v2-clan-left-1">od 4.000 do 70.000 dinara</span>.</p>
<p class="hide-change">*Službeni glasnik RS, broj 101/2005</p>
<p class="clan">Član 25.</p>
<p>Novčanom kaznom <span class="v2-clan-left-1">od 10.000 do 250.000 dinara</span> kazniće se za prekršaj vlasnik radnje koja nema svojstvo pravnog lica ako ispiše, odnosno istakne firmu suprotno odredbi člana 20. ovog zakona. </p>
<p class="hide-change">*Službeni glasnik RS, &nbsp;broj 101/2005</p>
<p class="hide-change" style="text-align: center"><em>Član 26.</em></p>
	<p class="hide-change" style="text-align: center"><em>Brisan je (vidi član 
	2. Zakona - 47/2018-26)</em></p>
<p class="clan">VII. PRELAZNE I ZAVRŠNE ODREDBE</p>
<p class="clan">Član 27.</p>
<p>Nazivi mesta, ulica, trgova, organa i organizacija, firme i drugi javni natpisi, uskladiće se sa ovim zakonom, najkasnije do kraja 1992. godine.</p>
<p class="clan">Član 28.</p>
<p>Odredbe ovog zakona o vođenju evidencije, štampanju obrazaca i izdavanju javnih isprava primenjivaće se od 1. januara 1992. godine.</p>
<p>Do početka primene odredaba iz stava 1. ovog člana primenjivaće se propisi kojima su ova pitanja uređena na dan stupanja na snagu ovog zakona.</p>
<p class="clan">Član 29.</p>
<p>Postupci iz člana 12. ovog zakona započeti pre stupanja na snagu ovog zakona, kad je u pitanju jezik postupka, okončaće se po propisima koji su važili na dan stupanja na snagu ovog zakona.</p>
<p class="clan">Član 30.</p>
<p>Danom stupanja na snagu ovog zakona prestaju da važe Zakon o načinu ostvarivanja prava pripadnika narodnosti na upotrebu svog jezika i pisma kod republičkih organa („Službeni glasnik SRS”, broj 14/71), Zakon o označavanju firme i naziva organizacija udruženog rada na jeziku naroda i narodnosti („Službeni glasnik SRS”, broj 5/78), Zakon o načinu obezbeđivanja ravnopravnosti jezika i pisama naroda i narodnosti u određenim organima, organizacijama i zajednicama („Službeni list SAPV”, broj 29/77) i Zakon o ostvarivanju ravnopravnosti jezika i pisama u SAP Кosovu („Službeni list SAPК”, broj 48/77).</p>
<p class="clan">Član 31.</p>
<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”</p>
<p class="clan"><span class="bold">ODREDBE КOJE NISU UNETE U „PREČIŠĆEN TEКST“ ZAКONA</span></p>
<p class="italik">Zakon o izmenama i dopunama Zakona o službenoj upotrebi jezika i pisama: „Službeni glasnik RS“, broj 30/2010-141</p>
<p class="clan"><strong>Član 7.</strong></p>
<p><strong>U jedinici lokalne samouprave u kojoj je na dan stupanja na snagu ovog zakona jezik nacionalne manjine u službenoj upotrebi, taj jezik će ostati u službenoj upotrebi.</strong></p>
<p class="clan"><strong>Član 8.</strong></p>
<p><strong>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</strong></p>
<p>&nbsp;</p></div>

