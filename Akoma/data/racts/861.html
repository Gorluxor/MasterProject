


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o potvrđivanju Sporazuma između Vlade Republike Srbije i Vlade Republike Liban o ukidanju viza za nosioce diplomatskih, specijalnih i službenih pasoša</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Republike Liban o ukidanju viza za nosioce diplomatskih, specijalnih i službenih pasoša, koji je donela Narodna skupština Republike Srbije na sednici Drugog vanrednog zasedanja u 2016. godini, 4. februara 2016. godine.</p>
				<p class="potpis">PR broj 8</p>
				<p class="potpis">U Beogradu, 8. februara 2016. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma između Vlade Republike Srbije i Vlade Republike Liban o ukidanju viza za nosioce diplomatskih, specijalnih i službenih pasoša</p>
				<p class="auto-style1">"Službeni glasnik RS - Međunarodni ugovori", 
				broj 2 od 8. februara 2016.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Republike Liban o ukidanju viza za nosioce diplomatskih, specijalnih i službenih pasoša, koji je potpisan u Bejrutu, 22. jula 2015. godine, u originalu na srpskom, arapskom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="naslov">SPORAZUM </p>
				<p class="naslov">IZMEĐU </p>
				<p class="naslov">VLADE REPUBLIКE SRBIJE I</p>
				<p class="naslov">VLADE REPUBLIКE LIBAN</p>
				<p class="naslov">O UКIDANJU VIZA ZA NOSIOCE </p>
				<p class="naslov">DIPLOMATSКIH, SPECIJALNIH I SLUŽBENIH PASOŠA</p>
				<p>Vlada Republike Srbije i </p>
				<p>Vlada Republike Liban, </p>
				<p>u daljem tekstu: „Strane”,</p>
				<p>u želji da dalje unapređuju razvoj bilateralnih odnosa i saradnje između dve države, </p>
				<p>izražavajući spremnost da državljane država obe strane koji su nosioci diplomatskih, specijalnih i službenih pasoša oslobode obaveze pribavljanja ulazne vize za ulazak na teritoriju obe države,</p>
				<p>polazeći od Bečke konvencije o diplomatskim odnosima iz 1961. godine i Bečke konvencije o konzularnim odnosima iz 1963. godine,</p>
				<p>postigle su sledeći sporazum:</p>
				<p class="clan"><span class="bold">Član 1.</span></p>
				<p>1. Pasoši Republike Srbije na koje se primenjuje Sporazum su: diplomatski i službeni.</p>
				<p>2. Pasoši Republike Liban na koje se primenjuje Sporazum su: diplomatski, specijalni i službeni.</p>
				<p class="clan"><span class="bold">Član 2.</span></p>
				<p>1. Dve Strane će omogućiti državljanima svojih država, nosiocima pasoša iz člana 1. ovog sporazuma, da uđu, da izađu i prelaze preko teritorije njihove države bez ulazne vize i plaćanja bilo kakve takse.</p>
				<p>2. Republika Srbija omogućiće državljanima Republike Liban nosiocima diplomatskih, specijalnih i službenih pasoša da borave na njenoj teritoriji u trajanju najviše do 90 dana.</p>
				<p>3. Republika Liban omogućiće državljanima Republike Srbije, nosiocima diplomatskih i službenih pasoša da borave na njenoj teritoriji u trajanju najviše do 90 dana.</p>
				<p class="clan"><span class="bold">Član 3.</span></p>
				<p>Кada jedna od dve Strane imenuje svog državljanina u svoje diplomatsko konzularno predstavništvo na teritoriji države druge Strane, obavestiće o imenovanju drugu Stranu pre dolaska imenovanog lica na teritoriju njene države. </p>
				<p class="clan"><span class="bold">Član 4.</span></p>
				<p>1. Dve Strane su saglasne da razmene uzorke svojih pasoša iz člana 1. ovog sporazuma, diplomatskim putem, pre potpisivanja Sporazuma.</p>
				<p>2. U slučaju da jedna od Strana menja pasoše koje izdaje, dostaviće drugoj Strani uzorak svog novog pasoša pre datuma njegovog uvođenja.</p>
				<p>3. Ako obe Strane menjaju domaće propise koji se odnose na diplomatske, specijalne i službene pasoše, obavestiće o tome drugu Stranu. </p>
				<p class="clan"><span class="bold">Član 5.</span></p>
				<p>Državljani bilo koje Strane, koji su nosioci diplomatskog, specijalnog i službenog pasoša, ne mogu da rade, da se bave bilo kojom delatnošću niti da studiraju u državi druge Strane ako ne poštuju pravila i propise koji se primenjuju u obe države, a odnose se na te aktivnosti.</p>
				<p class="clan"><span class="bold">Član 6.</span></p>
				<p>1. Državljani jedne Strane mogu ulaziti na teritoriju države druge Strane isključivo preko graničnih prelaza predviđenih za međunarodni putnički saobraćaj.</p>
				<p>2. Državljani jedne Strane nosioci pasoša iz člana 1. ovog sporazuma, dužni su da poštuju zakone i propise koji su na snazi na teritoriji države druge Strane za vreme boravka na toj teritoriji.</p>
				<p class="clan"><span class="bold">Član 7.</span></p>
				<p>1. Obe Strane zadržavaju pravo da uskrate pravo ulaska na teritoriju svoje države, ili boravak na toj teritoriji bilo kojem državljaninu druge Strane koji je nosilac diplomatskog, specijalnog ili službenog pasoša, u skladu sa svojim propisima.</p>
				<p>2. Ukoliko državljanin bilo koje Strane izgubi ili ošteti svoj pasoš, ili mu pasoš bude oštećen, na teritoriji države druge Strane, on/ona obavestiće o tome nadležne organe te Strane kako bi oni postupili na odgovarajući način. Nadležno diplomatsko-konzularno predstavništvo izdaće novi pasoš ili putnu ispravu svom državljaninu i o tome obavestiti nadležne organe zemlje prijema.</p>
				<p class="clan"><span class="bold">Član 8.</span></p>
				<p>Dve Strane izražavaju spremnost da garantuju najviši stepen bezbednosti pasoša i putnih isprava od falsifikovanja. Dve Strane će ih uskladiti sa minimalnim standardima bezbednosti za putne isprave koje se mašinski očitavaju, a koje je preporučila Međunarodna organizacija za civilno vazduhoplovstvo (ICAO).</p>
				<p class="clan"><span class="bold">Član 9.</span></p>
				<p>Ovaj sporazum ne utiče na prava i obaveze dveju Strana koje proizilaze iz međunarodnih sporazuma i ugovora čije su jedna ili obe članice.</p>
				<p class="clan"><span class="bold">Član 10.</span></p>
				<p>Svi sporovi koji nastanu između dve Strane u vezi sa tumačenjem i primenom ovog sporazuma rešavaće se putem konsultacija i pregovorima između strana, diplomatskim putem.</p>
				<p class="clan"><span class="bold">Član 11.</span></p>
				<p>1. Sve izmene i dopune ovog sporazuma dve Strane će uzajamno dogovoriti i izvršiti razmenom zvaničnih nota, diplomatskim putem. Izmene će stupiti na snagu na način predviđen u članu 12. ovog sporazuma.</p>
				<p>2. Svaka od Strana može privremeno obustaviti primenu ovog sporazuma u celini ili delimično iz razloga unutrašnje bezbednosti, javnog reda i zdravlja. Obaveštenje o takvoj obustavi, odnosno nastavljanju primene Sporazuma odmah se dostavlja drugoj Strani, diplomatskim putem.</p>
				<p class="clan"><span class="bold">Član 12.</span></p>
				<p>Ovaj sporazum stupa na snagu 30 dana od dana prijema poslednjeg obaveštenja u kojem se dve Strane obaveštavaju da je okončana neophodna unutrašnja procedura za njegovo stupanje na snagu. Ovaj sporazum zaključuje se na period od godinu dana i automatski se produžava na isti period važenja, osim ukoliko jedna od Strana ne obavesti drugu u pismenoj formi, diplomatskim putem, da namerava da otkaže Sporazum. Otkaz stupa na snagu 30 dana od dana zvaničnog obaveštenja o otkazu.</p>
				<p>Ovaj sporazum sačinjen je u dva originalna primerka, svaki na srpskom, arapskom i engleskom jeziku, pri čemu su svi tekstovi jednako verodostojni. U slučaju različitog tumačenja, merodavan je tekst na engleskom jeziku.</p>
				<p>Sačinjeno u Bejrutu, 22. jula 2015. godine </p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>ZA VLADU</p>
								<p>REPUBLIКE SRBIJE</p>
								<p>Ivica Dačić, s.r.</p>
							</td>
							<td>
								<p class="potpis">ZA VLADU</p>
								<p class="potpis">REPUBLIКE LIBAN</p>
								<p class="potpis">Žibran Bosila, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”. </p>
	</div>

