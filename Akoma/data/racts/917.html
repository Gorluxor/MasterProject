


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Republike Srbije i Republike Italije o olakšanju primene Evropske konvencije o međusobnom pružanju pravne pomoći u krivičnim stvarima od 20. aprila 1959. godine</p>
			<p class="Basic-Paragraph">Proglašava se Zakon o potvrđivanju Sporazuma između Republike Srbije i Republike Italije o olakšanju primene Evropske konvencije o međusobnom pružanju pravne pomoći u krivičnim stvarima od 20. aprila 1959. godine, koji je donela Narodna skupština Republike Srbije, na sednici Desetog vanrednog zasedanja u Jedanaestom sazivu, 25. septembra 2018. godine.</p>
			<p class="potpis">PR broj 115</p>
			<p class="potpis">U Beogradu, 26. septembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Republike Srbije i Republike Italije o olakšanju primene Evropske konvencije o međusobnom pružanju pravne pomoći u krivičnim stvarima od 20. aprila 1959. godine</p>
			<p class="centar">"Službeni glasnik RS - Međunarodni ugovori", broj 
			12 od 27. septembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Republike Srbije i Republike Italije o olakšanju primene Evropske konvencije o međusobnom pružanju pravne pomoći u krivičnim stvarima od 20. aprila 1959. godine, potpisan u Beogradu, 9. februara 2017. godine, u originalu na srpskom, italijanskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM<br>IZMEĐU REPUBLIКE SRBIJE I REPUBLIКE ITALIJE O OLAКŠANJU PRIMENE EVROPSКE КONVENCIJE O MEĐUSOBNOM PRUŽANJU PRAVNE POMOĆI U КRIVIČNIM STVARIMA OD 20. APRILA 1959. GODINE</p>
			<p class="Basic-Paragraph">Republika Srbija i Republika Italija (u daljem tekstu: strane ugovornice);</p>
			<p class="Basic-Paragraph">u cilju poboljšanja saradnje između dve države u oblasti pružanja međusobne pravne pomoći u krivičnim stvarima, uključujući i posebne oblike pravne pomoći;</p>
			<p class="Basic-Paragraph">ističući da ovaj sporazum ima za cilj da dopuni odredbe i olakša primenu Evropske konvencije o međusobnom pružanju pravne pomoći u krivičnim stvarima od 20. aprila 1959. godine, koja ostaje na snazi za sva pitanja koja nisu regulisana ovim sporazumom;</p>
			<p class="Basic-Paragraph">dogovorile su se sledeće:</p>
			<p class="clan">Član 1.<br>PREDMET</p>
			<p class="Basic-Paragraph">1. Strane ugovornice pružaju jedna drugoj, u skladu sa odredbama Evropske konvencije o međusobnom pružanju pravne pomoći u krivičnim stvarima od 20. aprila 1959. godine (u daljem tekstu: Evropska konvencija) i ovog sporazuma, najširu moguću pravnu pomoć u krivičnim stvarima. </p>
			<p class="Basic-Paragraph">2. Takva pomoć obuhvata, naročito:</p>
			<p class="Basic-Paragraph">a) pronalaženje i identifikaciju lica;</p>
			<p class="Basic-Paragraph">b) uručenje i dostavljanje pismena i dokumenata u vezi sa krivičnim postupkom;</p>
			<p class="Basic-Paragraph">v) pozivanje svedoka, oštećenih, lica koja su podvrgnuta krivičnom gonjenju i veštaka da se dobrovoljno pojave pred nadležnim organima države molilje;</p>
			<p class="Basic-Paragraph">g) pribavljanje i dostavljanje pismena, dokumenata i dokaznog materijala;</p>
			<p class="Basic-Paragraph">d) pribavljanje i dostavljanje mišljenja veštaka;</p>
			<p class="Basic-Paragraph">đ) svedočenje ili uzimanje izjava od lica;</p>
			<p class="Basic-Paragraph">e) ispitivanje okrivljenih;</p>
			<p class="Basic-Paragraph">ž) privremenu predaju lica lišenih slobode kako bi mogla da svedoče, budu ispitana ili učestvuju u drugim procesnim radnjama;</p>
			<p class="Basic-Paragraph">z) vršenje provere lica, stvari i lokacija;</p>
			<p class="Basic-Paragraph">i) sprovođenje pretresa, zamrzavanja imovine i zaplene;</p>
			<p class="Basic-Paragraph">j) konfiskacija imovine stečene kriminalom i svih predmeta u vezi sa krivičnim delom;</p>
			<p class="Basic-Paragraph">k) obaveštavanje o ishodu krivičnog postupka i dostavljanje krivičnih presuda i podataka iz sudske/kaznene evidencije;</p>
			<p class="Basic-Paragraph">l) razmena podataka u vezi sa zakonodavstvom;</p>
			<p class="Basic-Paragraph">lj) bilo koji drugi oblik pravne pomoći koji nije u suprotnosti sa zakonodavstvom zamoljene države. </p>
			<p class="clan">Član 2.<br>IZVRŠENJE ZAHTEVA ZA PRUŽANJE PRAVNE POMOĆI I ODLAGANJE IZVRŠENJA</p>
			<p class="Basic-Paragraph">1. Кada zamoljena strana primi zahtev za pružanje pravne pomoći, ona će postupiti u skladu sa procedurama koje je navela strana molilja, pod uslovom da te procedure nisu u suprotnosti sa osnovnim načelima njenog nacionalnog zakonodavstva, i izvršiti zahtev u najkraćem mogućem roku, uzimajući u obzir sve uslove koje navede strana molilja. </p>
			<p class="Basic-Paragraph">2. U slučaju da se zahtev za pružanje pravne pomoći ne može izvršiti, u skladu sa procedurama ili uslovima koje je navela strana molilja, organ zamoljene strane će bez odlaganja o tome obavestiti organ strane molilje i navesti uslove pod kojima se taj zahtev može izvršiti. U tom slučaju, organi navedeni u članu 15. stavu 1. Evropske konvencije se međusobno konsultuju i, u slučaju da država molilja prihvati uslovno pružanje pomoći, zahtev se izvršava na dogovoreni način.</p>
			<p class="Basic-Paragraph">3. Zamoljena strana može odložiti izvršenje pružanja pravne pomoći ukoliko bi navedeno izvršenje ometalo krivični postupak koji je u toku u toj državi, o čemu će blagovremeno obavestiti državu molilju. </p>
			<p class="clan">Član 3.<br>DOSTAVLJANJE ZAHTEVA ZA PRUŽANJE PRAVNE POMOĆI</p>
			<p class="Basic-Paragraph">1. Pravosudni organ strane molilje može uputiti zahtev za pravnu pomoć direktno pravosudnom organu zamoljene države, a odgovor se može dostaviti na isti način. </p>
			<p class="Basic-Paragraph">2. Primerak zahteva za pravnu pomoć iz stava 1. dostavlja se organima navedenim u članu 15. stavu 1. Evropske konvencije.</p>
			<p class="clan">Član 4.<br>SASLUŠANJE PUTEM VIDEO КONFERENCIJE</p>
			<p class="Basic-Paragraph">1. U slučaju da se lice nalazi na teritoriji zamoljene strane i da mora biti saslušano u svojstvu svedoka ili veštaka od strane nadležnih organa strane molilje, strana molilja može zatražiti da se saslušanje obavi putem video konferencije, u skladu sa odredbama ovog člana, ako se pokaže da nije moguće ili ne bi bilo poželjno da se lice dobrovoljno pojavi na njenoj teritoriji.</p>
			<p class="Basic-Paragraph">2. Saslušanje putem video konferencije može se takođe zatražiti radi saslušanja lica protiv kojeg je pokrenuta istraga ili koje se krivično goni, ukoliko je ono saglasano sa tim i ako navedeno nije u suprotnosti sa nacionalnim zakonodavstvom strana ugovornica. U tom slučaju, braniocu lica koje se saslušava, dozvoljava se prisustvo na mestu na kome se navedeno lice nalazi ili pred pravosudnim organom strane molilje, i omogućava mu se poverljiva komunikacija na daljinu sa navedenim licem. </p>
			<p class="Basic-Paragraph">3. Saslušanje putem video konferencije obavlja se u svim slučajevima u kojima je lice, čije se saslušanje ili ispitivanje traži, lišeno slobode na teritoriji zamoljene države. </p>
			<p class="Basic-Paragraph">4. Zamoljena strana odobriće da se saslušanje lica obavi putem video konferencije, ako to nije u suprotnosti sa osnovnim načelima njenog zakonodavstva i pod uslovom da raspolaže tehničkim sredstvima za takvu vrstu saslušanja. </p>
			<p class="Basic-Paragraph">5. Zahtevi za saslušanje putem video konferencije sadrže, pored predviđenog članom 14. Evropske konvencije, i razloge zbog čega nije moguće ili ne bi bilo poželjno lično prisustvo lica koje nije lišeno slobode, a koje treba da bude saslušano ili ispitano, u državi molilji. Takođe, zahtev treba da sadrži naziv nadležnog organa i lica koje će uzimati izjavu. </p>
			<p class="Basic-Paragraph">6. Nadležni organ zamoljene države poziva lice na saslušanje u skladu sa nacionalnim zakonodavstvom. </p>
			<p class="Basic-Paragraph">7. U vezi sa saslušanjem putem video konferencije, primenjuju se sledeće odredbe:</p>
			<p class="Basic-Paragraph">a) nadležni organi obe strane prisutni su tokom saslušanja, ako je potrebno uz prisustvo prevodioca. Nadležni organ zamoljene strane vrši identifikaciju lica koje se saslušava i obezbeđuje da se ova radnja vrši u skladu sa nacionalnim zakonodavstvom. Кada je nadležni organ zamoljene strane mišljenja da se tokom saslušanja ne postupa u skladu sa osnovnim načelima domaćeg zakonodavstva, bez odlaganja preduzima neophodne mere kako bi navedena radnja bila obavljena u skladu sa navedenim načelima;</p>
			<p class="Basic-Paragraph">b) nadležni organi obe strane se međusobno dogovaraju, ukoliko je potrebno, o merama zaštite lica koje se poziva na saslušanje;</p>
			<p class="Basic-Paragraph">v) na zahtev strane molilje ili lica koje se poziva na saslušanje, zamoljena starana obezbeđuje tom licu, ukoliko je potrebno, pomoć prevodioca;</p>
			<p class="Basic-Paragraph">g) lice koje se poziva radi davanja izjave može odbiti da to učini kada zakon zamoljene strane ili strane molilje to predviđa. </p>
			<p class="Basic-Paragraph">8. Osim u slučaju iz stava 7(b) ovog člana, nadležni organ zamoljene strane sačinjava, na kraju saslušanja, zvanični zapisnik u kojem se navodi datum i mesto saslušanja, sadržaj saslušanja, podaci o identitetu saslušanog lica, podaci o identitetu i funkciji svih drugih prisutnih lica koja su uzela učešće u saslušanju kao i tehničkim uslovima pod kojima je obavljeno saslušanje. Nadležni organ zamoljene strane odmah dostavlja original pomenutog zapisnika nadležnom organu strane molilje, posredstvom njihovih nacionalnih organa navedenih u članu 15. stavu 1. Evropske konvencije. </p>
			<p class="Basic-Paragraph">9. Nastale troškove saslušanja putem video konferencije nadoknađuje strana molilja, izuzev u slučaju da se zamoljena strana delimično ili u celosti odrekne nadoknade troškova. </p>
			<p class="Basic-Paragraph">10. Zamoljena strana može da odobri upotrebu tehnologija za obavljanje video konferencije i u druge svrhe, pored navedenih u stavu 1. i 2. ovog člana, uključujući i radi vršenja prepoznavanja lica i predmeta kao i suočenja. </p>
			<p class="clan">Član 5.<br>IDENTIFIКACIJA BANКARSКIH RAČUNA I DRUGIH FINANSIJSКIH PODATAКA</p>
			<p class="Basic-Paragraph">1. Na zahtev strane molilje, zamoljena strana odmah utvrđuje da li je identifikovano fizičko ili pravno lice koje je predmet krivičnog gonjenja vlasnik jednog ili više računa u bilo kojoj banci, ili drugoj kreditnoj ili finansijskoj instituciji koja se nalazi na njenoj teritoriji i dostavlja strani molilji relevantne informacije, uključujući informacije koje se tiču identiteta ovlašćenih lica da koriste te račune, njihovoj lokaciji i svim transakcijama po navedenim računima. </p>
			<p class="Basic-Paragraph">2. Zamoljena strana odmah obaveštava stranu molilju o ishodu svojih provera. </p>
			<p class="Basic-Paragraph">3. Pružanje pomoći shodno ovom članu se ne može odbiti iz razloga bankarske tajne. </p>
			<p class="clan">Član 6.<br>STUPANJE NA SNAGU</p>
			<p class="Basic-Paragraph">1. Ovaj sporazum stupa na snagu danom prijema poslednjeg obaveštenja kojim se stane ugovornice diplomatskim putem međusobno obaveštavaju da su završeni unutrašnji pravni postupci potrebni za stupanje na snagu ovog sporazuma. </p>
			<p class="Basic-Paragraph">2. Ovaj sporazum može biti dopunjen u bilo kom trenutku putem pisanog sporazuma između strana ugovornica. Svaka dopuna stupa na snagu u skladu sa postupkom iz stava 1. ovog člana i postaje sastavni deo ovog sporazuma. </p>
			<p class="Basic-Paragraph">3. Ovaj sporazum se zaključuje na neodređeni vremenski period. Svaka strana ugovornica može otkazati ovaj sporazum u bilo kom trenutku pisanim obaveštenjem o otkazu upućenom drugoj strani diplomatskim putem. Otkazivanje stupa na snagu sto osamdeset dana od dana upućivanja navedenog obaveštenja i ne utiče na postupke započete pre navedenog otkazivanja. </p>
			<p class="Basic-Paragraph">КAO POTVRDU NAVEDENOG, dole potpisani, propisno ovlašćeni od strane svojih Vlada, potpisali su ovaj sporazum. </p>
			<p class="Basic-Paragraph">Sačinjeno u Beogradu, dana 9. februara 2017. godine, u dva originalna primerka svaki na srpskom, italijanskom i engleskom jeziku, pri čemu su svi tekstovi podjednako verodostojni. U slučaju razlike u tumačenju merodavan je tekst na engleskom jeziku. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ZA REPUBLIКU SRBIJU</p>
							<p class="Basic-Paragraph">Nela Кuburović, s.r.</p>
						</td>
						<td class="No-Table-Style">
							<p class="auto-style1">ZA REPUBLIКU ITALIJU</p>
							<p class="auto-style1">Andrea Orlando, s.r.</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

