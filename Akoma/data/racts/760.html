


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Ruske Federacije o uzajamnoj zaštiti tajnih podataka</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Ruske Federacije o uzajamnoj zaštiti tajnih podataka, koji je donela Narodna skupština Republike Srbije na Šestoj sednici Prvog redovnog zasedanja u 2015. godini, 8. maja 2015. godine.</p>
				<p class="potpis">PR broj 64</p>
				<p class="potpis">U Beogradu, 11. maja 2015. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma između Vlade Republike Srbije i Vlade Ruske Federacije o uzajamnoj zaštiti tajnih podataka</p>
				<p class="auto-style1">"Službeni glasnik RS - Međunarodni ugovori", 
				broj 10 od 11. maja 2015.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Ruske Federacije o uzajamnoj zaštiti tajnih podataka, potpisan 16. oktobra 2014. godine, u Beogradu, u originalu na srpskom i ruskom jeziku.</p>
				<p class="clan">Član 2.</p>
				<p>Tekst Sporazuma između Vlade Republike Srbije i Vlade Ruske Federacije o uzajamnoj zaštiti tajnih podataka u originalu na srpskom jeziku glasi:</p>
				<p class="bold">SPORAZUM</p>
				<p class="bold">IZMEĐU VLADE REPUBLIКE SRBIJE I VLADE RUSКE FEDERACIJE O UZAJAMNOJ ZAŠTITI TAJNIH PODATAКA</p>
				<p>Vlada Republike Srbije i Vlada Ruske Federacije (u daljem tekstu: strane), </p>
				<p>polazeći od želje da obezbede zaštitu tajnih podataka koji se razmenjuju tokom političke, vojne, vojnotehničke, ekonomske ili druge saradnje, kao i tajnih podataka koji nastanu u procesu takve saradnje,</p>
				<p>uzimajući u obzir uzajamne interese u obezbeđenju zaštite tajnih podataka u skladu sa zakonima i drugim propisima država svake od strana,</p>
				<p>dogovorile su se o sledećem:</p>
				<p class="bold">Član 1.<br>Pojmovi</p>
				<p>Pojmovi upotrebljeni u ovom sporazumu imaju sledeće značenje:</p>
				<p>a) „tajni podaci” jesu informacije nastale u bilo kom obliku koje su zaštićene u skladu sa zakonima i drugim propisima države svake od strana i prenete (primljene) na način koji utvrdi svaka od strana i u skladu sa ovim sporazumom, kao i informacije nastale u procesu saradnje strana, čije nedozvoljeno širenje može naneti štetu bezbednosti ili interesima države svake od strana;</p>
				<p>b) „nosač tajnih podataka” je materijalni objekat, uključujući fizička polja, u kojem se tajni podaci prikazuju u obliku simbola, slika, signala, tehničkih rešenja i procesa;</p>
				<p>c) „oznaka tajnosti” jeste oznaka koja se stavlja neposredno na nosač tajnih podataka i (ili) na njegovu propratnu dokumentaciju kojom se potvrđuje stepen tajnosti podataka koji se nalaze na nosaču;</p>
				<p>d) „odobrenje za pristup tajnim podacima” jeste pravo koje se daje u skladu sa zakonima i drugim propisima države svake od strana fizičkom licu za pristup tajnim podacima ili ovlašćenom organu za korišćenje takvih podataka;</p>
				<p>e) „pristup tajnim podacima” jeste uvid u tajne podatke koji je dozvoljen u skladu sa zakonima i drugim propisima države svake od strana fizičkom licu koje poseduje odgovarajuće odobrenje za pristup tajnim podacima;</p>
				<p>f) „ovlašćeni organ” jeste organ javne vlasti ili drugo pravno lice koje je strana ovlastila da prenosi, prima, čuva, štiti i koristi tajne podatke;</p>
				<p>g) „ugovor” jeste ugovor koji se zaključuje između ovlašćenih organa i kojim se predviđa prenos i (ili) stvaranje tajnih podataka tokom saradnje. </p>
				<p class="bold">Član 2.<br>Nadležni organi</p>
				<p>1. Nadležni organi koji su odgovorni za primenu ovog sporazuma (u daljem tekstu: nadležni organi) jesu:</p>
				<p>u Republici Srbiji – Кancelarija Saveta za nacionalnu bezbednost i zaštitu tajnih podataka; </p>
				<p>u Ruskoj Federaciji – Federalna služba bezbednosti Ruske Federacije.</p>
				<p>2. Strane bez odlaganja, diplomatskim putem, obaveštavaju jedna drugu o promenama svojih nadležnih organa.</p>
				<p class="bold">Član 3.<br>Ekvivalencija stepena tajnosti</p>
				<p>1. Strane, u skladu sa zakonima i drugim propisima svojih država, utvrđuju da su sledeći stepeni tajnosti i oznake tajnosti koje im odgovaraju međusobno ekvivalentni: </p>
				<p>&nbsp; &nbsp;</p>
				<table class="tabela-bez-bordera">
					<tbody>
						<tr>
							<td>
								<p>U Republici Srbiji</p>
							</td>
							<td>
								<p>u Ruskoj Federaciji:</p>
							</td>
						</tr>
						<tr>
							<td>
								<p>„STROGO POVERLJIVO”</p>
							</td>
							<td>
								<p>„Soveršenno sekretno”</p>
							</td>
						</tr>
						<tr>
							<td>
								<p>„POVERLJIVO”</p>
							</td>
							<td>
								<p>„Sekretno”</p>
							</td>
						</tr>
						<tr>
							<td>
								<p>„INTERNO”</p>
							</td>
							<td>
								<p>„Sekretno”</p>
							</td>
						</tr>
					</tbody>
				</table>
				<p>2. Tajni podatak sa oznakom tajnosti „Sekretno” koji ustupa ruska strana, srpska strana označava stepenom tajnosti „POVERLJIVO”.</p>
				<p class="bold">Član 4.<br>Zaštita tajnih podataka</p>
				<p>1. Strane se, u skladu sa zakonima i drugim propisima svojih država, obavezuju:</p>
				<p>a) da će obezbeđivati zaštitu tajnih podataka; </p>
				<p>b) da neće menjati oznaku tajnosti nosača tajnih podataka bez pismene saglasnosti ovlašćenog organa strane koja ih je prenela;</p>
				<p>c) da će u pogledu tajnih podataka preduzimati iste mere zaštite koje preduzimaju za sopstvene tajne podatke ekvivalentnog stepena tajnosti u skladu sa članom 3. ovog sporazuma;</p>
				<p>d) da će tajne podatke primljene od ovlašćenog organa druge strane koristiti isključivo u svrhu za koju su oni preneti;</p>
				<p>e) da neće odobriti pristup tajnim podacima trećoj strani bez prethodne pismene saglasnosti strane koja ih je prenela.</p>
				<p>2. Pristup tajnim podacima odobrava se samo onim licima kojima je upoznavanje s tajnim podacima neophodno radi obavljanja službenih dužnosti u svrhu za koju su oni preneti, i koja poseduju odgovarajuće odobrenje za pristup tajnim podacima.</p>
				<p class="bold">Član 5.<br>Prenos tajnih podataka</p>
				<p>1. Ako ovlašćeni organ jedne strane namerava da prenese tajne podatke ovlašćenom organu druge strane, on prethodno zahteva od nadležnog organa svoje strane pismenu potvrdu o tome da ovlašćeni organ strane primaoca ispunjava neophodne uslove za zaštitu tajnih podataka odgovarajućeg stepena tajnosti u skladu sa zakonima i drugim propisima države strane primaoca.</p>
				<p>Nadležni organ strane davaoca zahteva od nadležnog organa strane primaoca pismenu potvrdu o tome da ovlašćeni organ strane primaoca ispunjava neophodne uslove za zaštitu tajnih podataka odgovarajućeg stepena tajnosti u skladu sa zakonima i drugim propisima države strane primaoca.</p>
				<p>2. Odluka o prenosu tajnih podataka donosi se u skladu sa zakonima i drugim propisima države strane koja ih prenosi.</p>
				<p>3. Prenos nosača tajnih podataka vrši se diplomatskim putem ili kurirskom službom. Strane i (ili) ovlašćeni organi strana mogu dogovoriti i druge načine prenosa tajnih podataka, u skladu sa zakonima i drugim propisima države svake od strana. Odgovarajući ovlašćeni organ pismeno potvrđuje prijem tajnih podataka.</p>
				<p>4. Ako se prenose nosači tajnih podataka većeg obima, ovlašćeni organi se, u skladu sa zakonima i drugim propisima svojih država, dogovaraju o načinu prevoza, pravcu kretanja i vrsti pratnje.</p>
				<p class="bold">Član 6.<br>Postupanje s tajnim podacima</p>
				<p>1. Na primljene nosače tajnih podataka ovlašćeni organ koji je odgovoran za njihov prijem dodatno stavlja oznake tajnosti koje su ekvivalentne u skladu sa članom 3. ovog sporazuma.</p>
				<p>Obaveza stavljanja oznaka tajnosti odnosi se na nosače tajnih podataka nastalih u procesu saradnje strana, kao i dobijenih nakon prevoda, kopiranja ili reprodukcije.</p>
				<p>Na nosač tajnih podataka koji su nastali na osnovu primljenih tajnih podataka ne stavlja se oznaka tajnosti nižeg stepena od oznake tajnosti koja se nalazi na primljenom nosaču tajnih podataka.</p>
				<p>2. Postupanje s tajnim podacima, njihova evidencija i čuvanje obavlja se u skladu s merama koje se primenjuju na tajne podatke sopstvene države.</p>
				<p>3. Nosači tajnih podataka uništavaju se na osnovu pismene saglasnosti ovlašćenog organa strane koja ih je prenela.</p>
				<p>O uništavanju nosača tajnih podataka sastavlja se odgovarajući akt, pri čemu proces uništavanja mora isključivati mogućnost njihove reprodukcije ili rekonstrukcije.</p>
				<p>O uništavanju nosača tajnih podataka u pismenom obliku obaveštava se ovlašćeni organ strane koja ih je prenela.</p>
				<p>4. Ovlašćeni organ može menjati ili opozivati oznaku tajnosti primljenih nosača tajnih podataka samo uz pismenu dozvolu ovlašćenog organa strane koja ih je prenela.</p>
				<p>O promeni ili opozivu stepena tajnosti tajnih podataka ovlašćeni organ strane koja ih je prenela u pismenom obliku obaveštava ovlašćeni organ druge strane.</p>
				<p>Stepen tajnosti tajnih podataka nastalih u procesu saradnje strana utvrđuje se, menja ili opoziva na osnovu uzajamne saglasnosti ovlašćenih organa. </p>
				<p class="bold">Član 7.<br>Ugovori </p>
				<p>1. U ugovore koje zaključuju ovlašćeni organi unosi se posebno poglavlje o bezbednosti kojim se utvrđuje:</p>
				<p>a) spisak tajnih podataka i stepeni njihove tajnosti;</p>
				<p>b) mere zaštite, postupanja, čuvanja i uništavanja nosača tajnih podataka;</p>
				<p>c) način rešavanja spornih situacija i obaveze naknade eventualne štete nastale zbog nedozvoljenog širenja tajnih podataka.</p>
				<p>2. Кopija poglavlja o bezbednosti iz stava 1. ovog člana dostavlja se odgovarajućim nadležnim organima.</p>
				<p class="bold">Član 8.<br>Povreda mera zaštite tajnih podataka</p>
				<p>1. O povredi mera zaštite tajnih podataka koja je dovela ili može dovesti do njihovog nedozvoljenog širenja, a koju je utvrdio ovlašćeni ili nadležni organ jedne strane, bez odlaganja obaveštava se odgovarajući ovlašćeni i nadležni organ druge strane.</p>
				<p>2. Ovlašćeni ili nadležni organ sprovodi istragu, a počinioci se pozivaju na odgovornost u skladu sa zakonima i drugim propisima njihove države.</p>
				<p>3. Nadležni organi strana obaveštavaju jedan drugog o rezultatima istrage i preduzetim merama.</p>
				<p>4. Način naknade eventualne štete nastale zbog nedozvoljenog širenja tajnih podataka određuje se u svakom pojedinačnom slučaju na osnovu dogovora između ovlašćenih organa strana i, prema potrebi, uz angažovanje nadležnih organa.</p>
				<p class="bold">Član 9.<br>Troškovi zaštite tajnih podataka</p>
				<p>Ovlašćeni organi samostalno snose troškove u vezi sa sprovođenjem mera zaštite tajnih podataka u skladu sa ovim sporazumom.</p>
				<p class="bold">Član 10.<br>Posete</p>
				<p>1. Poseta predstavnika ovlašćenog organa jedne strane, kojom se predviđa njihov pristup tajnim podacima države druge strane, realizuje se u skladu sa zakonima i drugim propisima države strane domaćina.</p>
				<p>2. Ovlašćeni organ gostujuće strane, najkasnije 30 dana pre planiranog datuma posete, dostavlja ovlašćenom organu strane domaćina zahtev za odobravanje planirane posete.</p>
				<p>3. Zahtev za planiranu posetu treba da sadrži sledeće podatke:</p>
				<p>a) prezime, ime, datum i mesto rođenja, državljanstvo, broj pasoša, mesto rada, funkciju, odobrenje za pristup tajnim podacima odgovarajućeg stepena tajnosti predstavnika ovlašćenog organa gostujuće strane;</p>
				<p>b) naziv i adresu ovlašćenog organa koji se posećuje;</p>
				<p>c) cilj i razlog posete;</p>
				<p>d) datum i trajanje posete.</p>
				<p>4. Tokom posete predstavnik ovlašćenog organa jedne strane biće upoznat s pravilima rada s tajnim podacima države druge strane i poštovaće ta pravila.</p>
				<p class="bold">Član 11.<br>Razmena propisa i konsultacije</p>
				<p>1. Nadležni organi na utvrđeni način razmenjuju odgovarajuće zakone i druge propise svojih država u oblasti zaštite tajnih podataka koji su neophodni za primenu ovog sporazuma.</p>
				<p>2. Radi obezbeđenja saradnje, nadležni organi u okviru realizacije ovog sporazuma, na zahtev jednog od njih, obavljaju konsultacije.</p>
				<p class="bold">Član 12.<br>Odnos prema drugim sporazumima</p>
				<p>Odredbe o zaštiti tajnih podataka koje su sadržane u sporazumima koji važe između strana, kao i nadležnih ili ovlašćenih organa, i dalje se primenjuju ako nisu u suprotnosti sa odredbama ovog sporazuma.</p>
				<p class="bold">Član 13.<br>Rešavanje sporova</p>
				<p>1. Sporovi koji nastanu u vezi s tumačenjem ili primenom odredaba ovog sporazuma rešavaće se kroz pregovore i konsultacije između nadležnih organa.</p>
				<p>2. Za vreme rešavanja sporova strane će i dalje ispunjavati sve svoje obaveze iz ovog sporazuma. </p>
				<p class="bold">Član 14.<br>Izmene </p>
				<p>Ovaj sporazum se može izmeniti na osnovu pismene saglasnosti strana, a njegove izmene stupaju na snagu posle procedure okončane u skladu sa članom 15. stav 1. ovog sporazuma. </p>
				<p class="bold">Član 15.<br>Završne odredbe</p>
				<p>1. Ovaj sporazum se zaključuje na neodređeni vremenski period, a stupa na snagu na dan prijema poslednjeg pismenog obaveštenja kojim se strane međusobno obaveštavaju diplomatskim putem o ispunjenju unutrašnjih procedura neophodnih za njegovo stupanje na snagu. </p>
				<p>2. Svaka od strana može otkazati ovaj sporazum upućivanjem, diplomatskim putem, drugoj strani pisanog obaveštenja o svojoj nameri da ga otkaže. U tom slučaju, ovaj sporazum prestaje da važi nakon isteka šest meseci od dana prijema takvog obaveštenja.</p>
				<p>U slučaju prestanka važenja ovog sporazuma, mere zaštite navedene u čl. 4. i 6. ovog sporazuma i dalje se primenjuju na tajne podatke sve do opoziva oznake tajnosti na utvrđeni način.</p>
				<p>Sačinjeno u Beogradu, 16. oktobra 2014. godine, u dva originalna primerka, svaki na srpskom i ruskom jeziku, pri čemu oba teksta imaju podjednaku važnost.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>Za Vladu Republike Srbije</p>
								<p>Goran Matić, s.r.</p>
							</td>
							<td>
								<p class="potpis">Za Vladu Ruske Federacije</p>
								<p class="potpis">Sergej Beseda, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

