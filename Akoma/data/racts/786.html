


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>Na osnovu člana 112. stav 1. tačka 2. Ustava Republike Srbije, donosim</p>
	<p class="ukaz">UКAZ</p>
	<p class="ukaz-naslov">o proglašenju Zakona o potvrđivanju Sporazuma o saradnji u oblasti odbrane između Vlade Republike Srbije i Vlade Crne Gore</p>
	<p>Proglašava se Zakon o potvrđivanju Sporazuma o saradnji u oblasti odbrane između Vlade Republike Srbije i Vlade Crne Gore, koji je donela Narodna skupština Republike Srbije na Trećoj sednici Drugog redovnog zasedanja u 2011. godini, 5. decembra 2011. godine.</p>
	<p class="potpis">PR broj 166</p>
	<p class="potpis">U Beogradu, 7. decembra 2011. godine</p>
	<p class="potpis">Predsednik Republike,</p>
	<p class="potpis"><span class="bold">Boris Tadić, </span>s.r.</p>
	<p class="odluka-zakon">ZAКON</p>
	<p class="naslov">o potvrđivanju Sporazuma o saradnji u oblasti odbrane između Vlade Republike Srbije i Vlade Crne Gore</p>
	<p class="clan">"Službeni glasnik RS - Međunarodni ugovori", broj 10 od 7. 
	decembra 2011.</p>
	<p class="clan">Član 1.</p>
	<p>Potvrđuje se Sporazum o saradnji u oblasti odbrane između Vlade Republike Srbije i Vlade Crne Gore, koji je potpisan u Podgorici, 20. novembra 2007. godine, u originalu na srpskom i crnogorskom jeziku.</p>
	<p class="clan">Član 2.</p>
	<p>Tekst Sporazuma u originalu na srpskom jeziku glasi:</p>
	<p>Vlada Republike Srbije i Vlada Crne Gore, u daljem tekstu „Strane”,</p>
	<p>imajući u vidu potrebu da doprinesu jačanju mira i stabilnosti u regionu, kao i razvoju odnosa između zemalja u Evropi i svetu u duhu Povelje Ujedinjenih nacija, Završnog akta iz Helsinkija i Pariske povelje za novu Evropu,</p>
	<p>ocenjujući pozitivno trenutne procese integracije u Evropi i izražavajući želju za obostrano korisnom saradnjom zasnovanom na uzajamnom poštovanju i poverenju,</p>
	<p>naglašavajući potrebu za sveobuhvatnom saradnjom kroz jačanje poverenja i mere izgradnje bezbednosti, 
	</p>
	<p>sporazumele su se o sledećem:</p>
	<p class="bold">Član 1.</p>
	<p class="bold">Cilj i principi saradnje</p>
	<p>(1) Cilj ovog sporazuma je uspostavljanje opštih principa i procedura za saradnju u oblasti odbrane od zajedničkog interesa za Strane.</p>
	<p>(2) Saradnja između Strana biće zasnovana na principima jednakosti i uzajamne koristi.</p>
	<p>(3) Saradnja saglasno ovom sporazumu, biće u skladu sa nacionalnim zakonodavstvom država Strana i principima međunarodnog prava.</p>
	<p class="bold">Član 2.</p>
	<p class="bold">Definicije</p>
	<p>Termini koji se koriste u ovom sporazumu imaju sledeće značenje:</p>
	<p>1) Država-pošiljalac – država koja šalje osoblje, sredstva i opremu na teritoriju Države-primaoca.</p>
	<p>2) Država-primalac – država na čijoj teritoriji se nalaze osoblje, sredstva i oprema Države-pošiljaoca.</p>
	<p>3) Osoblje – vojna i civilna lica na službi u institucijama i organima Strana.</p>
	<p class="bold">Član 3.</p>
	<p class="bold">Sprovođenje Sporazuma</p>
	<p>(1) Nadležni organi za sprovođenje ovog sporazuma su Ministarstvo odbrane Republike Srbije za Vladu Republike Srbije i Ministarstvo odbrane Crne Gore za Vladu Crne Gore.</p>
	<p>(2) Radi realizacije ovog sporazuma, nadležni organi Strana mogu da zaključe protokole i druge dodatne ugovore.</p>
	<p class="bold">Član 4.</p>
	<p class="bold">Oblasti saradnje</p>
	<p>Strane će ostvarivati saradnju u sledećim oblastima:</p>
	<p>1) odbrambene i bezbednosne politike;</p>
	<p>2) planiranja odbrane;</p>
	<p>3) vojnoekonomske saradnje;</p>
	<p>4) vojnonaučne saradnje;</p>
	<p>5) vojnog obrazovanja i obuke;</p>
	<p>6) zakonodavstva u oblasti odbrane;</p>
	<p>7) vojnoj medicini;</p>
	<p>8) vojnoj topografiji i kartografiji;</p>
	<p>9) operacijama za podršku miru;</p>
	<p>10) zaštite životne sredine u okviru vojnih potreba;</p>
	<p>11) socijalnih, sportskih i kulturnih aktivnosti;</p>
	<p>12) drugim oblastima od zajedničkog interesa, o kojima se Strane ili njihovi nadležni organi dogovore.</p>
	<p class="bold">Član 5.</p>
	<p class="bold">Oblici saradnje</p>
	<p>Saradnja između Strana ostvarivaće se:</p>
	<p>1) zvaničnim posetama;</p>
	<p>2) radnim sastancima;</p>
	<p>3) razmenom iskustava i konsultacijama; </p>
	<p>4) učešćem na vežbama;</p>
	<p>5) učešćem na konferencijama, simpozijumima i seminarima;</p>
	<p>6) razmenom informacija i dokumenata i istraživačkim projektima od zajedničkog interesa;</p>
	<p>7) na druge načine o kojima Strane ili njihovi nadležni organi postignu dogovor.</p>
	<p class="bold">Član 6.</p>
	<p class="bold">Planiranje </p>
	<p>(1) Na osnovu ovog sporazuma, a saglasno specifičnim potrebama, nadležni organi Strana će izraditi godišnji plan bilateralne saradnje za narednu godinu, navodeći aktivnosti, vreme i mesto održavanja, nadležne organe, broj učesnika i ostala osnovna pitanja u vezi sa organizacijom i sprovođenjem plana.</p>
	<p>(2) Ovlašćeni predstavnici nadležnih organa Strana, svake godine će potpisivati usaglašeni godišnji plan bilateralne saradnje.</p>
	<p class="bold">Član 7.</p>
	<p class="bold">Razmena informacija</p>
	<p>(1) Tokom realizacije ovog sporazuma, Strane će razmenjivati isključivo informacije za javnu upotrebu.</p>
	<p>(2) Razmena i zaštita poverljivih informacija, biće regulisana posebnim sporazumom između Strana.</p>
	<p class="bold">Član 8.</p>
	<p class="bold">Finansijska pitanja</p>
	<p>(1) Strane i/ili nadležni organi će po principu reciprociteta, snositi troškove u vezi sa realizacijom aktivnosti po ovom sporazumu, kao i dodatnih ugovora i planova.</p>
	<p>(2) Država-pošiljalac će snositi troškove prevoza svoje delegacije do zajednički određenog odredišta na teritoriji Države-primaoca i obratno.</p>
	<p>(3) Država-primalac će snositi sve troškove prevoza na svojoj teritoriji, kao i troškove smeštaja i ishrane.</p>
	<p>(4) Strane i/ili nadležni organi se mogu dogovoriti o drugačijoj podeli troškova za konkretne aktivnosti.</p>
	<p class="bold">Član 9.</p>
	<p class="bold">Sporovi</p>
	<p>Sporove koji eventualno budu nastali u vezi sa tumačenjem ili primenom ovog sporazuma, Strane i/ili nadležni organi će rešavati isključivo konsultacijama i pregovorima.</p>
	<p class="bold">Član 10.</p>
	<p class="bold">Izmene i dopune</p>
	<p>Strane mogu da izmene i dopune ovaj sporazum u bilo koje vreme, zajedničkom pisanom saglasnošću. Usaglašene izmene i dopune će stupiti na snagu u skladu sa članom 11. ovog sporazuma.</p>
	<p class="bold">Član 11.</p>
	<p class="bold">Završne odredbe</p>
	<p>(1) Ovaj sporazum stupa na snagu danom prijema poslednjeg obaveštenja kojim se Strane međusobno obaveštavaju da su u skladu sa nacionalnim zakonodavstvom sprovele postupak koji je neophodan za stupanje na snagu Sporazuma.</p>
	<p>(2) Sporazum će se privremeno primenjivati od dana potpisivanja.</p>
	<p>(3) Ovaj sporazum se zaključuje na neodređeni period.</p>
	<p>(4) Svaka od Strana može da otkaže ovaj sporazum pisanim obaveštenjem drugoj Strani. Sporazum prestaje da važi šest meseci nakon prijema takvog pisanog obaveštenja.</p>
	<p>Potpisano u Podgorici, 20. novembra 2007. godine, u dva istovetna primerka na srpskom i crnogorskom jeziku, pri čemu su svi primerci autentični. 
	</p>
	<table class="tabela-bez-bordera">
		<tbody>
			<tr>
				<td width="50%">
				<p>Za Vladu Republike Srbije</p>
				<p>ministar odbrane</p>
				<p>Dragan Šutanovac, s.r.</p></td>
				<td width="50%">
				<p>Za Vladu Crne Gore</p>
				<p>ministar odbrane</p>
				<p>mr Boro Vučinić, s.r.</p></td>
			</tr>
		</tbody>
	</table>
	<p class="clan">Član 3.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>

