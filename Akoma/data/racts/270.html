


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ZAКON</p>
	<p class="naslov" style="line-height: 150%; margin-top: 0">o davanju garancije Republike Srbije u korist Japan International Cooperation Agency po zaduženju Javnog preduzeća „Elektroprivreda Srbije”, Beograd</p>
	<p class="naslov" style="line-height: 150%; margin-top: 0">
	<span style="font-weight: 400">"Službeni glasnik RS", broj 15 od 2. marta 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Član 1.</p>
	<p>Republika Srbija preuzima obavezu da kao garant izmiri obaveze Javnog preduzeća „Elektroprivreda Srbije”, Beograd po zaduženju kod Japan International Cooperation Agency, u iznosu do 28.252.000.000 japanskih jena (slovima: dvadeset osammilijardidvestotinepedesetdvamiliona japanskih jena).</p>
	<p class="clan">Član 2.</p>
	<p>Garanciju iz člana 1. ovog zakona Republika Srbija (u daljem tekstu: Garant) daje u korist Japan International Cooperation Agency, na ime obaveza iz Sporazuma o zajmu za finansiranje Projekta izgradnje postrojenja za odsumporavanje za termoelektranu „Nikola Tesla”, br. SRB-P1 (u daljem tekstu: Sporazum o zajmu), zaključenog između Javnog preduzeća „Elektroprivreda Srbije”, Beograd (u daljem tekstu: Zajmoprimac) i Japan International Cooperation Agency (u daljem tekstu: JICA), dana 24. novembra 2011. godine u Obrenovcu.</p>
	<p>Garant prihvata sve odredbe Sporazuma o zajmu i saglasan je da garantuje solidarno sa Zajmoprimcem za sve obaveze koje proističu ili su u vezi sa obavezama Zajmoprimca po Sporazumu o zajmu.</p>
	<p>U slučaju aktiviranja ove garancije, Garant se obavezuje da će obezbediti u budžetu za odgovarajuću fiskalnu godinu, sredstva neophodna za izvršavanje preuzetih obaveza po ovoj garanciji.</p>
	<p class="clan">Član 3.</p>
	<p>Sredstva za otplatu zajma obezbediće Zajmoprimac, iz sopstvenih prihoda.</p>
	<p>Zajmoprimac će koristiti sredstva zajma za nabavku kvalifikovane robe i usluga koje su neophodne za izvođenje Projekta izgradnje postrojenja za odsumporavanje za termoelektranu „Nikola Tesla” (u daljem tekstu: Projekat) od dobavljača, izvođača ili konsultanata. 
	</p>
	<p>Otplatu zajma vrši Zajmoprimac, na način utvrđen Sporazumom o zajmu.</p>
	<p>Zajmoprimac je dužan da sredstva za otplatu zajma obezbeđuje prema planu otplate za svaku povučenu tranšu, u iznosu koji uključuje glavnicu, obračunatu kamatu, proviziju na nepovučena sredstva i prateće troškove zaduživanja.</p>
	<p class="clan">Član 4.</p>
	<p>Ako po osnovu izdate garancije Garant izvrši obavezu umesto Zajmoprimca, ima pravo na povraćaj glavnice, kamate, provizije na nepovučena sredstva, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, do visine iznosa izmirene obaveze, kao i pravo da od Zajmoprimca naplati obračunatu zakonsku zateznu kamatu.</p>
	<p>Pravo na povraćaj sredstava iz stava 1. ovog člana, Garant će ostvariti tako što će inicirati naplatu sa računa Zajmoprimca na osnovu ovlašćenja dobijenog od Zajmoprimca ili drugih instrumenata obezbeđenja, u skladu sa propisima kojima se uređuje platni promet.</p>
	<p class="clan">Član 5.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>

