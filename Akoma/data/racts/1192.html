


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
	margin-top: 0;
}
.auto-style2 {
	text-align: center;
}
	</style>


	<div class="story">
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Memoranduma o razumevanju između Vlade Republike Srbije i Vlade Republike Turske o saradnji u oblasti poljoprivrede</p>
				<p>Proglašava se Zakon o potvrđivanju Memoranduma o razumevanju između Vlade Republike Srbije i Vlade Republike Turske o saradnji u oblasti poljoprivrede, koji je donela Narodna skupština Republike Srbije na sednici Petog vanrednog zasedanja u 2013. godini, 25. juna 2013. godine.</p>
				<p class="potpis">PR broj 74</p>
				<p class="auto-style1">U Beogradu, 25. juna 2013. godine</p>
				<p class="auto-style1">Predsednik Republike,</p>
				<p class="auto-style1"><span class="bold">Tomislav Nikolić, </span>s.r.</p>
				<p class="naslov">ZAКON</p>
				<p class="naslov" style="margin-top: 0">o potvrđivanju Memoranduma o razumevanju između Vlade Republike Srbije i Vlade Republike Turske o saradnji u oblasti poljoprivrede</p>
				<p class="clan" style="margin-top: 0">"Službeni glasnik RS – Međunarodni ugovori", 
				broj 8 od 25. juna 2013.</p>
				<p class="clan">Član 1.</p>
				<p>Potvrđuje se Memorandum o razumevanju između Vlade Republike Srbije i Vlade Republike Turske o saradnji u oblasti poljoprivrede, sačinjen 28. septembra 2011. godine u Ankari, u dva istovetna primerka na srpskom, turskom i engleskom jeziku.</p>
				<p class="clan">Član 2.</p>
				<p>Tekst Memoranduma o razumevanju između Vlade Republike Srbije i Vlade Republike Turske o saradnji u oblasti poljoprivrede u originalu na srpskom jeziku glasi:</p>
				<p class="bold">MEMORANDUM <br>O RAZUMEVANJU IZMEĐU VLADE REPUBLIКE SRBIJE I VLADE REPUBLIКE TURSКE O SARADNJI U OBLASTI POLJOPRIVREDE</p>
				<p>Vlada Republike Srbije i Vlada Republike Turske (u daljem tekstu: Strane),</p>
				<p>U želji da ojačaju postojeće prijateljske odnose između dve zemlje i poboljšaju saradnju u oblasti poljoprivrede,</p>
				<p>Prepoznajući značaj razmene iskustava u oblasti poljoprivrede i održivog ruralnog razvoja,</p>
				<p>U skladu sa važećim zakonima i propisima u svojim zemljama,</p>
				<p>Sporazumele su se o sledećem:</p>
				<p class="bold">Član 1.<br>Ciljevi</p>
				<p>Strane će nastojati da unaprede saradnju između poljoprivrednih institucija Strana u oblasti poljoprivrede i poljoprivredne tehnologije u skladu sa važećim pravnim okvirom u okviru svojih nadležnosti.</p>
				<p class="bold">Član 2.<br>Oblasti i oblik saradnje</p>
				<p>Strane će ostvarivati saradnju u sledećim oblastima:</p>
				<p>1. biljnoj proizvodnji, industriji semena, biljnih ulja, žitarica i vinove loze;</p>
				<p>2. stočarstva, krmnog bilja i ribarstva;</p>
				<p>3. veterine i zdravlja bilja;</p>
				<p>4. sprovođenju zajedničkih projekata u oblasti poljoprivrede i stočarstva;</p>
				<p>5. prerade hrane, pakovanja i marketinga;</p>
				<p>6. diverzifikacije ekonomskih aktivnosti i unapređenja poslova u ruralnim oblastima;</p>
				<p>7. istraživanja, ruralnog razvoja i podsektora, kao i savetodavnih službi;</p>
				<p>8. agroindustrije, alternativnih izvora energije u staklenicima;</p>
				<p>9. promociji zajedničkih ulaganja u oblasti poljoprivrede između privatnih sektora svake zemlje;</p>
				<p>10. drugim oblastima koje su predmet interesovanja i dogovora između Strana;</p>
				<p>11. razmene informacija, poseta, stručnjaka, rezultata istraživanja, studija i obuka;</p>
				<p>12. organizovanja seminara, simpozijuma, izložbi i konferencija;</p>
				<p>13. bilo kog drugog vida tehničke saradnje koji je zajednički dogovoren između Strana.</p>
				<p class="bold">Član 3.<br>Izvršni organi</p>
				<p>Izvršni organi nadležni za sprovođenje ovog memoranduma o razumevanju su:</p>
				<p>1. Ministarstvo poljoprivrede, trgovine, šumarstva i vodoprivrede, u ime Vlade Republike Srbije i</p>
				<p>2. Ministarstvo hrane, poljoprivrede i stočarstva, u ime Vlade Republike Turske.</p>
				<p class="bold">Član 4.<br>Osnivanje nadzornog odbora</p>
				<p>1. Strane su se složile da osnuju Poljoprivredni nadzorni odbor (u daljem tekstu: Odbor) radi praćenja i nadgledanja sprovođenja saradnje na osnovu ovog memoranduma o razumevanju.</p>
				<p>2. Odbor se sastoji od po 5 članova po zemlji, uključujući šefove delegacija na nivou zamenika podsekretara.</p>
				<p>3. Odbor će se sastajati jednom godišnje ili u vreme koje je zajednički dogovoreno, naizmenično u Republici Srbiji i Republici Turskoj.</p>
				<p>4. Ovaj Odbor će biti nadležan za:</p>
				<p>– analiziranje sprovođenja programa saradnje koji su zajednički dogovoreni; </p>
				<p>– podnošenje predloga za dalji razvoj i unapređenje oblika saradnje;</p>
				<p>– preporučivanje mogućih načina za prevazilaženje teškoća koje proizilaze iz saradnje.</p>
				<p class="bold">Član 5.<br>Troškovi</p>
				<p>Troškove koji nastaju povodom održavanja Odbora, Strane će snositi zasebno. </p>
				<p>Zemlja domaćin će biti obaveštena o nameri poseta najmanje dva meseca pre datuma dolaska.</p>
				<p class="bold">Član 6.<br>Rešavanje spornih pitanja</p>
				<p>Svaki nesporazum koji proistekne iz tumačenja ili sprovođenja ovog memoranduma o razumevanju biće rešen sporazumno putem konsultacija ili pregovora između Strana.</p>
				<p class="bold">Član 7.<br>Izmene i dopune</p>
				<p>Ovaj memorandum o razumevanju može biti izmenjen i dopunjen uz obostranu pismenu saglasnost Strana u bilo kom trenutku.</p>
				<p>Izmene i dopune stupiće na snagu u skladu sa istim pravnim postupkom koji je propisan članom 8. ovog memoranduma i biće njegov sastavni deo.</p>
				<p class="bold">Član 8.<br>Stupanje na snagu i otkaz</p>
				<p>Ovaj memorandum o razumevanju stupa na snagu danom poslednjeg pismenog obaveštenja kojim strane obaveštavaju jedna drugu diplomatskim putem, od završetka njihove unutrašnje pravne procedure, neophodne za stupanje na snagu Memoranduma o razumevanju.</p>
				<p>Ovaj memorandum o razumevanju biće na snazi u periodu od pet (5) godina i produžiće se automatski za period od narednih pet (5) godina, osim ukoliko jedna od Strana obavesti drugu u pisanoj formi, diplomatskim putem, o svojoj nameri za otkazivanje Memoranduma o razumevanju 6 meseci pre njegovog isteka.</p>
				<p>U prisustvu, potpisnika, ovlašćenih od strane svojih vlada, potpisan je ovaj memorandum o razumevanju.</p>
				<p>Sačinjeno u Ankari dana 28. septembra 2011. godine, u dva istovetna primerka na srpskom, turskom i engleskom jeziku, pri čemu su svi tekstovi jednako verodostojni. U slučaju nesporazuma u tumačenju, engleski tekst će imati prednost.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p class="auto-style2" style="line-height: 150%; margin-top: 0">U IME</p>
								<p class="auto-style2" style="line-height: 150%; margin-top: 0">VLADE REPUBLIКE SRBIJE</p>
								<p class="auto-style2" style="line-height: 150%; margin-top: 0">Dušan Petrović, s.r.</p>
								<p class="auto-style2" style="line-height: 150%; margin-top: 0">Ministar poljoprivrede, <br>trgovine, šumarstva <br>i vodoprivrede</p>
							</td>
							<td>
								<p class="auto-style2" style="line-height: 150%; margin-top: 0">U IME</p>
								<p class="auto-style2" style="line-height: 150%; margin-top: 0">VLADE REPUBLIКE TURSКE</p>
								<p class="auto-style2" style="line-height: 150%; margin-top: 0">Mehmet Mehdi Eker, s.r.</p>
								<p class="auto-style2" style="line-height: 150%; margin-top: 0">Ministar hrane, <br>poljoprivrede i stočarstva</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

