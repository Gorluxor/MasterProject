


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="odluka-zakon">ZAКON</p>
				<p class="naslov">o Nacionalnoj akademiji za javnu upravu</p>
				<p class="auto-style1">"Službeni glasnik RS", broj 94 od 19. 
				oktobra 2017.</p>
				<p class="clan">I. UVODNE ODREDBE</p>
				<p class="bold">Predmet zakona</p>
				<p class="clan">Član 1.</p>
				<p>Ovim zakonom osniva se Nacionalna akademija za javnu upravu (u daljem tekstu: Nacionalna akademija) i uređuju se druga pitanja od značaja za rad Nacionalne akademije i obavljanje stručnog usavršavanja u javnoj upravi.</p>
				<p class="bold">Pojam javne uprave i pojam stručnog usavršavanja</p>
				<p class="clan">Član 2.</p>
				<p>Javna uprava, u smislu ovog zakona, obuhvata državne organe i samostalne i nezavisne organizacije i tela čiji sastav bira Narodna skupština (nadzorna i regulatorna tela), organe, organizacije i službe autonomne pokrajine i jedinice lokalne samouprave, javne agencije i organizacije na koje se primenjuju propisi o javnim agencijama, a čiji je osnivač Republika Srbija ili autonomna pokrajina ili jedinica lokalne samouprave i preduzeća, ustanove, organizacije i pojedince kojima su poverena javna ovlašćenja. </p>
				<p>Pod stručnim usavršavanjem, u smislu ovog zakona, podrazumeva se organizovani proces učenja zaposlenih u javnoj upravi na osnovu opštih i posebnih programa i programa obuke rukovodilaca, a radi sticanja znanja, vrednosti, stavova, sposobnosti i veština usmerenih na podizanje nivoa kompetencija neophodnih za obavljanje poslova iz utvrđenog delokruga i nadležnosti, odnosno poslova javne uprave.</p>
				<p class="clan">II. NACIONALNA AКADEMIJA</p>
				<p class="bold">Status i položaj</p>
				<p class="clan">Član 3.</p>
				<p>Nacionalna akademija je centralna institucija sistema stručnog usavršavanja u javnoj upravi Republike Srbije – sa statusom javno priznatog organizatora aktivnosti neformalnog obrazovanja odraslih. </p>
				<p>Nacionalna akademija obrazuje se kao posebna organizacija, sa svojstvom pravnog lica. </p>
				<p>Nadzor nad radom Nacionalne akademije vrši ministarstvo u čijem delokrugu su poslovi koji se odnose na sistem državne uprave. </p>
				<p class="bold">Delokrug</p>
				<p class="clan">Član 4.</p>
				<p>Nacionalna akademija obavlja stručne i s njima povezane izvršne i druge poslove državne uprave koji se odnose na:</p>
				<p>1) sistemsko prikupljanje i obradu podataka u vezi sa unapređenjem rada i stručnih kapaciteta javne uprave i podataka koji su od značaja za razvoj, pripremu, sprovođenje, verifikaciju i vrednovanje programa stručnog usavršavanja i vođenje odgovarajuće dokumentaciono informacione baze;</p>
				<p>2) kreiranje i razvoj metodologije i standardnih instrumenata za pripremu i sprovođenje programa stručnog usavršavanja;</p>
				<p>3) akreditaciju programa stručnog usavršavanja u javnoj upravi;</p>
				<p>4) akreditaciju sprovodilaca obuka u javnoj upravi;</p>
				<p>5) pripremu, sprovođenje i razvoj opštih programa stručnog usavršavanja i programa obuke rukovodilaca;</p>
				<p>6) pružanje stručne pomoći i koordinaciju ostvarivanja poslova u vezi sa pripremom i sprovođenjem posebnih programa stručnog usavršavanja nosiocima obaveze pripreme i sprovođenja tih programa;</p>
				<p>7) sprovođenje drugih programa stručnog usavršavanja, utvrđenih u skladu sa zakonom, koji joj budu povereni; </p>
				<p>8) pripremu i sprovođenje programa obuke predavača, mentora, kouča i drugih realizatora programa stručnog usavršavanja, kao i na njihovu selekciju i akreditaciju;</p>
				<p>9) praćenje efekata sprovođenja programa stručnog usavršavanja i razvoja;</p>
				<p>10) saradnju sa službom, odnosno telom nadležnim za poslove upravljanja kadrovima, odnosno stručno usavršavanje zaposlenih u autonomnim pokrajinama i jedinicama lokalne samouprave;</p>
				<p>11) istraživačko analitičke poslove i saradnju sa naučnim organizacijama;</p>
				<p>12) učešće u uspostavljanju i održavanju saradnje sa domaćim, stranim i međunarodnim institucijama, organizacijama i udruženjima i upravljanje projektima međunarodne podrške u vezi sa poslovima koje obavlja;</p>
				<p>13) staranje o čuvanju materijala pripremljenih u okviru programa stručnog usavršavanja (depozit), organizovanje i čuvanje bibliotečko-informacione građe i medijateke, literature, predavanja, didaktičkih materijala, prezentacija i drugih relevantnih dokumenata koji nastanu u toku ostvarivanja stručnog usavršavanja;</p>
				<p>14) izdavanje publikacija i obavljanje druge izdavačke delatnosti;</p>
				<p>15) druge poslove utvrđene zakonom.</p>
				<p>Pored poslova iz stava 1. ovog člana, Nacionalna akademija, u skladu sa zahtevima pravnih i fizičkih lica, može da priprema i sprovodi komercijalne programe, ako obavljanje tih poslova ne ugrožava obavljanje poslova iz stava 1. ovog člana.</p>
				<p class="bold">Saradnja i kontinuirana stručna podrška </p>
				<p class="clan">Član 5.</p>
				<p>Nacionalna akademija ostvaruje saradnju sa organima i organizacijama iz člana 2. stav 1. ovog zakona preko organizacionih jedinica, tela, odnosno lica odgovornih za poslove upravljanja kadrovima ili drugih nadležnih lica koja odrede ti organi.</p>
				<p>Saradnja iz stava 1. ovog člana, naročito obuhvata:</p>
				<p>1) povezivanje evidencija sa službama i drugim nadležnim organima i licima za upravljanje kadrovima u pogledu vođenja kadrovskih evidencija kod korisnika, odnosno ostvarivanja razmene podataka relevantnih za praćenje efekata stručnog usavršavanja;</p>
				<p>2) aktivnosti u utvrđivanju potreba i pripremi i sprovođenju metodologije u vezi sa stručnim usavršavanjem;</p>
				<p>3) koordinaciju i redovnu saradnju i razmenu podataka u planiranju, pripremi i sprovođenju aktivnosti stručnog usavršavanja, standardizaciji programa stručnog usavršavanja i evidentiranim, odnosno akreditovanim programima stručnog usavršavanja i praćenju, planiranju i ostvarivanju poslova upravljanja kadrovima.</p>
				<p>Nacionalna akademija obezbeđuje kontinuiranu stručnu podršku korisnicima, naročito:</p>
				<p>1) objavljivanjem i činjenjem dostupnim izveštaja, materijala i drugih relevantnih podataka o ostvarenim programima stručnog usavršavanja u javnoj upravi;</p>
				<p>2) obezbeđivanjem redovnog pristupa podacima iz evidencija i depozita;</p>
				<p>3) razvojem instrumenata stalne stručne podrške na daljinu, uzajamne stručne pomoći, koučinga, mentorstva i slično.</p>
				<p class="bold">Saradnja sa drugim javno priznatim organizatorima aktivnosti i zainteresovanim licima</p>
				<p class="clan">Član 6.</p>
				<p>Nacionalna akademija samostalno izvodi utvrđeni program, a ako nema odgovarajućeg predavača ili dovoljan broj odgovarajućih predavača ili ako se time umanjuje trošak izvođenja programa bez uticaja na kvalitet, može ga izvoditi i u saradnji sa drugim javno priznatim organizatorima aktivnosti obrazovanja odraslih ili sa drugim sprovodiocima programa, koje u skladu sa ovim zakonom, akredituje Nacionalna akademija.</p>
				<p>Izuzetno, akreditovanim, u smislu ovog zakona, smatraju se visokoškolske ustanove koje su akreditovane u skladu sa propisima o visokom obrazovanju, naučnoistraživačke organizacije akreditovane u skladu sa propisima o naučnoistraživačkoj delatnosti i drugi javno priznati organizatori aktivnosti obrazovanja odraslih koji su taj status stekli u skladu sa propisima o obrazovanju odraslih.</p>
				<p>Za sprovođenje programa obuke mogu se akreditovati lica koja ispune uslove u pogledu potrebnih kadrova, prostora, opreme i sredstava.</p>
				<p>Lice koje podnese zahtev za akreditaciju mora da ima, odnosno da obezbedi:</p>
				<p>1) odgovorno lice, kao i realizatore obuke sa stalne liste predavača koju vodi Nacionalna akademija, druge realizatore obuke angažovane iz reda zaposlenih u visokoškolskim ustanovama koje su akreditovane u skladu sa propisima o visokom obrazovanju ili iz reda zaposlenih u naučnoistraživačkim organizacijama akreditovanim u skladu sa propisima o naučnoistraživačkoj delatnosti ili iz reda zaposlenih u drugim javno priznatim organizatorima aktivnosti obrazovanja odraslih ili realizatore obuke koji imaju najmanje isti nivo i vrstu obrazovanja kao i zaposleni koji su polaznici obuke, odnosno odgovarajućeg programa i koji poseduju stručno, radno i predavačko iskustvo u oblasti u kojoj se program sprovodi, odnosno objavljene radove iz relevantne stručne oblasti;</p>
				<p>2) prostor – u vlasništvu, zakupu ili po osnovu ugovora o korišćenju, u kome će se sprovesti obuka, odnosno realizovati program, a koji nije manji od 2m² po polazniku obuke;</p>
				<p>3) opremu i sredstva (nameštaj, računare, projektore, table za prezentaciju i dr.) koji su neophodni za realizaciju programa.</p>
				<p>Vlada, na predlog Nacionalne akademije, donosi akt kojim se bliže uređuju kriterijumi i merila kojima se dokazuje ispunjenost uslova iz st. 1. i 2. ovog člana, odnosno potvrđuje status akreditovane visokoškolske ustanove ili naučnoistraživačke organizacije ili javno priznatog organizatora aktivnosti obrazovanja odraslih, kao i oblik, način upisa i vođenja evidencije o ovim licima. </p>
				<p>Izbor izvođača programa između akreditovanih sprovodioca obuka vrši se saglasno propisima kojima se uređuje oblast javnih nabavki.</p>
				<p class="bold">Posebna stručna tela</p>
				<p class="clan">Član 7.</p>
				<p>Posebna stručna tela Nacionalne akademije jesu Programski savet i stalne programske komisije.</p>
				<p class="bold">Programski savet</p>
				<p class="clan">Član 8.</p>
				<p>Programski savet je osnovno stručno telo Nacionalne akademije, koje: </p>
				<p>1) razmatra i utvrđuje predlog opšteg programa obuke i programa obuke rukovodilaca i drugih programa obuke koje samostalno priprema i sprovodi Nacionalna akademija;</p>
				<p>2) utvrđuje metodologiju potreba za stručnim usavršavanjem;</p>
				<p>3) raspravlja o bitnim stručnim pitanjima rada Nacionalne akademije i direktoru daje mišljenja i inicijative u vezi s obavljanjem i razvojem oblasti stručnog usavršavanja;</p>
				<p>4) utvrđuje preporuke u vezi sa razvojem novih tematskih celina u okviru programa;</p>
				<p>5) daje preporuke i utvrđuje pravce za unapređenje sadržaja (tematskih celina) u okviru programa;</p>
				<p>6) utvrđuje preporuke u vezi sa jačanjem mreže stručnjaka za razvoj i metodologije sprovođenja programa;</p>
				<p>7) utvrđuje opšte i posebne standarde za vrednovanje kvaliteta sprovedenih programa i vrednovanje rezultata uspešnosti polaznika u stručnom usavršavanju;</p>
				<p>8) učestvuje u utvrđivanju zadataka koji se odnose na pripremu i ažuriranje priručnika po oblastima u kojima se stručno usavršavanje sprovodi;</p>
				<p>9) utvrđuje potrebu i predlaže obrazovanje stalnih programskih komisija;</p>
				<p>10) razmenjuje iskustva sa drugim učesnicima u obezbeđivanju, praćenju i unapređivanju kvaliteta obrazovanja odraslih. </p>
				<p>Programski savet čine predsednik i 14 članova, koje imenuje i razrešava direktor Nacionalne akademije. </p>
				<p>Predsednik i šest članova Programskog saveta imenuju se iz reda državnih službenika koji imaju najmanje devet godina radnog iskustva u oblasti relevantnoj za rad javne uprave, jedan član se imenuje iz reda zaposlenih u organima autonomne pokrajine, jedan član se imenuje iz reda članova Saveta za stručno usavršavanje u jedinicama lokalne samouprave, a šest članova se imenuje iz reda stručnjaka iz oblasti relevantne za rad javne uprave i predstavnika udruženja i drugih poslovno-stručnih i neprofitnih organizacija čiji su ciljevi ili poslovi radi kojih su osnovani u oblasti relevantnoj za rad javne uprave. </p>
				<p>Predsednik i članovi Programskog saveta za svoj rad imaju pravo na naknadu. </p>
				<p>Кriterijume, merila i način utvrđivanja naknade iz stava 4. ovog člana utvrđuje Vlada, na predlog Nacionalne akademije.</p>
				<p class="bold">Stalne programske komisije</p>
				<p class="clan">Član 9.</p>
				<p>Stalne programske komisije obrazuju se prema osnovnim tematskim oblastima programa stručnog usavršavanja u javnoj upravi, radi usmeravanja razvoja tematskih oblasti i predlaganja njihovog unapređenja u skladu sa utvrđenim potrebama za stručnim usavršavanjem.</p>
				<p>Stalne programske komisije obrazuje direktor Nacionalne akademije.</p>
				<p>U sastav stalnih programskih komisija imenuju se stručnjaci iz relevantne tematske oblasti i predstavnici, odnosno zaposleni u Nacionalnoj akademiji, sa značajnim i priznatim iskustvom, pretežno iz reda javne uprave.</p>
				<p>Članovi stalnih programskih komisija za svoj rad imaju pravo na naknadu. </p>
				<p>Кriterijume, merila i način utvrđivanja naknade iz stava 4. ovog člana utvrđuje Vlada, na predlog Nacionalne akademije.</p>
				<p class="bold">Centralna evidencija programa stručnog usavršavanja u javnoj upravi</p>
				<p class="clan">Član 10.</p>
				<p>Nacionalna akademija vodi Centralnu evidenciju programa stručnog usavršavanja u javnoj upravi.</p>
				<p>Evidencija iz stava 1. ovog člana, pored podataka o programu, sadrži i podatke o: organima iz člana 2. stav 1. ovog zakona, odnosno korisnicima; učesnicima; sprovodiocu kome je povereno izvođenje obuke; predavačima, mentorima i koučima; ocenama uspešnosti sprovedenih programa i materijalima koji su pripremljeni za potrebe ili su proizvod programa stručnog usavršavanja. </p>
				<p>Organi iz člana 2. stav 1. ovog zakona dužni su da Nacionalnoj akademiji dostavljaju podatke i materijale koji čine sadržinu evidencije iz stava 1. ovog člana. </p>
				<p>Oblik, način upisa i vođenja evidencije iz stava 1. ovog člana, bliže propisuje Nacionalna akademija. </p>
				<p class="bold">Sredstva za rad</p>
				<p class="clan">Član 11.</p>
				<p>Sredstva za finansiranje poslova Nacionalne akademije obezbeđuju se:</p>
				<p>1) u budžetu Republike Srbije za opšte troškove rada;</p>
				<p>2) u budžetu Republike Srbije, budžetu autonomne pokrajine, budžetu jedinice lokalne samouprave i finansijskom planu organa i organizacija iz člana 2. stav 1. ovog zakona – za programe obuke i druge stručne poslove u vezi sa programima obuke koje sprovodi u javnoj upravi.</p>
				<p>Tarifu za usluge stručnog usavršavanja i obavljanje drugih stručnih poslova za potrebe korisnika iz člana 2. stav 1. ovog zakona, izuzev korisnika sredstava budžeta Republike Srbije, kao i za potrebe korisnika van javne uprave utvrđuje Vlada, na predlog Nacionalne akademije.</p>
				<p>Prihodi ostvareni pružanjem usluga za potrebe, po zahtevu ili u interesu korisnika prihod su budžeta Republike Srbije.</p>
				<p class="clan">III. PRELAZNE I ZAVRŠNE ODREDBE</p>
				<p class="clan">Član 12.</p>
				<p>Propise utvrđene ovim zakonom nadležni organi doneće u roku od devet meseci od dana stupanja na snagu ovog zakona. </p>
				<p class="clan">Član 13.</p>
				<p>Do donošenja podzakonskih akata, odnosno programa stručnog usavršavanja u skladu sa ovlašćenjima iz ovog zakona, primenjivaće se podzakonski akti i programi doneti do stupanja na snagu ovog zakona, osim odredaba koje su u suprotnosti sa ovim zakonom.</p>
				<p class="clan">Član 14.</p>
				<p>Danom stupanja na snagu ovog zakona:</p>
				<p>1) Nacionalna akademija počinje da radi prema položaju i delokrugu koji je utvrđen ovim zakonom;</p>
				<p>2) Služba za upravljanje kadrovima nastavlja sa radom prema položaju i delokrugu koji je utvrđen zakonom.</p>
				<p class="clan">Član 15.</p>
				<p>Nacionalna akademija preuzima od Službe za upravljanje kadrovima zaposlena lica, kao i prava, obaveze, predmete, opremu, sredstva za rad i arhivu za vršenje nadležnosti u oblasti stručnog usavršavanja.</p>
				<p class="clan">Član 16.</p>
				<p>Nacionalna akademija preuzima od Ministarstva državne uprave i lokalne samouprave evidenciju o utvrđenim i sprovedenim opštim programima stručnog usavršavanja državnih službenika, kao i prava, obaveze, predmete, opremu, sredstva za rad i arhivu za vršenje nadležnosti u ovim poslovima. </p>
				<p class="clan">Član 17.</p>
				<p>Služba za upravljanje kadrovima uskladiće pravilnik o unutrašnjem uređenju i sistematizaciji radnih mesta sa odredbama ovog zakona u roku od 60 dana od dana njegovog stupanja na snagu.</p>
				<p>Nacionalna akademija doneće pravilnik o unutrašnjem uređenju i sistematizaciji radnih mesta u roku od 60 dana od dana stupanja na snagu ovog zakona. </p>
				<p class="clan">Član 18. </p>
				<p>Do usklađivanja, odnosno donošenja akta o unutrašnjem uređenju i sistematizaciji radnih mesta, poslove Nacionalne akademije obavljaće Služba za upravljanje kadrovima.</p>
				<p class="clan">Član 19.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
	</div>

