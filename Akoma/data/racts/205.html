<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">


<p class="odluka-zakon">
ZAКON</p>
<p class="odluka-zakon">

o regulisanju obaveza 

Republike


Srbije 
po osnovu zajma za privredni razvoj</p>
<p class="centar">
„Službeni
glasnik RS”, broj 43 od 20. 
aprila 2004.</p>
<p class="bold">
Predmet</p>
<p class="clan">
Član
1.</p>
<p>
Ovim zakonom uređuju
se način i uslovi izmirenja obaveza Republike Srbije nastalih prikupljanjem
deviznih sredstava putem namenske devizne štednje i izdavanjem obveznica koje
glase na strana sredstva plaćanja po osnovu zajma raspisanog u skladu sa Zakonom
o zajmu za privredni razvoj u Socijalističkoj Republici Srbiji („Službeni
glasnik SRS”, br. 25/89, 49/89, 56/89, 57/89, 9/90 i 32/90 i „Službeni glasnik
RS”, broj 5/91 – u daljem tekstu: Zakon), kao i obezbeđivanje sredstava za ove
namene.</p>
<p class="bold">
Iznos
obaveza</p>
<p class="clan">
Član
2.</p>
<p>
Obaveza Republike
Srbije (u daljem tekstu: Republika) iz člana 1. ovog zakona iznosi ukupno 56
miliona evra i obuhvata neizmirene obaveze koje su nastale po osnovu prikupljanja
deviznih sredstava, i to:</p>
<p>
1) putem namenske
devizne štednje u iznosu od 40 miliona evra;</p>
<p>
2) izdavanjem
obveznica koje glase na strana sredstva plaćanja u iznosu od 16 miliona evra.</p>
<p>
Ukupna obaveza
Republike iz stava 1. ovog člana utvrđena je primenom ugovorene kamatne stope
na prikupljena devizna sredstva zaključno sa 30. junom 1999. godine, kao i
kamatne stope od 2% na godišnjem nivou od 1. jula 1999. godine do dana dospeća
obveznica koje će se izdati u skladu sa ovim zakonom radi izmirenja obaveze
Republike.</p>
<p>
Кonverzija
različitih valuta u evro po obavezama iz stava 1. ovog člana, izvršiće se
primenom kursa Narodne banke Srbije na dan izdavanja obveznica.</p>
<p class="bold">
Sredstva
za izvršavanje obaveza</p>
<p class="clan">
Član
3.</p>
<p>
Sredstva za
izvršavanje obaveza Republike iz člana 1. ovog zakona obezbeđuju se u budžetu
Republike.</p>
<p>
Devizna sredstva za
izvršavanje obaveza Republika može obezbediti kupovinom deviznih sredstava kod
Narodne banke Srbije.</p>
<p class="bold">
Način
izvršavanja obaveza</p>
<p class="clan">
Član
4.</p>
<p>
Radi izvršavanja
obaveza iz člana 1. ovog zakona prema licima koja ostvaruju prava po osnovu
uplate deviznih sredstava građana po osnovu Zakona, radi namenske devizne
štednje i kupovine obveznica koje glase na strana sredstva plaćanja (u daljem
tekstu: lica koja ostvaruju prava po osnovu uplate deviznih sredstava)
Republika će izdati obveznice.</p>
<p>
Obveznicama iz stava
1. ovog člana izmirivaće se obaveze u ukupnom iznosu po svim osnovama za svako
lice koje ostvaruje pravo po osnovu uplate deviznih sredstava prema sledećoj
dinamici:</p>
<p>
– 31. avgusta 2004.
godine – do 530 evra;</p>
<p>
– 31. avgusta 2005.
godine – do 1.060 evra;</p>
<p>
– 31. avgusta 2006.
godine – do 5.000 evra;</p>
<p>
– 31. avgusta 2007.
godine – do iznosa konačne obaveze.</p>
<p>
Iznosi iz stava 2.
ovog člana uključuju i unapred obračunatu kamatu po stopi od 2% godišnje od dana
izdavanja obveznica do roka dospeća.</p>
<p>
Prava po osnovu
uplate deviznih sredstava građana iz stava 1. ovog člana, ostvaruju i lica čija
su potraživanja zastarela.</p>
<p>
Izvršavanje obaveza
iz stava 1. ovog člana vrši se po sprovođenju postupka prijave potraživanja i
utvrđivanja visine potraživanja lica koja ostvaruju prava po osnovu uplate
deviznih sredstava.</p>
<p class="bold">
Poziv
za prijavu potraživanja</p>
<p class="clan">
Član
5.</p>
<p>
Ministarstvo
nadležno za poslove finansija (u daljem tekstu: Ministarstvo) objaviće poziv za
prijavu potraživanja po osnovu uplate deviznih sredstava građana koja je vršena
po osnovu Zakona u „Službenom glasniku Republike Srbije” i najmanje dva dnevna
lista koji se distribuiraju na celoj teritoriji Republike, u roku od sedam dana
od dana stupanja na snagu ovog zakona.</p>
<p>
Poziv iz stava 1.
ovog člana obavezno sadrži način prijave potraživanja, kome se podnosi prijava i
ostale podatke u vezi sa podnošenjem prijava i obavljanjem administrativnih
poslova u vezi sa tim.</p>
<p class="bold">
Prijava
potraživanja</p>
<p class="clan">
Član
6.</p>
<p>
Prijavu potraživanja
iz člana 5. stav 1. ovog zakona lice koje ostvaruje pravo po osnovu uplate
deviznih sredstava, može podneti u roku od 60 dana od dana objavljivanja poziva
iz člana 5. stav 1. ovog zakona.</p>
<p>
Po isteku roka iz
stava 1. ovog člana, prestaje pravo na prijavu potraživanja po osnovu uplate
deviznih sredstava po osnovu Zakona, osim u slučaju kad lice koje ostvaruje
pravo po osnovu uplate deviznih sredstava ne prijavi svoja potraživanja zbog
više sile, u kom slučaju to potraživanje može prijaviti u roku od jedne godine
od dana stupanja na snagu ovog zakona.</p>
<p>
Uz prijavu
potraživanja obavezno se dostavljaju kopije ugovora o namenskim deviznim
depozitima za privredni razvoj Republike, odnosno kopije obveznica izdatih u
skladu sa Zakonom koje glase na strana sredstva plaćanja.</p>
<p class="bold">
Obavljanje
administrativnih poslova</p>
<p class="clan">
Član
7.</p>
<p>
Administrativne
poslove u vezi sa izmirivanjem obaveza Republike prema licima koja ostvaruju
prava po osnovu uplate deviznih sredstava vršiće Ministarstvo.</p>
<p class="bold">
Utvrđivanje
visine potraživanja</p>
<p class="clan">
Član
8.</p>
<p>
Utvrđivanje visine
potraživanja po prijavi iz člana 6. ovog zakona vrši posebna komisija koju
obrazuje Vlada Republike Srbije (u daljem tekstu: Vlada). Potraživanje se
utvrđuje u ukupnom iznosu po svim osnovama, uključujući i pripadajuću kamatu
zaključno sa rokovima dospeća obveznica, za svako lice koje ostvaruje pravo po
osnovu uplate deviznih sredstava.</p>
<p>
Кomisija iz stava 1.
ovog člana donosi akt o utvrđivanju visine potraživanja, u roku od 25 dana od
dana isteka roka za prijavu potraživanja iz člana 6. ovog zakona.</p>
<p>
Protiv akta iz stava
2. ovog člana nije dopuštena žalba, ali se može voditi upravni spor.</p>
<p class="bold">
Obveznice</p>
<p class="clan">
Član
9.</p>
<p>
Odluku o izdavanju
obveznica iz člana 4. stav 1. ovog zakona donosi Vlada, u roku od 30 dana od
dana isteka roka za prijavu potraživanja iz člana 6. ovog zakona.</p>
<p>
Obveznicama iz stava
1. ovog člana izmiruju se obaveze prema licima čija su prava utvrđena na osnovu
akta iz člana 8. stav 2. ovog zakona, pod uslovima i na način utvrđen odredbama
ovog zakona i propisa donetih za sprovođenje ovog zakona.</p>
<p class="clan">
Član
10.</p>
<p>
Obveznice iz člana
9. stav 1. ovog zakona izražene su u evrima, izdaju se u nematerijalnom obliku,
bez kupona i registruju kod Centralnog registra, depoa i kliringa hartija od
vrednosti AD Beograd (u daljem tekstu: Centralni registar).</p>
<p>
Obveznice iz stava
1. ovog člana glase na ime i prenosive su, a isplaćuju se u evrima ili, na
zahtev vlasnika tih obveznica, u dinarima.</p>
<p>
Osnovne elemente
obveznica iz stava 1. ovog člana, iznos izdavanja, kao i uslove distribucije i
naplate obveznica propisuje Vlada.</p>
<p class="bold">
Posebna
prava iz obveznica</p>
<p class="clan">
Član
11.</p>
<p>
Lica iz člana 9.
stav 2. ovog zakona mogu obveznice koristiti i pre isteka roka dospeća, uz
diskont po stopi utvrđenoj odlukom o izdavanju obveznica za visinu kamatne stope
obveznica, i to za: plaćanje troškova lečenja u zemlji i u inostranstvu za bolesti
koje se ne mogu lečiti u zemlji; nabavku lekova i ortopedskih pomagala u zemlji i
u inostranstvu koja se ne proizvode ili prodaju u zemlji; plaćanje troškova
sahrane.</p>
<p>
Bliže uslove i način
korišćenja obveznica, kao i iznos do kojeg se građanima priznaju prava radi
plaćanja troškova iz stava 1. ovog člana bliže utvrđuje Vlada.</p>
<p>
Obveznice se mogu
koristiti pre isteka roka dospeća i za:</p>
<p>
– kupovinu akcija
preduzeća u procesu privatizacije;</p>
<p>
– kupovinu stanova,
stambenih objekata, poslovnog prostora, zemljišta i druge imovine u državnoj
svojini;</p>
<p>
– kupovinu akcija
ovlašćenih banaka.</p>
<p>
Bliže uslove
korišćenja obveznica za namene iz stava 3. tač. 1) i 2) ovog člana utvrdiće
Vlada, a za namene iz tačke 3) pomenutog stava – nadležni organ ovlašćene banke.</p>
<p>
Vlasnik obveznica
može tim obveznicama, u rokovima njihovog dospeća, plaćati porez na promet,
akcize, porez na imovinu, porez na dohodak građana i porez na dobit
korporacija.</p>
<p>
U primarnoj prodaji
obveznica lice iz člana 9. stav 2. ovog zakona oslobođeno je plaćanja poreza na
promet, provizije na platni promet, poreza na kapitalnu dobit, poreza na
finansijske transakcije, kao i drugih poreza.</p>
<p class="bold">
Кonverzija,
povlačenje i isplata obveznica</p>
<p class="clan">
Član
12.</p>
<p>
Кonverziju utvrđenih
potraživanja iz člana 8. stav 2. ovog zakona, registraciju obaveznica u
Centralnom registru, izdavanje potvrde o registraciji obveznica i isplatu
obveznica vrši banka sa teritorije Republike koju će izabrati Ministarstvo u
skladu sa zakonom kojim se uređuju javne nabavke.</p>
<p>
Ministarstvo je
dužno da narednog dana od dana izbora banke iz stava 1. ovog člana, objavi
odluku o njenom izboru u najmanje dva dnevna lista koji se distribuiraju na celoj
teritoriji Republike.</p>
<p>
Ovlašćuje se
ministar nadležan za poslove finansija da zaključi ugovor sa bankom iz stava 1. ovog
člana.</p>
<p>
Isplata obveznice
izdate po odredbama ovog zakona može se izvršiti pošto se povuče, odnosno
poništi obveznica izdata po Zakonu.</p>
<p>
Uslove konverzije
utvrđenih potraživanja iz člana 8. stav 2. ovog zakona, registraciju obveznica,
način isplate, kao i povlačenje postojećih obveznica bliže će utvrditi Vlada.</p>
<p class="bold">
Кupovina
i prodaja obveznica</p>
<p class="clan">
Član
13.</p>
<p>
Domaće pravno lice i
preduzetnik, domaće fizičko lice i građani na privremenom radu u inostranstvu,
kao i strano fizičko i pravno lice, obveznice iz člana 4. ovog zakona mogu
kupovati i prodavati na finansijskoj berzi za devize.</p>
<p>
Devize iz stava 1.
ovog člana, kao i devize ostvarene naplatom obveznica u roku dospeća, strano
fizičko i pravno lice mogu slobodno transferisati u inostranstvo.</p>
<p class="bold">
Predaja
dokumentacije</p>
<p class="clan">
Član
14.</p>
<p>
Banka koja je, u ime
Republike, obavljala administrativne poslove u vezi sa zajmom za privredni
razvoj, predaće Ministarstvu dokumentaciju i informativnu bazu koja se odnosi
na administrativne i tehničke poslove u vezi sa realizacijom tog zajma, a koja
je vođena u skladu sa odredbama Zakona, u roku od pet dana od dana stupanja na
snagu ovog zakona.</p>
<p class="clan">
Član
15.</p>
<p>
Lica koja su
sredstva zajma koristila u skladu sa odredbama Zakona o korišćenju sredstava
zajma za privredni razvoj u Socijalističkoj Republici Srbiji („Službeni glasnik
SRS”, broj 27/89 i „Službeni glasnik RS”, br. 49/92 i 70/94) dužna su da ta
sredstva vrate Republici u skladu sa pomenutim zakonom, drugim zakonom i
ugovorom o zajmu.</p>
<p>
Imovina i sredstva
fonda osnovanog u skladu sa odredbama Zakona o Narodnom fondu za privredni
preporod u Socijalističkoj Republici Srbiji („Službeni glasnik SRS”, br. 40/89
i 37/90) u svojini su Republike.</p>
<p>
Danom stupanja na
snagu ovog zakona prestaju obaveze banaka prema licima koja ostvaruju prava po
osnovu isplate deviznih sredstava, kao i potraživanja ovih banaka iz istog
osnova prema banci koja je, u ime Republike, obavljala administrativne poslove
zajma, odnosno Republici.</p>
<p>
Devizna novčana
sredstva dobijena od strane banke administratora zajma, koja banke nisu isplatile
licima koja ostvaruju prava po osnovu uplate deviznih sredstava, kao i druga
sredstva koja su banke primile po odredbama Zakona, a nisu prenele banci
administratoru ili nisu iskorišćena za namene utvrđene Zakonom, banke su dužne
da prenesu Republici, odnosno ta sredstva predstavljaju potraživanja Republike
prema tim bankama.</p>
<p>
Obaveze korisnika
zajma u pogledu vraćanja sredstava zajma iz stava 1. ovog člana, odnosno
potraživanja Republike iz stava 4. ovog člana, mogu se namiriti i učešćem
Republike u kapitalu tih lica, odnosno banaka, udelom u kapitalu ili dobijanjem
akcija tih lica, odnosno banaka, u skladu sa zakonom.</p>
<p class="clan">
Član
16.</p>
<p>
Danom stupanja na
snagu ovog zakona prestaju da važe:</p>
<p>
1) Zakon o zajmu za
privredni razvoj u Socijalističkoj Republici Srbiji („Službeni glasnik SRS”,
br. 25/89, 49/89, 56/89, 57/89, 9/90 i 32/90 i „Službeni glasnik RS”, broj
5/91);</p>
<p>
2) Zakon o Narodnom
fondu za privredni preporod u Socijalističkoj Republici Srbiji („Službeni
glasnik SRS”, br. 40/89 i 37/90);</p>
<p>
3) Zakon o korišćenju
sredstava zajma za privredni razvoj
u Socijalističkoj Republici Srbiji („Službeni glasnik SRS”, broj 27/89 i
„Službeni glasnik RS”, br. 49/92 i 70/94), osim odredaba kojima su uređene
obaveze korisnika sredstava zajma u pogledu vraćanja odobrenih sredstava.</p>
<p class="clan">
Član
17.</p>
<p>
Ovaj zakon stupa na
snagu osmog dana od dana objavljivanja u „Službenom glasniku Republike Srbije”.</p>

