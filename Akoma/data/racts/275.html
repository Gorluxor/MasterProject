


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="odluka-zakon" style="margin-top: 0; margin-bottom: 0">ZAКON</p>
	<p class="naslov" style="margin-top: 0">o zaduživanju Republike Srbije kod Кomercijalne banke a.d. Beograd za potrebe kupovine zgrade Aeroinženjeringa i izvođenje neophodnih radova na objektu za potrebe smeštaja Prvog osnovnog suda u Beogradu</p>
	<p class="naslov" style="margin-top: 0"><span style="font-weight: 400">
	"Službeni glasnik RS", broj 99 od 27. decembra 2011.</span></p>
	<p class="naslov" style="margin-top: 0">&nbsp;</p>
	<p class="naslov" style="margin-top: 0">&nbsp;</p>
	<p class="clan" style="margin-top: 0">Član 1.</p>
	<p style="margin-top: 0">Republika Srbija zadužiće se kod Кomercijalne banke a.d. Beograd (u daljem tekstu: banka), u iznosu od 13 miliona evra u dinarskoj protivvrednosti po srednjem kursu Narodne banke Srbije na dan puštanja kredita u tečaj, za potrebe kupovine zgrade Aeroinženjeringa i izvođenje neophodnih radova na objektu za potrebe smeštaja Prvog osnovnog suda u Beogradu.</p>
	<p style="margin-top: 0">&nbsp;</p>
	<p class="clan" style="margin-top: 0">Član 2.</p>
	<p style="margin-top: 0">Zaduživanje iz člana 1. ovog zakona izvršiće se zaključivanjem ugovora o dugoročnom kreditu između Republike Srbije, kao zajmoprimca i banke, kao zajmodavca, u iznosu od 13 miliona evra u dinarskoj protivvrednosti po srednjem kursu Narodne banke Srbije na dan puštanja kredita u tečaj.</p>
	<p style="margin-top: 0">&nbsp;</p>
	<p class="clan" style="margin-top: 0">Član 3.</p>
	<p style="margin-top: 0">Ugovor iz člana 2. ovog zakona sadržaće obavezno sledeće elemente:</p>
	<p style="margin-top: 0">1) kamatna stopa jednaka zbiru šestomesečne referentne kamatne stope za zaduživanje u evrima (EURIBOR) i fiksne kamatne marže od 4,20 %;</p>
	<p style="margin-top: 0">2) troškovi obrade i puštanja kredita u tečaj u visini od 0,5 % od iznosa kredita;</p>
	<p style="margin-top: 0">3) period otplate kredita u trajanju od 60 meseci, uključujući period mirovanja otplate od 12 meseci, računajući od dana puštanja prve tranše kredita u tečaj, kredit se otplaćuje polugodišnje;</p>
	<p style="margin-top: 0">4) kamata se obračunava konformnom metodom na osnovu kalendarskog broja dana u mesecu i godine od 365/366 dana; 
	</p>
	<p style="margin-top: 0">5) pravo zajmoprimca na prevremenu otplatu kredita bez plaćanja naknade zajmodavcu.</p>
	<p style="margin-top: 0">Vlada će, u roku od 30 dana od dana zaključivanja ugovora, dostaviti ugovore Narodnoj skupštini, radi informisanja.</p>
	<p style="margin-top: 0">&nbsp;</p>
	<p class="clan" style="margin-top: 0">Član 4.</p>
	<p style="margin-top: 0">Sredstva pribavljena od banke na osnovu ugovora iz člana 2. ovog zakona koristiće se za kupovinu zgrade Aeroinženjeringa i izvođenje neophodnih radova na sanaciji i adaptaciji objekta za potrebe Prvog osnovnog suda u Beogradu.</p>
	<p style="margin-top: 0">&nbsp;</p>
	<p class="clan" style="margin-top: 0">Član 5.</p>
	<p style="margin-top: 0">Sredstva za izmirivanje obaveza po osnovu ugovora iz člana 2. ovog zakona obezbeđivaće se u budžetu Republike Srbije.</p>
	<p style="margin-top: 0">Republika Srbija obezbeđivaće sredstva iz stava 1. ovog člana u budžetu za tekuću godinu za izmirenje dospelih obaveza, u skladu sa odredbama ugovora.</p>
	<p style="margin-top: 0">&nbsp;</p>
	<p class="clan" style="margin-top: 0">Član 6.</p>
	<p style="margin-top: 0">Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>

