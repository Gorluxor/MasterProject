


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<div class="story">
				<p class="redakcijskipreciscentekst">Redakcijski prečišćen tekst</p>
				<p>&nbsp;</p>
				<p>&nbsp;</p>
				<p class="odluka-zakon">ZAКON</p>
				<p class="odluka-zakon">o ulaganjima</p>
				<p class="centar">"Službeni glasnik RS", br. 89 od 27. oktobra 
				2015, 95 od 8. decembra 2018.</p>
				<p class="clan">I. UVODNE ODREDBE</p>
				<p class="bold">Predmet uređivanja</p>
				<p class="clan">Član 1.</p>
				<p>Ovim zakonom uređuje se opšti pravni okvir za ulaganja u Republici Srbiji, subjekti podrške ulaganjima za efikasno pružanje usluga ulagačima, obrazovanje i rad Saveta za ekonomski razvoj i osnivanje i rad Razvojne agencije Srbije.</p>
				<p class="bold">Ciljevi zakona</p>
				<p class="v2-clan-1">Član 2.</p>
				<p class="v2-clan-left-1">Ciljevi ovog zakona su unapređenje 
				investicionog okruženja u Republici Srbiji i podsticanje direktnih 
				ulaganja radi jačanja ekonomskog i privrednog razvoja, i rasta 
				zaposlenosti.</p>
				<p class="hide-change">*Službeni glasnik RS, broj 95/2018</p>
				<p class="bold">Definicije</p>
				<p class="v2-clan-1">Član 3.</p>
				<p class="v2-clan-left-1">Pojedini izrazi upotrebljeni u ovom 
				zakonu imaju sledeće značenje:</p>
				<p class="v2-clan-left-1">1) ulaganje u smislu ovog zakona jeste:</p>
				<p class="v2-clan-left-1">a) direktno ulaganje, odnosno ulaganje u 
				materijalna i nematerijalna sredstva privrednog društva; </p>
				<p class="v2-clan-left-1">b) indirektno ulaganje, odnosno sticanje 
				udela ili akcija u privrednom društvu;</p>
				<p class="v2-clan-left-1">2) ulagač, jeste domaće ili strano, 
				pravno ili fizičko lice koje je izvršilo ulaganje iz tačke 1) 
				ovog člana, na teritoriji Republike Srbije, u skladu sa zakonom;</p>
				<p class="v2-clan-left-1">3) korisnik sredstava podsticaja jeste 
				privredno društvo sa sedištem u Republici Srbiji;</p>
				<p class="v2-clan-left-1">4) podsticaji jesu novčana sredstva 
				koja se dodeljuju korisniku sredstava kao podrška ulaganjima radi 
				finansiranja investicionih projekata u Republici Srbiji;</p>
				<p class="v2-clan-left-1">5) investicioni projekat jeste 
				projekat čijom se realizacijom ostvaruje direktno ulaganje, u 
				skladu sa ovim zakonom;</p>
				<p class="v2-clan-left-1">6) organ vlasti, u smislu ovog zakona, 
				jeste:</p>
				<p class="v2-clan-left-1">(a) organ državne uprave, u smislu 
				zakona kojim se uređuje državna uprava, organ autonomne 
				pokrajine, organ lokalne samouprave, kao i organizacija kojoj je 
				povereno vršenje javnih ovlašćenja;</p>
				<p class="v2-clan-left-1">(b) pravno lice koje osniva ili 
				finansira u celini, odnosno u pretežnom delu organ državne 
				uprave ili bilo koji od organa vlasti navedenih u podtački (a) 
				ove tačke;</p>
				<p class="v2-clan-left-1">7) Savet za ekonomski razvoj je 
				definisan u članu 25. ovog zakona;</p>
				<p class="v2-clan-left-1">8) Razvojna agencija Srbije je 
				definisana u članu 27. ovog zakona;</p>
				<p class="v2-clan-left-1">9) jedinica za lokalni ekonomski 
				razvoj i podršku ulaganjima jeste organizacioni deo jedinice 
				lokalne samouprave ili pravno lice koje pruža stručnu pomoć i 
				podršku ulagaču u realizaciji ulaganja;</p>
				<p class="v2-clan-left-1">10) Ministarstvo u smislu ovog zakona 
				jeste ministarstvo nadležno za poslove privrede;</p>
				<p class="v2-clan-left-1">11) period garantovanog ulaganja i 
				zaposlenosti jeste period od tri odnosno pet godina nakon 
				realizacije investicionog projekta, tokom koga je korisnik 
				sredstava podsticaja u obavezi da ne smanjuje vrednost osnovnih 
				sredstava dostignutu realizacijom investicionog projekta, kao i 
				dostignuti broj zaposlenih i tokom koga je u obavezi da, u 
				skladu sa ugovorom o dodeli sredstava podsticaja, svakom 
				zaposlenom isplaćuje ugovorenu zaradu;</p>
				<p class="v2-clan-left-1">12) šema državne pomoći jeste skup 
				svih propisa koji predstavljaju osnov za dodelu državne pomoći, u 
				smislu zakona kojim se uređuje kontrola i dodela državne pomoći.</p>
				<p class="v2-clan-left-1">Ulaganjem, u smislu ovog zakona, ne 
				smatra se:</p>
				<p class="v2-clan-left-1">a) novčano ili drugo potraživanje koje 
				neposredno proizilazi iz komercijalnog ugovora;</p>
				<p class="v2-clan-left-1">b) novčano potraživanje koje proističe 
				iz kredita u vezi sa komercijalnim ugovorom.</p>
				<p class="hide-change">*Službeni glasnik RS, broj 95/2018</p>
				<p class="clan">II. PRAVA ULAGAČA</p>
				<p class="bold">Sloboda ulaganja</p>
				<p class="clan">Član 4.</p>
				<p><span class="v2-clan-left-1">Ulagači</span> uživaju slobodu ulaganja, u skladu sa Ustavom i zakonom.</p>
				<p>Jemči se zaštita ulaganjima izvršenim u skladu sa zakonom.</p>
				<p class="v2-clan-left-1">Podaci dostavljeni od strane ulagača u 
				postupku dodele podsticaja predstavljaju poslovnu tajnu 
				najkasnije do donošenja odluke o odobravanju dodele podsticaja.</p>
				<p class="hide-change">*Službeni glasnik RS, broj 95/2018</p>
				<p class="bold">Zaštita stečenih prava</p>
				<p class="clan">Član 5.</p>
				<p>Ulagač uživa punu pravnu sigurnost i pravnu zaštitu u pogledu prava stečenih ulaganjem.</p>
				<p class="bold">Eksproprijacija</p>
				<p class="clan">Član 6.</p>
				<p>Ulaganje neće biti predmet eksproprijacije bilo neposredno ili posredno merama koje imaju za cilj efekat koji je jednak eksproprijaciji.</p>
				<p>Izuzetno od stava 1. ovog člana svojina i druga stvarna prava ulagača na nepokretnostima mogu se oduzeti ili ograničiti samo u javnom interesu, ako je takva mogućnost predviđena zakonom kojim se uređuje eksproprijacija, na nediskriminatoran način, po postupku propisanim tim zakonom, uz isplaćivanje odgovarajuće naknade bez odlaganja.</p>
				<p>U slučaju iz stava 2. ovog člana odgovarajuća naknada ulagaču obuhvata naknadu za eksproprisanu nepokretnost i naknadu za umanjenje vrednosti poslovanja koje je takvim oduzimanjem prouzrokovano, u skladu sa zakonom. Pri određivanju vrednosti naknade u obzir će se uzeti vrednost eksproprisane imovine pre nego što je objavljena namera o eksproprijaciji.</p>
				<p>Naknade iz stava 3. ovog člana isplaćuju se ulagaču bez odlaganja i uključuju zakonsku zateznu kamatu za slučaj docnje, obračunatu od dana kada je oduzimanje izvršeno do dana isplate u skladu s ovim zakonom.</p>
				<p>U slučaju iz stava 2. ovog člana, ulagač ima pravo na pravni lek, na hitno rešavanje postupka oduzimanja i na procenu vrednosti predmeta oduzimanja od strane sudskog ili drugog nadležnog organa, u skladu sa zakonom.</p>
				<p class="bold">Nacionalni tretman stranih ulaganja</p>
				<p class="clan">Član 7.</p>
				<p><span class="v2-clan-left-1">Ulagači koji su strana pravna 
				ili fizička lica</span>, u pogledu svog ulaganja u svemu uživaju jednak položaj i imaju ista prava i obaveze kao i domaći ulagači, ako ovim ili drugim zakonom nije drugačije uređeno.</p>
				<p class="hide-change"><em>Brisan je raniji stav 2. (vidi član 
				4. Zakona - 95/2018-336)</em></p>
				<p class="v2-clan-left-1">Ulagač koji je strano pravno ili 
				fizičko lice može steći pravo svojine i druga stvarna prava na 
				pokretnim stvarima i nepokretnostima koje se nalaze na 
				teritoriji Republike Srbije, u skladu sa Ustavom i zakonom.</p>
				<p class="hide-change">*Službeni glasnik RS, broj 95/2018</p>
				<p class="bold">Sloboda plaćanja prema inostranstvu</p>
				<p class="clan">Član 8.</p>
				<p>Ulagač, radi plaćanja prema inostranstvu koja su dozvoljena zakonom kojim se uređuje devizno poslovanje, može kupiti devize na deviznom tržištu u Republici Srbiji.</p>
				<p class="v2-bold-1">Pravo na transfer dobiti i imovine ulagača 
				koji je strano pravno ili fizičko lice</p>
				<p class="hide-change">*Službeni glasnik RS, broj 95/2018</p>
				<p class="clan">Član 9.</p>
				<p><span class="v2-clan-left-1">Ulagač koji je strano pravno ili 
				fizičko lice</span> ima pravo da, u skladu sa zakonom, nakon plaćanja svih poreskih i drugih obaveza po osnovu javnih prihoda, slobodno transferiše finansijska i druga sredstva u vezi sa ulaganjem, kao što su:</p>
				<p>1) prihodi (dividende, naknade za korišćenje prava intelektualne svojine i drugih srodnih prava, kamate i dr.);</p>
				<p>2) imovina koja mu pripadne posle gašenja privrednog društva, odnosno na osnovu prestanka ugovora o ulaganju;</p>
				<p>3) iznosi dobijeni od prodaje udela ili akcija u kapitalu privrednog društva;</p>
				<p>4) iznosi dobijeni po osnovu smanjenja osnovnog kapitala privrednog društva;</p>
				<p>5) iznosi dobijeni od dopunskih uplata;</p>
				<p>6) naknade od eksproprijacije, odnosno od druge mere sa 
				sličnim dejstvom<span class="v2-clan-left-1">.</span></p>
				<p class="hide-change"><em>7) brisana je (vidi član 5. Zakona - 
				95/2018-336)</em></p>
				<p>Novčana sredstva iz stava 1. ovog člana mogu se prenositi u inostranstvo u valuti u kojoj se može trgovati na domaćem deviznom tržištu, u skladu sa propisom kojim se uređuju vrste deviza i efektivnog stranog novca koji se kupuje i prodaje na deviznom tržištu.</p>
				<p class="hide-change">*Službeni glasnik RS, broj 95/2018</p>
				<p class="hide-change" style="text-align: center"><em>Brisan je 
				raniji naslov iznad člana 10. (vidi član 6. Zakona - 
				95/2018-336)</em></p>
				<p class="hide-change" style="text-align: center"><em>Član 10.</em></p>
				<p class="hide-change" style="text-align: center"><em>Brisan je 
				(vidi član 6. Zakona - 95/2018-336)</em></p>
				<p class="v2-clan-1">III. ULAGANJA OD POSEBNOG ZNAČAJA I OBLICI 
				DRŽAVNE POMOĆI</p>
				<p class="hide-change">*Službeni glasnik RS, broj 95/2018</p>
				<p class="v2-bold-1">Pojam ulaganja od posebnog značaja</p>
				<p class="hide-change">*Službeni glasnik RS, broj 95/2018</p>
				<p class="v2-clan-1">Član 11.</p>
				<p class="v2-clan-left-1">Ulaganje od posebnog značaja za 
				Republiku Srbiju (u daljem tekstu: ulaganje od posebnog značaja) 
				jeste ulaganje čijim bi se sprovođenjem bitno uticalo na 
				unapređenje konkurentnosti privredne grane ili sektora u 
				Republici Srbiji ili njen ravnomeran regionalni razvoj ili kojim 
				se u osnovna sredstva korisnika sredstava ulaže najmanje pet 
				miliona evra ili otvara više od 500 novih radnih mesta povezanih 
				sa investicionim projektom ako se ulaganje realizuje u jedinici 
				lokalne samouprave koja se razvrstava u prvu ili drugu grupu 
				prema stepenu razvijenosti, ili kojim se u osnovna sredstva 
				korisnika ulaže više od dva miliona evra ili se otvara više od 
				100 novih radnih mesta povezanih sa investicionim projektom, ako 
				se ulaganje realizuje u jedinici lokalne samouprave koja se 
				razvrstava u treću ili četvrtu grupu prema stepenu razvijenosti, 
				odnosno u devastirano područje. </p>
				<p class="v2-clan-left-1">Ulaganje od posebnog značaja je i 
				ulaganje koje se realizuje na teritoriji jedne ili više jedinica 
				lokalne samouprave i podstiče realizaciju zajedničkih razvojnih 
				prioriteta jedne ili više jedinica lokalne samouprave u funkciji 
				povećanja nivoa njihove konkurentnosti, kao i ulaganje na osnovu 
				usvojenih bilateralnih sporazuma.</p>
				<p class="v2-clan-left-1">Vlada, nadležni organ autonomne 
				pokrajine ili lokalne samouprave donose različite šeme državne 
				pomoći prema kojima se bliže određuju kriterijumi za dodelu 
				podsticaja.</p>
				<p class="hide-change">*Službeni glasnik RS, broj 95/2018</p>
				<p class="hide-change" style="text-align: center"><em>Brisan je 
				raniji naslov iznad člana 12. (vidi član 8. Zakona - 
				95/2018-336)</em></p>
				<p class="hide-change" style="text-align: center"><em>Član 12.</em></p>
				<p class="hide-change" style="text-align: center"><em>Brisan je 
				(vidi član 8. Zakona - 95/2018-336)</em></p>
				<p class="v2-bold-1">Oblici državne pomoći</p>
				<p class="hide-change">*Službeni glasnik RS, broj 95/2018</p>
				<p class="v2-clan-1">Član 13.</p>
				<p class="v2-clan-left-1">Ulagači mogu ostvariti pravo na 
				sledeće oblike državne pomoći za ulaganja, u skladu sa propisima 
				kojima se uređuju:</p>
				<p class="v2-clan-left-1">1) dodela podsticaja;</p>
				<p class="v2-clan-left-1">2) poreski podsticaji i olakšice i 
				oslobođenja od plaćanja taksi;</p>
				<p class="v2-clan-left-1">3) carinske povlastice;</p>
				<p class="v2-clan-left-1">4) sistem obaveznog socijalnog 
				osiguranja;</p>
				<p class="v2-clan-left-1">5) davanje u zakup i otuđenje 
				nepokretnosti i zemljišta u javnoj svojini; </p>
				<p class="v2-clan-left-1">6) drugi oblici državne pomoći, u 
				smislu zakona kojim se uređuje kontrola i dodela državne pomoći.</p>
				<p class="v2-clan-left-1">Prilikom dodele državne pomoći posebno 
				će se voditi računa o pravilu kumulacije državne pomoći u smislu 
				zakona kojim se uređuje kontrola i dodela državne pomoći.</p>
				<p class="v2-clan-left-1">O direktnim ulaganjima u Republiku 
				Srbiju i dodeljenoj državnoj pomoći povezanoj sa tim ulaganjima 
				vodi se javni registar.</p>
				<p class="v2-clan-left-1">Javni registar iz stava 3. ovog člana 
				uređuje se posebnim zakonom.</p>
				<p class="hide-change">*Službeni glasnik RS, broj 95/2018</p>
				<p class="bold">Carinsko oslobođenje predmeta uloga</p>
				<p class="clan">Član 14.</p>
				<p>Uvoz opreme koji predstavlja ulog <span class="v2-clan-left-1">
				ulagača koji je strano ili domaće pravno ili fizičko lice</span>, u smislu ovog zakona, je slobodan i oslobođen od plaćanja carine i drugih uvoznih dažbina, osim putničkih motornih vozila i automata za zabavu i igre na sreću, pod uslovom da je oprema koju ulagač uvozi u skladu sa propisima kojima se uređuju zdravlje i bezbednost građana i zaštita životne sredine.</p>
				<p>Vlada bliže uređuje postupak, visinu i rok za ostvarivanje olakšica i oslobađanje od carinskih i drugih dažbina na uvoz opreme stranog ulagača iz stava 1. ovog člana, kao i ograničenja u pogledu prava raspolaganja i zabranu korišćenja u druge svrhe tako uvezene opreme.</p>
				<p class="hide-change">*Službeni glasnik RS, broj 95/2018</p>
				<p class="clan">IV. SUBJEКTI PODRŠКE ULAGANJIMA</p>
				<p class="bold">Određenje subjekata podrške ulaganjima</p>
				<p class="clan">Član 15.</p>
				<p>Subjekti podrške ulaganjima jesu:</p>
				<p>1) Savet za ekonomski razvoj;</p>
				<p>2) Ministarstvo nadležno za poslove privrede;</p>
				<p>3) Razvojna agencija Srbije;</p>
				<p>4) organ autonomne pokrajine ili organizacija kojoj je povereno vršenje javnih ovlašćenja na nivou autonomne pokrajine, za ulaganja o kojima u skladu sa 
				<span class="v2-clan-left-1">članom 11. stav 2.</span> ovog zakona odlučuje nadležni organ autonomne pokrajine;</p>
				<p>5) jedinica lokalne samouprave preko jedinice za lokalni ekonomski razvoj i podršku ulaganjima (u daljem tekstu: jedinica za lokalni ekonomski razvoj i podršku ulaganjima), u skladu sa članom 20. ovog zakona.</p>
				<p class="hide-change">*Službeni glasnik RS, broj 95/2018</p>
				<p class="bold">Dužnost organa vlasti i hitnost u postupanju</p>
				<p class="clan">Član 16.</p>
				<p>Organi vlasti dužni su da, u okviru svojih nadležnosti, omogućavaju nesmetano ulaganje, kao i da prate i kontrolišu ostvarivanje prava ulagača i izvršavanje obaveza ulagača, kao i preuzetih obaveza Republike Srbije u vezi sa ulaganjem. </p>
				<p>Organi vlasti, osim Кomisije za zaštitu konkurencije, postupaju u vezi sa ostvarenjem i održanjem ulaganja i ostvarenjem prava i obaveza ulagača, po hitnom postupku.</p>
				<p>Organ vlasti, osim Кomisije za zaštitu konkurencije, u upravnim stvarima, u vezi sa ostvarenjem i održanjem ulaganja i ostvarenjem prava i obaveza ulagača dužan je da zahteve ulagača rešava sa pravom prvenstva i ulagaču izda javnu ispravu, u najkraćem mogućem roku, ako mu je ulagač blagovremeno podneo urednu i potpunu dokumentaciju.</p>
				<p class="bold">Mere za podsticanje konkurentnosti lokalne samouprave</p>
				<p class="clan">Član 17.</p>
				<p>Nadležni organ jedinice lokalne samouprave instrumentima lokalne razvojne politike podstiče privlačenje ulaganja, brine o postojećim ulaganjima i njihovom proširenju, broju i ukupnoj vrednosti ulaganja i kvalitetu ulagača, primenjuje standarde povoljnog poslovnog okruženja i donosi odluke o merama za podsticanje konkurentnosti lokalne samouprave u privlačenju ulaganja.</p>
				<p>Mere za podsticanje konkurentnosti iz stava 1. ovog člana sadrže naročito sledeće elemente:</p>
				<p>1) opredeljivanje organa, kao jedinice za podršku ulaganjima iz člana 15. ovog zakona;</p>
				<p>2) jačanje analitičke osnove za preciznije i na podacima zasnovano kreiranje razvojnih politika, instrumenata i mera u oblasti lokalnog ekonomskog razvoja;</p>
				<p>3) uspostavljanje transparentnih mehanizama stalne komunikacije i saradnje sa privredom;</p>
				<p>4) pojednostavljivanje lokalnih procedura za realizaciju ulaganja;</p>
				<p>5) uravnotežavanje lokalnog tržišta rada;</p>
				<p>6) razvoj komunalne i lokalne ekonomske infrastrukture;</p>
				<p>7) korišćenje informacione i komunikacione tehnologije u cilju ostvarivanja efikasnije komunikacije;</p>
				<p>8) propisivanje lokalnih olakšica i podsticaja na osnovu lokalnih strateških dokumenata.</p>
				<p>Standarde povoljnog poslovnog okruženja, određuje ministar nadležan za poslove privrede (u daljem tekstu: ministar). </p>
				<p class="hide-change" style="text-align: center"><em>Brisan je 
				raniji naslov iznad člana 18. (vidi član 12. Zakona - 
				95/2018-336)</em></p>
				<p class="hide-change" style="text-align: center"><em>Član 18.</em></p>
				<p class="hide-change" style="text-align: center"><em>Brisan je 
				(vidi član 12. Zakona - 95/2018-336)</em></p>
				<p class="bold">Postupanje jedinice za lokalni ekonomski razvoj i podršku ulaganjima </p>
				<p class="clan">Član 19.</p>
				<p>Jedinica za lokalni ekonomski razvoj i podršku ulaganjima pruža stručnu pomoć i podršku ulagaču u realizaciji ulaganja, ako to zatraži ulagač u skladu sa članom 16. ovog zakona.</p>
				<p>Ugovore o dodeli podsticajnih sredstava obezbeđenih iz budžeta autonomne pokrajine sa ulagačem zaključuje organ autonomne pokrajine.</p>
				<p class="clan">Član 20.</p>
				<p>Poslove jedinice za lokalni ekonomski razvoj i podršku ulaganjima obavlja kancelarija za lokalni ekonomski razvoj, ili organ uprave, ili nosilac javnih ovlašćenja, ili pravno lice osnovano od jedinice lokalne samouprave, ili fizičko lice iz redova zaposlenih ili imenovanih lica, ili komora, asocijacija ili udruženje, koje znanjem i iskustvom može da pruži stručnu pomoć ulagaču, a koje je aktom jedinice lokalne samouprave određeno da te poslove obavlja. </p>
				<p>Dve i više jedinica lokalne samouprave, mogu zajednički odrediti telo u skladu sa stavom 1. ovog člana radi obavljanja poslova jedinice za lokalni ekonomski razvoj i podršku ulaganjima za teritoriju tih jedinica lokalne samouprave. </p>
				<p>Ulagač može u skladu sa članom 16. ovog zakona, zahteve podnositi i isprave preuzimati preko jedinice za lokalni ekonomski razvoj.</p>
				<p>Кomunikacija između ulagača i jedinice za lokalni ekonomski razvoj i podršku ulaganjima poverljiva je, osim ako je davanje informacija obavezno u skladu sa zakonom.</p>
				<p class="hide-change" style="text-align: center"><em>Brisan je 
				raniji naslov iznad člana 21. (vidi član 13. Zakona - 
				95/2018-336)</em></p>
				<p class="hide-change" style="text-align: center"><em>Član 21.</em></p>
				<p class="hide-change" style="text-align: center"><em>Brisan je 
				(vidi član 13. Zakona - 95/2018-336)</em></p>
				<p class="hide-change" style="text-align: center"><em>Brisan je 
				raniji naslov iznad člana 22. (vidi član 14. Zakona - 
				95/2018-336)</em></p>
				<p class="hide-change" style="text-align: center"><em>Član 22.</em></p>
				<p class="hide-change" style="text-align: center"><em>Brisan je 
				(vidi član 14. Zakona - 95/2018-336)</em></p>
				<p class="hide-change" style="text-align: center"><em>Brisan je 
				raniji naslov iznad člana 23. (vidi član 15. Zakona - 
				95/2018-336)</em></p>
				<p class="hide-change" style="text-align: center"><em>Član 23.</em></p>
				<p class="hide-change" style="text-align: center"><em>Brisan je 
				(vidi član 15. Zakona - 95/2018-336)</em></p>
				<p class="bold">Informacije od javnog značaja</p>
				<p class="clan">Član 24.</p>
				<p>Pristup informacijama od javnog značaja u oblasti ulaganja ostvaruje se u skladu sa zakonom kojim se uređuje slobodan pristup informacijama od javnog značaja. </p>
				<p class="clan">V. SAVET ZA EКONOMSКI RAZVOJ</p>
				<p class="clan">Član 25.</p>
				<p>Obrazuje se Savet za ekonomski razvoj (u daljem tekstu: Savet).</p>
				<p>Predsednika i članove Saveta, imenuje Vlada, u skladu sa ovim zakonom.</p>
				<p>Savet čine ministar, ministar nadležan za poslove finansija, ministar nadležan za poslove rada i zapošljavanja, 
				<span class="v2-clan-left-1">predstavnik</span> Privredne komore Srbije i direktor Razvojne agencije Srbije. </p>
				<p>Predsednik Saveta je ministar. </p>
				<p>Savet može, na predlog predsednika Saveta, na svoje sednice pozvati i druge ministre, ako se po proceni Saveta, za tim ukaže potreba vezano za konkretno pitanje i u zavisnosti od oblasti koja je predmet razmatranja Saveta, s tim da ti ministri nemaju pravo glasa u Savetu.</p>
				<p>Administrativne i stručno-tehničke poslove Saveta obavlja Razvojna agencija Srbije.</p>
				<p class="hide-change">*Službeni glasnik RS, broj 95/2018</p>
				<p class="bold">Nadležnosti Saveta </p>
				<p class="clan">Član 26.</p>
				<p>Savet ima sledeće nadležnosti:</p>
				<p>1) prati stanje u oblasti ulaganja i privrednog razvoja, javno promoviše ciljeve privrednog razvoja Republike Srbije i podstiče njihovu realizaciju;</p>
				<p>2) donosi odluku o dodeli podsticaja za ulaganja, u skladu sa ovim zakonom i zakonom kojim se uređuje kontrola i dodela državne pomoći;</p>
				<p>3) donosi Poslovnik o svom radu;</p>
				<p>4) podnosi Vladi jednom godišnje izveštaj o svom radu, koji se objavljuje na internet stranici Vlade;</p>
				<p>5) obavlja i druge poslove u skladu sa ovim zakonom.</p>
				<p class="v2-bold-1">Odlučivanje Saveta</p>
				<p class="hide-change">*Službeni glasnik RS, broj 95/2018</p>
				<p class="v2-clan-1">Član 26a</p>
				<p class="v2-clan-left-1">Razvojna agencija Srbije (u daljem 
				tekstu: Agencija) dostavlja Savetu prijavu za dodelu podsticaja, 
				obaveštenje o mogućem nivou podsticaja, zajedno sa stručnom 
				analizom investicionog projekta, predlogom visine podsticaja i 
				nacrtom ugovora o dodeli podsticaja, a u slučaju ulaganja od 
				posebnog značaja iz člana 11. stav 2. ovog zakona, Agencija 
				dostavlja i odluku skupštine, odnosno veća jedinice lokalne 
				samouprave.</p>
				<p class="v2-clan-left-1">Savet odlučuje o dodeli podsticaja na 
				osnovu dokumentacije iz stava 1. ovog člana.</p>
				<p class="v2-clan-left-1">Odluka Saveta kojom se dodeljuju 
				podsticaji sadrži podatke o investicionom projektu i njegovim 
				bitnim elementima, o ulagaču i korisniku sredstava i o visini 
				dodeljenih podsticaja. </p>
				<p class="v2-clan-left-1">Odluku Saveta kojom se dodeljuju 
				podsticaji, Agencija dostavlja Ministarstvu, zajedno sa nacrtom 
				ugovora o dodeli sredstava podsticaja.</p>
				<p class="v2-clan-left-1">Ministarstvo dostavlja odluku Saveta i 
				tekst nacrta ugovora o dodeli podsticaja Vladi radi davanja 
				prethodne saglasnosti.</p>
				<p class="v2-clan-left-1">Ugovore o dodeli podsticaja 
				obezbeđenih iz budžeta Republike Srbije sa ulagačem zaključuje 
				Ministarstvo uz prethodnu saglasnost Vlade.</p>
				<p class="v2-clan-left-1">Savet odlučuje i o predlozima mera 
				kojima se na najefikasniji način postižu ciljevi ulaganja i 
				privrednog razvoja, a koje zahtevaju izmenu načina realizacije 
				investicionog projekta po zaključenim ugovorima o dodeli 
				podsticaja, izmenu rokova, smanjenje iznosa dodeljenih sredstava 
				srazmerno priznavanju delimičnog ispunjenja ugovornih obaveza, a po 
				obrazloženom predlogu korisnika sredstava, uključujući i predloge 
				koji se odnose na izmenu, dopunu ili raskid ugovora o dodeli 
				podsticaja.</p>
				<p class="v2-clan-left-1">Predlog mera iz stava 7. ovog člana 
				priprema Ministarstvo i preko Agencije dostavlja Savetu.</p>
				<p class="v2-clan-left-1">Ministarstvo, po odluci Saveta iz 
				stava 7. ovog člana, priprema tekst aneksa ugovora o dodeli 
				podsticaja ili raskid ugovora. </p>
				<p class="v2-clan-left-1">Tokom perioda garantovanog ulaganja i 
				zaposlenosti, odnosno po isteku tog perioda, ako je korisnik 
				sredstava ispunio veći deo obaveza iz ugovora o dodeli 
				podsticaja i ako je to u interesu Republike Srbije, a postižu se 
				ciljevi ulaganja i privrednog razvoja, Savet može, po obrazloženom 
				predlogu Ministarstva da odluči da se sa korisnikom sredstava 
				zaključi ugovor o međusobnom regulisanju prava i obaveza, odnosno 
				poravnanje.</p>
				<p class="v2-clan-left-1">Anekse ugovora o dodeli sredstava 
				podsticaja, sporazumne raskide ugovora i ugovore o međusobnom 
				regulisanju prava i obaveza, odnosno poravnanja iz st. 9. i 10. 
				ovog člana, zaključuje Ministarstvo uz prethodnu saglasnost 
				Vlade.</p>
				<p class="hide-change">*Službeni glasnik RS, broj 95/2018</p>
				<p class="clan">VI. RAZVOJNA AGENCIJA SRBIJE</p>
				<p class="bold">Osnivanje Razvojne agencije Srbije</p>
				<p class="clan">Član 27.</p>
				<p>Za obavljanje razvojnih, stručnih i operativnih poslova podsticanja i realizacije direktnih ulaganja, promocije i povećanja izvoza, razvoja i unapređenja konkurentnosti privrednih subjekata, ugleda i razvoja Republike Srbije u oblasti privrede i regionalnog razvoja, osniva se Razvojna agencija Srbije<span class="v2-clan-left-1">
				</span>.</p>
				<p>Nadzor nad radom Agencije vrši ministarstvo.</p>
				<p class="hide-change">*Službeni glasnik RS, broj 95/2018</p>
				<p class="bold">Status Agencije</p>
				<p class="clan">Član 28.</p>
				<p>Agencija ima svojstvo pravnog lica, sa pravima, obavezama i odgovornostima utvrđenim ovim zakonom i statutom.</p>
				<p>Agencija posluje u skladu sa zakonom kojim se uređuju javne agencije.</p>
				<p>Agencija ima račun.</p>
				<p class="bold">Sedište Agencije</p>
				<p class="clan">Član 29.</p>
				<p>Sedište Agencije je u Beogradu.</p>
				<p>Agencija može imati organizacione jedinice i van svog sedišta.</p>
				<p>Organizacione jedinice Agencije nemaju svojstvo pravnog lica.</p>
				<p class="bold">Statut Agencije</p>
				<p class="clan">Član 30.</p>
				<p>Statutom Agencije, bliže se uređuju: </p>
				<p>1) organizacija i način obavljanja poslova Agencije; </p>
				<p>2) delokrug organa Agencije; </p>
				<p>3) zastupanje i predstavljanje Agencije; </p>
				<p>4) podaci i isprave koji se određuju kao tajni i način postupanja s tim podacima i ispravama; </p>
				<p>5) druga pitanja značajna za rad Agencije. </p>
				<p>Statut Agencije objavljuje se u „Službenom glasniku Republike Srbije”.</p>
				<p class="bold">Organi Agencije</p>
				<p class="clan">Član 31.</p>
				<p>Organi Agencije jesu upravni odbor i direktor.</p>
				<p>Upravni odbor ima pet članova.</p>
				<p>Članove upravnog odbora, na predlog ministra imenuje i razrešava Vlada, od kojih tri člana iz reda državnih službenika ili iz reda državnih službenika na položaju u ministarstvu, a dva člana iz reda poslovne zajednice.</p>
				<p class="bold">Upravni odbor</p>
				<p class="clan">Član 32.</p>
				<p>Upravni odbor:</p>
				<p>1) usvaja statut Agencije;</p>
				<p>2) usvaja godišnji program rada, finansijski plan, finansijski izveštaj i izveštaj o radu Agencije;</p>
				<p>3) donosi opšte akte Agencije osim pravilnika kojim se uređuje unutrašnja organizacija i sistematizacija radnih mesta u Agenciji;</p>
				<p>4) usmerava rad direktora Agencije i izdaje mu uputstva za rad;</p>
				<p>5) nadzire poslovanje Agencije;</p>
				<p>6) na predlog direktora Agencije, odlučuje o zahtevima koji su, u skladu sa propisima, Agenciji podneti radi davanja saglasnosti;</p>
				<p>7) donosi poslovnik o radu Agencije;</p>
				<p>8) obavlja druge poslove u skladu sa zakonom.</p>
				<p>Na godišnji program rada, finansijski plan, finansijski izveštaj i izveštaj o radu Agencije iz stava 1. tačka 2) ovog člana, saglasnost daje Vlada.</p>
				<p class="bold">Direktor Agencije</p>
				<p class="clan">Član 33.</p>
				<p>Agencija ima direktora (u daljem tekstu: Direktor) koji zastupa i predstavlja Agenciju i rukovodi njenim radom.</p>
				<p>Direktora bira Vlada, na predlog ministra, posle sprovedenog javnog konkursa u skladu sa zakonom kojim se uređuju javne agencije.</p>
				<p>Javni konkurs sprovodi ministarstvo.</p>
				<p>Ministar može odrediti kriterijume i merila u pogledu stručne osposobljenosti i radnog iskustva koje moraju ispunjavati kandidati za direktora Agencije.</p>
				<p>Direktor se imenuje na period od pet godina i može ponovo biti imenovan.</p>
				<p class="bold">Nadležnosti direktora</p>
				<p class="clan">Član 34.</p>
				<p>Direktor Agencije:</p>
				<p>1) zastupa i predstavlja Agenciju;</p>
				<p>2) organizuje i rukovodi radom i poslovanjem Agencije;</p>
				<p>3) odgovara za zakonitost rada, kao i za stručni rad i korišćenje sredstava Agencije;</p>
				<p>4) zaključuje ugovore iz delokruga rada Agencije;</p>
				<p>5) donosi akt o unutrašnjoj organizaciji i sistematizaciji radnih mesta u Agenciji;</p>
				<p>6) odgovoran je za obavljanje administrativnih i stručno-tehničkih poslova za potrebe Saveta;</p>
				<p>7) odlučuje o pravima i obavezama zaposlenih;</p>
				<p>8) vrši i druge poslove utvrđene zakonom i statutom.</p>
				<p class="bold">Prava i obaveze direktora i zaposlenih</p>
				<p class="clan">Član 35.</p>
				<p>Na prava, obaveze i odgovornosti iz radnog odnosa zaposlenih u Agenciji i Direktora primenjuju se opšti propisi o radu, ako ovim zakonom nije drugačije određeno.</p>
				<p class="bold">Poslovi Agencije</p>
				<p class="v2-clan-1">Član 36.</p>
				<p class="v2-clan-left-1">Agencija:</p>
				<p class="v2-clan-left-1">1) sarađuje sa državnim organima i 
				organizacijama i nosiocima javnih ovlašćenja, organima 
				teritorijalne autonomije i lokalne samouprave, radi obezbeđivanja 
				uslova za primenu ovog zakona i drugih propisa kojima se uređuju 
				pitanja od značaja za unapređenje privrednog razvoja i ulaganja;</p>
				<p class="v2-clan-left-1">2) prati primenu ovog zakona i 
				predlaže odgovarajuće mere;</p>
				<p class="v2-clan-left-1">3) učestvuje u pripremi programa i 
				projekata privrednog i regionalnog razvoja;</p>
				<p class="v2-clan-left-1">4) vrši analize i obezbeđuje podatke i 
				informacije za potrebe unapređenja politike privrednog i 
				regionalnog razvoja;</p>
				<p class="v2-clan-left-1">5) vrši akreditaciju i koordinaciju 
				regionalnih razvojnih agencija;</p>
				<p class="v2-clan-left-1">6) obavlja stručne i 
				administrativno-operativne poslove u vezi sa projektima 
				privlačenja direktnih investicija i ulaganja i prati njihovu 
				realizaciju u skladu sa zakonom i propisima;</p>
				<p class="v2-clan-left-1">7) sprovodi programe i projekte sa 
				ciljem unapređenja izvoznih aktivnosti privrednih subjekata;</p>
				<p class="v2-clan-left-1">8) sprovodi programe i projekte sa 
				ciljem unapređenja položaja, aktivnosti i konkurentnosti malih i 
				srednjih privrednih subjekata i preduzetnika;</p>
				<p class="v2-clan-left-1">9) predlaže, koordinira i sprovodi 
				aktivnosti strateškog marketinga privrednih potencijala i ugleda 
				Republike Srbije;</p>
				<p class="v2-clan-left-1">10) pruža stručnu i savetodavnu 
				podršku privrednim društvima i preduzetnicima;</p>
				<p class="v2-clan-left-1">11) izvršava i koordinira sprovođenje 
				programa i projekata privrednog i regionalnog razvoja za 
				podsticanje direktnih investicija;</p>
				<p class="v2-clan-left-1">12) obezbeđuje uslove za pristup i 
				realizaciju projekata koji se finansiraju iz međunarodne 
				razvojne pomoći;</p>
				<p class="v2-clan-left-1">13) prati i analizira uslove ulaganja i 
				privredne uslove na pojedinačnim tržištima i u pojedinačnim 
				sektorima i daje predloge za njihovo unapređenje;</p>
				<p class="v2-clan-left-1">14) ostvaruje saradnju u oblasti 
				ulaganja i prikuplja informacije o stanju ulaganja u drugim 
				državama;</p>
				<p class="v2-clan-left-1">15) predlaže dodelu podsticaja;</p>
				<p class="v2-clan-left-1">16) obavlja i druge poslove, u skladu 
				sa zakonom i Statutom Agencije.</p>
				<p class="v2-clan-left-1">Poslove iz tačke 5) Agencija obavlja 
				kao poverene poslove.</p>
				<p class="hide-change">*Službeni glasnik RS, broj 95/2018</p>
				<p class="bold">Sredstva za osnivanje i rad Agencije</p>
				<p class="clan">Član 37.</p>
				<p>Sredstva za osnivanje Agencije obezbeđuju se iz:</p>
				<p>1) budžeta Republike Srbije;</p>
				<p>2) drugih izvora finansiranja u skladu sa zakonom.</p>
				<p>Sredstva za rad Agencije obezbeđuju se iz:</p>
				<p>1) prihoda koje ostvari obavljanjem poslova iz svoje nadležnosti;</p>
				<p>2) budžeta Republike Srbije;</p>
				<p>3) drugih izvora finansiranja, u skladu sa zakonom.</p>
				<p class="bold">Sukob interesa i zabrana konkurencije</p>
				<p class="clan">Član 38.</p>
				<p>Direktor Agencije ima status funkcionera u smislu zakona kojim se uređuje sukob interesa pri vršenju javnih funkcija. </p>
				<p>Direktor Agencije i zaposleni u Agenciji ne mogu da zasnuju radni odnos, odnosno poslovnu saradnju sa pravnim licem, preduzetnikom ili međunarodnom organizacijom koja obavlja delatnosti u vezi sa funkcijom koju je direktor, odnosno zaposleni vršio u Agenciji, u roku od dve godine po prestanku radnog odnosa Direktora i zaposlenih u Agenciji, osim po dobijenoj saglasnosti Agencije za zaposlene, odnosno saglasnosti Agencije za borbu protiv korupcije za Direktora.</p>
				<p class="bold">Zabrana zloupotrebe informacija</p>
				<p class="clan">Član 39.</p>
				<p>Lica u Agenciji koja raspolažu informacijama koje predstavljaju poslovnu tajnu u smislu propisa o čuvanju poslovne tajne ili poverljive informacije u smislu propisa o tržištu kapitala, ne smeju iste da upotrebe radi sticanja imovinske koristi ili drugih pogodnosti za sebe i treća lica, ili da na takav način nanesu štetu institucijama ili privrednim društvima na koje se odnose i imaju obavezu njihovog čuvanja.</p>
				<p>Licima iz stava 1. ovog člana smatraju se lica koja su u obavljanju svojih radnih dužnosti ili funkcija saznala za informacije koje predstavljaju poslovnu tajnu.</p>
				<p class="hide-change" style="text-align: center"><em>Brisan je 
				raniji naslov iznad člana 40. (vidi član 20. Zakona - 
				95/2018-336)</em></p>
				<p class="hide-change" style="text-align: center"><em>Član 40.</em></p>
				<p class="hide-change" style="text-align: center"><em>Brisan je 
				(vidi član 20. Zakona - 95/2018-336)</em></p>
				<p class="hide-change" style="text-align: center"><em>Brisan je 
				raniji naslov iznad člana 41. (vidi član 21. Zakona - 
				95/2018-336)</em></p>
				<p class="hide-change" style="text-align: center"><em>Član 41.</em></p>
				<p class="hide-change" style="text-align: center"><em>Brisan je 
				(vidi član 21. Zakona - 95/2018-336)</em></p>
				<p class="hide-change" style="text-align: center">&nbsp;</p>
				<p class="clan">VII. NADZOR</p>
				<p class="bold">Nadzor nad sprovođenjem zakona</p>
				<p class="clan">Član 42.</p>
				<p>Nadzor nad primenom ovog zakona vrši ministarstvo.</p>
				<p>Izvršenje obaveza Republike Srbije za kontrolu izvršenja ugovorenih obaveza i isplatu sredstava po ugovorima kojima su dodeljena podsticajna sredstva za ili u vezi sa direktnim ulaganjem vrši ministarstvo u skladu sa propisima.</p>
				<p class="clan">VIII. КAZNENE ODREDBE</p>
				<p class="clan">Član 43.</p>
				<p>Novčanom kaznom od 50.000 do 150.000 dinara, kazniće se za prekršaj odgovorno lice u nadležnom organu vlasti, ako: </p>
				<p>1) u upravnim stvarima ne rešava zahteve ulagača u skladu sa pravom prvenstva (član 16. stav 3);</p>
				<p>2) ne izda javnu ispravu u zakonom predviđenom roku, ako je ulagač blagovremeno podneo urednu i potpunu dokumentaciju (član 16. stav 3).</p>
				<p class="clan">IX. PRELAZNE I ZAVRŠNE ODREDBE</p>
				<p class="bold">Primena zakona</p>
				<p class="clan">Član 44.</p>
				<p>Investicioni projekti kod kojih su, u skladu sa međunarodnim ugovorima i propisima kojima se uređuje državna pomoć i privlačenje direktnih investicija, dodeljena podsticajna sredstva za direktna ulaganja koji su u toku, nastavljaju da se realizuju u skladu sa propisima po kojima su dodeljena.</p>
				<p class="bold">Rok za donošenje podzakonskih akata</p>
				<p class="clan">Član 45.</p>
				<p>Podzakonski akti na osnovu ovlašćenja iz ovog zakona doneće se u roku od 120 dana od dana stupanja na snagu ovog zakona.</p>
				<p class="bold">Prestanak važenja postojećih propisa</p>
				<p class="clan">Član 46.</p>
				<p>Danom stupanja na snagu ovog zakona prestaje da važi Zakon o stranim ulaganjima („Službeni list SRJ”, br. 3/02 i 5/03 i „Službeni glasnik RS”, broj 107/14).</p>
				<p>Danom stupanja na snagu ovog zakona prestaje da važi glava VIII „Promocija izvoza i stranih ulaganja” u Zakonu o spoljnotrgovinskom poslovanju („Službeni glasnik RS”, br. 36/09, 36/11 – dr. zakon i 88/11).</p>
				<p>Danom stupanja na snagu ovog zakona prestaje da važi glava V, odeljak 6, čl. 27. do 30. Zakona o regionalnom razvoju („Službeni glasnik RS”, br. 51/09 i 30/10).</p>
				<p class="bold">Prestanak rada javnih agencija</p>
				<p class="clan">Član 47.</p>
				<p>Agencija za strana ulaganja i promociju izvoza osnovana u skladu sa Zakonom o spoljnotrgovinskom poslovanju („Službeni glasnik RS”, br. 36/09, 36/11 – dr. zakon i 88/11) i Nacionalna agencija za regionalni razvoj osnovana u skladu sa Zakonom o regionalnom razvoju („Službeni glasnik RS”, br. 51/09 i 30/10), prestaju sa radom, najkasnije u roku od 120 dana od dana stupanja na snagu ovog zakona, odnosno na dan početka rada Razvojne agencije Srbije.</p>
				<p>Razvojna agencija Srbije preuzima pravne poslove, osim ugovora o radu, predmete, opremu, sredstva za rad, arhivsku građu i registratorski materijal Agencije za strana ulaganja i promociju izvoza i Nacionalne agencije za regionalni razvoj, najkasnije u roku od 120 dana od dana stupanja na snagu ovog zakona.</p>
				<p>Sredstva koja su u 2015. godini obezbeđena na razdelu ministarstva za finansiranje rada Agencije za strana ulaganja i promociju izvoza i Nacionalne agencije za regionalni razvoj preusmeravaju se za finansiranje rada Razvojne agencije Srbije.</p>
				<p>Danom prestanka sa radom Agencije za strana ulaganja i promociju izvoza i Nacionalne agencije za regionalni razvoj prestaje i radni odnos zaposlenih u Agenciji za strana ulaganja i promociju izvoza i Nacionalnoj agenciji za regionalni razvoj i počinje sa radom Razvojna agencija Srbije.</p>
				<p class="bold">Stupanje na snagu</p>
				<p class="clan">Član 48.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
	</div>

