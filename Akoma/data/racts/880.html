

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">

.auto-style1 {
	text-align: center;
	margin-bottom: 11px;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Mjanmarske Unije o ukidanju viza na diplomatske i službene pasoše</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Republike Mjanmarske Unije o ukidanju viza na diplomatske i službene pasoše, koji je donela Narodna skupština Republike Srbije na sednici Sedamnaestog vanrednog zasedanja u Jedanaestom sazivu, 4. septembra 2019. godine.</p>
			<p class="potpis">PR broj 92</p>
			<p class="potpis">U Beogradu, 6. septembra 2019. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Republike Mjanmarske Unije o ukidanju viza na diplomatske i službene pasoše</p>
			<p class="auto-style1">"Službeni glasnik RS - Međunarodni ugovori", 
			broj 10 od 6. septembra 2019.<o:p></o:p></p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Republike Mjanmarske Unije o ukidanju viza na diplomatske i službene pasoše, koji je potpisan u Nay Pyi Taw, 29. januara 2019. godine, u originalu na srpskom, burmanskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold"><span class="bold">SPORAZUM</span></p>
			<p class="bold"><span class="bold">IZMEĐU VLADE REPUBLIКE SRBIJE I VLADE REPUBLIКE MJANMARSКE UNIJE O UКIDANJU VIZA NA DIPLOMATSКE I SLUŽBENE PASOŠE</span></p>
			<p class="Basic-Paragraph">Vlada Republike Srbije</p>
			<p class="Basic-Paragraph">i Vlada Republike Mjanmarske Unije</p>
			<p class="Basic-Paragraph">(dalje u tekstu: strane),</p>
			<p class="Basic-Paragraph">U želji da unaprede međusobne bilateralne odnose i</p>
			<p class="Basic-Paragraph">U nameri da olakšaju putovanje svojim državljanima koji su nosioci diplomatskog ili službenog pasoša,</p>
			<p class="Basic-Paragraph">Saglasili su se o sledećem:</p>
			<p class="clan"><span class="bold">Član 1.</span></p>
			<p class="Basic-Paragraph">Državljani države jedne strane koji su nosioci važećeg diplomatskog ili službenog pasoša izuzeti su od obaveze pribavljanja vize za ulazak, prelazak preko teritorije i boravak na teritoriji države druge strane u trajanju najviše do 90 (devedeset) dana od dana ulaska.</p>
			<p class="clan"><span class="bold">Član </span><span class="bold">2.</span></p>
			<p class="Basic-Paragraph">1. Državljani države jedne strane, koji su nosioci važećeg diplomatskog ili službenog pasoša, koji su članovi osoblja nekog diplomatsko-konzularnog predstavništva, kao i članovi njihove porodice, koji su nosioci važećeg diplomatskog ili službenog pasoša, mogu da uđu i borave bez vize, ako je obaveštenje o njihovom prvom ulasku dato diplomatskim putem, 30 (trideset) dana unapred.</p>
			<p class="Basic-Paragraph">2. Državljani države jedne strane, koji su nosioci važećeg diplomatskog ili službenog pasoša, koji predstavljaju svoju zemlju u nekoj međunarodnoj organizaciji koja se nalazi na teritoriji države druge ugovorne strane, kao i članovi njihove porodice koji su nosioci diplomatskog ili službenog pasoša uživaju ista prava iz stava 1. ovog člana.</p>
			<p class="clan"><span class="bold">Član </span><span class="bold">3.</span></p>
			<p class="Basic-Paragraph">Državljani države bilo koje strane, koji su nosioci važećeg diplomatskog ili službenog pasoša, prelaze granicu samo na onim graničnim prelazima koji su namenjeni za međunarodni saobraćaj.</p>
			<p class="clan"><span class="bold">Član 4.</span></p>
			<p class="Basic-Paragraph">Državljani države bilo koje strane, koji su nosioci važećeg diplomatskog ili službenog pasoša, obavezni su da se tokom boravka na teritoriji države druge strane, pridržavaju zakona i propisa koji su na snazi u toj zemlji.</p>
			<p class="clan"><span class="bold">Član </span><span class="bold">5.</span></p>
			<p class="Basic-Paragraph">Ovim sporazumom se ne ograničavaju prava nadležnih organa bilo koje strane da uskrate pravo ulaska ili boravka u zemlji svakom državljaninu države druge strane, koji je nosilac važećeg diplomatskog ili službenog pasoša, bez obrazlaganja svoje odluke, pod uslovom da se ta osoba smatra nepoželjnom (<span class="italik">persona non grata</span>).</p>
			<p class="clan"><span class="bold">Član 6.</span></p>
			<p class="Basic-Paragraph">1. Strane će razmenjivati, diplomatskim putem uzorke svojih važećih diplomatskih i službenih pasoša i informacije o njihovoj upotrebi, najkasnije 30 (trideset) dana pre stupanja Sporazuma na snagu.</p>
			<p class="Basic-Paragraph">2. Ukoliko dođe do izdavanja novih pasoša ili do izmene postojećih, svaka strana će o tome odmah obavestiti drugu stranu i razmeniti uzorke pasoša, diplomatskim kanalima, pre njihovog zvaničnog puštanja u upotrebu.</p>
			<p class="clan"><span class="bold">Član 7.</span></p>
			<p class="Basic-Paragraph">Svaki spor koji bi mogao da nastane usled tumačenja ili primene ovog sporazuma rešavaće se diplomatskim putem.</p>
			<p class="clan"><span class="bold">Član 8.</span></p>
			<p class="Basic-Paragraph">Svaka strana zadržava pravo da privremeno obustavi primenu Sporazuma, delimično ili u celini, iz razloga nacionalne bezbednosti, javnog reda ili javnog zdravlja. Obustava primene stupa na snagu odmah pošto druga strana primi obaveštenje o tome, diplomatskim kanalima. Svaka strana postupa na isti način i kod ukidanja mere obustave.</p>
			<p class="clan"><span class="bold">Član 9.</span></p>
			<p class="Basic-Paragraph">Svaka strana može zatražiti, pismenim putem, izmene/dopune ovog sporazuma. Svaka izmena/dopuna o kojoj se strane dogovore stupa na snagu na način predviđen u članu 10. ovog sporazuma.</p>
			<p class="clan"><span class="bold">Član 10.</span></p>
			<p class="Basic-Paragraph">1. Sporazum se zaključuje na neodređeno vreme i stupa na snagu 30 (trideset) dana od datuma prijema poslednjeg obaveštenja, diplomatskim kanalima, da su ispunjeni zahtevi predviđeni nacionalnim zakonodavstvom za stupanje Sporazuma na snagu.</p>
			<p class="Basic-Paragraph">2. Svaka strana može bilo kada da raskine ovaj sporazum obaveštavajući o tome drugu stranu diplomatskim kanalima, a Sporazum prestaje da važi 90 (devedeset) dana od datuma prijema takvog obaveštenja.</p>
			<p class="Basic-Paragraph">Sačinjeno u Nay Pyi Taw, dana 29. januara 2019. godine, u dva originalna primerka, na srpskom, burmanskom i engleskom jeziku, pri čemu je svaki tekst jednako verodostojan. U slučaju razlika u tumačenju, merodavan je tekst na engleskom jeziku.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Vladu</p>
							<p class="Basic-Paragraph">Republike Srbije</p>
							<p class="Basic-Paragraph"><span class="bold">Ivica Dačić,</span> s.r.</p>
							<p class="Basic-Paragraph">prvi potpredsednik Vlade i ministar spoljnih poslova</p>
						</td>
						<td class="No-Table-Style">
							<p class="Basic-Paragraph">Za Vladu</p>
							<p class="Basic-Paragraph">Republike Mjanmarske Unije</p>
							<p class="Basic-Paragraph"><span class="bold">Кuaw Tin,</span> s.r.</p>
							<p class="Basic-Paragraph">ministar Unije za međunarodnu saradnju</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

