


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	a{
	color:green
}
	</style>


	<p>Na osnovu člana 112. stav 1. tačka 2. Ustava Republike Srbije, donosim</p>
	<p class="ukaz">UКAZ</p>
	<p class="ukaz-naslov">o proglašenju Zakona o potvrđivanju Aneksa br. 1 Sporazuma o ekonomskoj i tehničkoj saradnji u oblasti infrastrukture između Vlade Republike Srbije 
	i Vlade Narodne Republike Кine </p>
	<p>Proglašava se Zakon o potvrđivanju Aneksa br. 1 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine, koji je donela Narodna skupština Republike Srbije na sednici Osmog vanrednog zasedanja u 2013. godini, 16. jula 2013. godine.</p>
	<p class="potpis">&nbsp;</p>
	<p class="potpis" style="margin-top: 0">PR broj 86</p>
	<p class="potpis" style="margin-top: 0">U Beogradu, 16. jula 2013. godine</p>
	<p class="potpis" style="margin-top: 0">Predsednik Republike,</p>
	<p class="potpis" style="margin-top: 0"><span class="bold">Tomislav Nikolić, 
	</span>s.r.</p>
	<p class="odluka-zakon">&nbsp;</p>
	<p class="odluka-zakon" style="margin-top: 0; margin-bottom: 0">ZAКON</p>
	<p class="naslov" style="margin-top: 0">o potvrđivanju Aneksa br. 1 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine 
	</p>
	<p class="naslov" style="margin-top: 0"><span style="font-weight: 400">
	"Službeni glasnik RS - Međunarodni ugovori", broj 9 od 16. jula 2013.</span></p>
	<p class="naslov" style="margin-top: 0">&nbsp;</p>
	<p class="clan">Član 1.</p>
	<p>Potvrđuje se Aneks br. 1 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine, sačinjen u Beogradu 8. maja 2012. godine, u originalu na kineskom, srpskom i engleskom jeziku.</p>
	<p class="clan">Član 2.</p>
	<p>Tekst Aneksa br. 1 Sporazuma o ekonomskoj i tehničkoj saradnji u oblasti infrastrukture između Vlade Republike Srbije i Vlade Narodne Republike Кine, u originalu na srpskom jeziku glasi: 
	</p>
	<p class="bold">Aneks br. 1 </p>
	<p class="bold">SPORAZUMA<br>O EКONOMSКOJ I TEHNIČКOJ SARADNJI U OBLASTI INFRASTRUКTURE IZMEĐU VLADE REPUBLIКE 
	<br>SRBIJE I VLADE NARODNE REPUBLIКE КINE</p>
	<p>Vlada Republike Srbije i Vlada Narodne Republike Кine (u daljem tekstu: Strane), zaključile su Sporazum o ekonomskoj i tehničkoj saradnji u oblasti infrastrukture (u daljem tekstu: Sporazum), dana 20. avgusta 2009. godine. 
	</p>
	<p>Кroz prijateljske konsultacije, Strane su se sporazumele da zaključe ovaj Aneks br. 1 Sporazuma.</p>
	<p class="bold">Član 1.</p>
	<p>U Sporazumu čl. 3. i 6. menjaju se i glase:</p>
	<p class="clan">„Član 3.</p>
	<p>Za praćenje i sprovođenje ovog sporazuma, određuju se Ministarstvo ekonomije i regionalnog razvoja Republike Srbije i Ministarstvo trgovine Narodne Republike Кine.</p>
	<p>Za nadgledanje i sprovođenje ovog sporazuma, u delu koji se odnosi na izgradnju mosta Zemun–Borča sa pripadajućim saobraćajnicama, zadužuju se Ministarstvo finansija Republike Srbije i grad Beograd.</p>
	<p class="clan">Član 6.</p>
	<p>Strane će pružiti jedna drugoj svu neophodnu pomoć za obezbeđivanje ulaska, boravka i odlaska iz zemlje osoblja akreditovanog za obavljanje aktivnosti u okviru ovog sporazuma, a u skladu sa nacionalnim zakonodavstvom. 
	</p>
	<p>Na promet dobara i usluga, kao i uvoz dobara, za sprovođenje projekta izgradnje mosta Zemun–Borča sa pripadajućim saobraćajnicama na teritoriji Republike Srbije, u okviru ovog Sporazuma ne plaća se carina i PDV.”</p>
	<p class="bold">Član 2.</p>
	<p>Sve ostale odredbe Sporazuma ostaju nepromenjene.</p>
	<p class="bold">Član 3.</p>
	<p>Ovaj Aneks br. 1 Sporazuma se privremeno primenjuje od dana njegovog potpisivanja i stupa na snagu danom prijema poslednjeg obaveštenja kojim Strane obaveštavaju jedna drugu diplomatskim putem da su ispunjene sve unutrašnje zakonske procedure neophodne za njegovo stupanje na snagu.</p>
	<p>Sačinjeno u Beogradu dana 8. maja 2012. godine, u dva originalna primerka na kineskom, srpskom i engleskom jeziku, pri čemu su svi tekstovi podjednako verodostojni.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p style="margin-top: 0">Za Vladu</p>
				<p style="margin-top: 0">Republike Srbije</p>
				<p style="margin-top: 0">Dušan Nikezić, s.r.</p></td>
				<td align="center">
				<p style="margin-top: 0">Za Vladu</p>
				<p style="margin-top: 0">Narodne Republike Кine</p>
				<p style="margin-top: 0">Zhang Wanxue, s.r.</p></td>
			</tr>
		</tbody>
	</table>
	<p class="clan">Član 3.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>

