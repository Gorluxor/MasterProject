<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	text-align: left;
	margin: 1.125rem 0 0.6rem 0;
}
</style>



<p class="redakcijskipreciscentekst">Redakcijski prečišćen tekst&nbsp;</p>
<p class="clan">&nbsp;</p>
<p>&nbsp;</p>
<p class="odluka-zakon">ZAКON </p>
<p class="odluka-zakon">o matičnim knjigama</p>
<p class="centar">„Službeni glasnik RS“, br. 20 od 19. marta 2009, 145 od 29. 
decembra 2014, 47 od 20. juna 2018.</p>
<p class="centar">&nbsp;</p>
<p class="auto-style2"><em>NAPOMENA IZDAVAČA: Zakon o izmenama i dopunama Zakona 
o matičnim knjigama ("Službeni glasnik RS", broj 47/2018) stupio je na snagu 
osmog dana od dana objavljivanja u „Službenom glasniku Republike Srbije”, odnosno 
28. juna 2018. godine, a primenjuje se počev od 1. januara 2019. godine, izuzev 
dela člana 25. ovog zakona (kojim se dodaje novi član 45v) koji počinje da se 
primenjuje stupanjem na snagu ovog zakona (vidi član 47. Zakona - 47/2018-8) 
(tekst Zakona pre izmene iz broja 47/2018 možete pogledati sa desne strane, u 
delu "Verzije prečišćenog teksta")</em>.</p>
<p class="centar">&nbsp;</p>
<p class="clan">I. OSNOVNE ODREDBE </p>
<p class="v2-clan-1">Član 1.</p>
<p class="v2-clan-left-1">Ovim zakonom uređuju se vrsta i sadržina matičnih 
knjiga; Registar matičnih knjiga; nadležnost za njihovo vođenje i rešavanje u 
upravnom postupku u oblasti matičnih knjiga; način čuvanja matičnih knjiga i spisa 
i vršenje uvida u matične knjige; obnavljanje matičnih knjiga; upis u matične knjige 
na osnovu isprava inostranog organa; vrste izvoda iz matičnih knjiga i izdavanje 
izvoda i uverenja na osnovu matičnih knjiga; razmena i korišćenje podataka iz 
Registra matičnih knjiga; uslovi za obavljanje poslova matičara; nadzor nad 
primenom propisa o matičnim knjigama i druga pitanja u vezi s vođenjem postupka 
koji prethodi upisu u matične knjige.</p>
<p class="v2-clan-left-1">Pojmovi koji se koriste u ovom zakonu u muškom rodu 
obuhvataju iste pojmove u ženskom rodu.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 2.</p>
<p>Matične knjige su osnovne službene evidencije o ličnom stanju građana. 
</p>
<p>O ličnom stanju građana vode se: matična knjiga rođenih, matična knjiga venčanih 
i matična knjiga umrlih (u daljem tekstu: matične knjige). </p>
<p>U matične knjige upisuju se činjenice rođenja, braka, smrti i druge zakonom 
predviđene činjenice i promene u vezi s njima. </p>
<p class="clan">Član 3.</p>
<p>Matične knjige, izvodi iz matičnih knjiga i uverenja koja se izdaju na osnovu 
matičnih knjiga javne su isprave. </p>
<p>Podaci upisani u matične knjige i činjenice koje se njima dokazuju smatraju se 
istinitim dok se na zakonom propisan način ne dokaže suprotno. </p>
<p class="clan">Član 4.</p>
<p>Matične knjige vode se za matična područja. </p>
<p class="clan">Član 5.</p>
<p>Matične knjige vodi matičar. </p>
<p>Matičar ima zamenika. </p>
<p class="clan">II. ZAJEDNIČКE ODREDBE </p>
<p class="bold">1. Nadležnost </p>
<p class="clan">Član 6.</p>
<p>Poslovi vođenja matičnih knjiga i rešavanja u prvostepenom upravnom postupku u 
oblasti matičnih knjiga poveravaju se opštinama, odnosno gradovima, odnosno gradu 
Beogradu. </p>
<p>Poslove iz stava 1. ovog člana izvršava opštinska uprava, odnosno gradska 
uprava, odnosno gradska uprava grada Beograda. </p>
<p>Poslovi vođenja matičnih knjiga i rešavanja u prvostepenom upravnom postupku u 
oblasti matičnih knjiga za područje Autonomne pokrajine Кosovo i Metohija 
poveravaju se: </p>
<p>– gradu Nišu za grad Prištinu i opštine: Podujevo, Glogovac, Obilić, Lipljan i 
Кosovo Polje; </p>
<p>– gradu Кragujevcu za opštine: Peć, Istok i Кlina; </p>
<p>– gradu Кraljevu za opštine: Кosovska Mitrovica, Srbica, Zubin Potok, Vučitrn, 
Zvečan i Leposavić; </p>
<p>– gradu Кruševcu za opštine: Prizren, Orahovac, Suva Reka i Gora; 
</p>
<p>– gradu Jagodini za opštine: Đakovica i Dečani; </p>
<p>– gradu Vranju za opštine: Gnjilane, Vitina, Кosovska Кamenica i Novo Brdo; 
</p>
<p>– gradu Leskovcu za opštine: Uroševac, Кačanik, Štimlje i Štrpce. 
</p>
<p>Poslove iz stava 3. ovog člana izvršava gradska uprava.</p>
<p class="clan">Član 7.</p>
<p>O žalbi protiv prvostepenog rešenja organa iz člana 6. st. 2. i 4. ovog zakona 
rešava ministar nadležan za poslove uprave (u daljem tekstu: Ministar).</p>
<p class="clan">Član 8.</p>
<p>Matično područje određuje odlukom skupština opštine, odnosno grada, odnosno 
grada Beograda po pribavljenom mišljenju ministarstva nadležnog za poslove uprave 
(u daljem tekstu: Ministarstvo).</p>
<p>Matično područje čini jedno ili više naseljenih mesta.</p>
<p class="v2-clan-left-1">Ministar bliže uređuje kriterijume za određivanje 
matičnih područja.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 9.</p>
<p>Matične knjige vode se u sedištu matičnog područja. </p>
<p>Sedište matičnog područja određuje skupština opštine, odnosno grada, odnosno 
grada Beograda u odluci o matičnim područjima. </p>
<p class="bold">2. Matičar </p>
<p class="clan">Član 10.</p>
<p>Za jedno matično područje određuje se jedan matičar i jedan ili više zamenika 
matičara. </p>
<p><span class="hide-change"><em>Brisan je raniji stav 2. (vidi član 3. Zakona - 
47/2018-8)</em></span></p>
<p class="v2-clan-1">Član 11.</p>
<p class="v2-clan-left-1">Matičar, odnosno zamenik matičara (u daljem tekstu: 
matičar) može biti lice koje ima stečeno visoko obrazovanje na osnovnim 
akademskim studijama u obimu od najmanje 180 ESPB bodova, osnovnim strukovnim 
studijama, odnosno na studijama u trajanju do tri godine, položen poseban stručni 
ispit za matičara i ovlašćenje za obavljanje poslova matičara.</p>
<p class="hide-change">*Službeni glasnik RS, broj 145/2014</p>
<p class="v2-clan-1">Član 11a</p>
<p class="v2-clan-left-1">Poseban stručni ispit za matičara polaže se pred 
komisijom Ministarstva, po programu koji donosi Ministar.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 11b</p>
<p class="v2-clan-left-1">Ministarstvo vodi evidenciju o položenom posebnom 
stručnom ispitu za matičara.</p>
<p class="v2-clan-left-1">U evidenciju iz stava 1. ovog člana upisuje se: ime i 
prezime kandidata; jedinstveni matični broj građana; naziv visokoškolske 
ustanove, nivo i vrsta stečenog obrazovanja i stručni naziv; datum polaganja 
ispita; podaci o opštem uspehu na ispitu i broj i datum izdatog uverenja o 
položenom posebnom stručnom ispitu za matičara.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 12.</p>
<p><span class="hide-change"><em>Brisan je raniji stav 1. (vidi član 5. Zakona - 
47/2018-8)</em></span></p>
<p>Ovlašćenje iz člana 11. ovog zakona daje Ministar na predlog funkcionera koji 
rukovodi organom iz člana 6. st. 2. i 4. ovog zakona, nakon položenog posebnog 
stručnog ispita za matičara. </p>
<p><span class="hide-change"><em>Brisan je raniji stav 3. (vidi član 5. Zakona - 
47/2018-8)</em></span></p>
<p class="v2-clan-1">Član 12a</p>
<p class="v2-clan-left-1">Ministarstvo vodi evidenciju o datim ovlašćenjima za 
obavljanje poslova matičara.</p>
<p class="v2-clan-left-1">U evidenciju iz stava 1. ovog člana upisuje se: ime i 
prezime matičara; organ iz člana 6. st. 2. i 4. ovog zakona koji je podneo 
predlog za davanje ovlašćenja za obavljanje poslova matičara; broj i datum rešenja 
kojim se daje ovlašćenje za obavljanje poslova matičara; nivo i vrsta stečenog 
obrazovanja i stručni naziv koji je stekao matičar; datum kada je položen poseban 
stručni ispit za matičara; da li je dato ovlašćenje za vođenje matičnih knjiga u 
svojstvu matičara ili zamenika matičara; opština odnosno grad i matično područje 
za koje je matičar ovlašćen za vođenje matičnih knjiga; broj i datum rešenja o 
prestanku ovlašćenja za obavljanje poslova matičara.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 13.</p>
<p class="v2-clan-left-1">Stručno usavršavanje je pravo i dužnost matičara da 
stiče znanja i veštine, odnosno sposobnosti za izvršavanje poslova matičara.</p>
<p class="v2-clan-left-1">Stručno usavršavanje matičara ostvaruje su u skladu sa 
zakonom koji uređuje prava i dužnosti zaposlenih u jedinicama lokalne 
samouprave.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 13a</p>
<p class="v2-clan-left-1">Posebni sektorski program obuke matičara, za svaku 
godinu, priprema, razvija i donosi Ministarstvo, nakon sprovedenog postupka 
utvrđivanja potreba za sektorskim stručnim usavršavanjem u poverenim poslovima 
matičnih knjiga.</p>
<p class="v2-clan-left-1">Ministarstvo samostalno sprovodi doneti program iz 
stava 1. ovog člana, a može odlučiti da ga sprovede i na drugi način, u skladu 
sa zakonom koji uređuje prava i dužnosti zaposlenih u jedinicama lokalne 
samouprave.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 13b</p>
<p class="v2-clan-left-1">Ministarstvo sprovodi proveru znanja matičara stečenog 
na stručnom usavršavanju iz člana 13a ovog zakona, u skladu sa planom i programom 
provere znanja koji donosi Ministar.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 13v</p>
<p class="v2-clan-left-1">Ministarstvo vodi evidenciju o posebnim sektorskim 
programima obuke matičara i proveri znanja matičara stečenog na sektorskom 
stručnom usavršavanju.</p>
<p class="v2-clan-left-1">Evidencija iz stava 1. ovog člana sadrži podatke o: 
jedinici lokalne samouprave – opštini odnosno gradu i matičnom području za koje 
je matičar ovlašćen za vođenje matičnih knjiga; učesnicima – ime i prezime, 
jedinstveni matični broj građana, da li obavlja poslove u svojstvu matičara ili 
zamenika matičara, ostvarenom uspehu u proveri znanja stečenog na stručnom 
usavršavanju; sprovodiocu kome je povereno izvođenje obuke; predavačima i drugim 
realizatorima programa obuke; ocenama uspešnosti sprovedenih programa; 
materijalima koji su pripremljeni za potrebe ili su proizvod programa stručnog 
usavršavanja.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 14.</p>
<p>Ako su i matičar i njegov zamenik privremeno sprečeni da obavljaju poslove, 
Ministar na predlog funkcionera koji rukovodi organom iz člana 6. st. 2. i 4. 
ovog zakona ovlašćuje zaposlenog u tom organu koji će privremeno obavljati 
poslove matičara.</p>
<p class="v2-clan-left-1">Zaposleni iz stava 1. ovog člana može biti lice koje 
ispunjava uslove iz člana 11. ovog zakona.</p>
<p><span class="hide-change">*Službeni glasnik RS, broj 47/2018</span></p>
<p class="bold">3. Način vođenja matičnih knjiga </p>
<p class="v2-clan-1">Član 15.</p>
<p class="v2-clan-left-1">Matične knjige vode se u elektronskom i papirnom 
obliku.</p>
<p class="v2-clan-left-1">Matične knjige u elektronskom obliku vode se u Registru 
matičnih knjiga.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 16.</p>
<p>Podaci u matične knjige upisuju se na srpskom jeziku, ćiriličkim pismom. 
</p>
<p class="clan">Član 17.</p>
<p>Lično ime deteta, roditelja, supružnika i umrlog upisuje se na srpskom jeziku, 
ćiriličkim pismom, a pripadnici nacionalne manjine imaju pravo na upis ličnog 
imena prema jeziku i pravopisu pripadnika nacionalne manjine, što ne isključuje 
paralelan upis ličnog imena i na srpskom jeziku, ćiriličkim pismom. 
</p>
<p>Lično ime deteta, roditelja, supružnika i umrlog državljanina Republike Srbije 
upisano u izvod iz matične knjige inostranog organa prema pravilima jezika i 
pisma države izdavanja, upisuje se u matične knjige koje se vode prema ovom zakonu 
u skladu sa pravilima srpskog jezika i ćiriličkog pisma.
</p>
<p>Lično ime stranog državljanina, pored upisa na srpskom jeziku, ćiriličkim 
pismom, upisuje se u matičnu knjigu venčanih, odnosno matičnu knjigu umrlih i 
prema pravilima jezika i pisma države čiji je državljanin, u obliku sadržanom u 
izvodu iz matične knjige rođenih inostranog organa. </p>
<p class="clan">Član 18.</p>
<p>Nazivi mesta u stranim državama i nazivi stranih država upisuju se u skladu s 
pravilima srpskog jezika i ćiriličkog pisma. </p>
<p class="clan">Član 19.</p>
<p>Matične knjige koje vode organi iz člana 6. st. 2. i 4. ovog zakona zaključuje 
matičar po isteku kalendarske godine, a overava funkcioner koji rukovodi tim 
organom, najkasnije u roku od 15 dana po isteku kalendarske godine. 
</p>
<p class="clan">Član 20.</p>
<p>U matične knjige upisuju se samo podaci propisani zakonom i drugim propisima 
donetim na osnovu zakona. </p>
<p class="clan">Član 21.</p>
<p>U matične knjige upisuju se podaci o činjenicama koje su prijavljene, odnosno 
podaci sadržani u aktu nadležnog organa ili ustanove. </p>
<p>Činjenice i podaci koji se upisuju u matične knjige utvrđuju se pre upisa, u 
skladu sa zakonom kojim se uređuje opšti upravni postupak. </p>
<p>Ako postoji osnovana sumnja da je podatak koji se upisuje u matičnu knjigu 
netačan, matičar je dužan da ga proveri pre upisa.</p>
<p class="clan">Član 22.</p>
<p>U prijavi za upis u matičnu knjigu moraju se navesti istiniti podaci. 
</p>
<p class="v2-clan-left-1">Prijava može biti podneta elektronski, pisanim ili 
usmenim putem.</p>
<p class="v2-clan-left-1">O prijavi podnetoj usmenim putem sačinjava se zapisnik 
na propisanom obrascu.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 23.</p>
<p>Matičar je dužan da prijavljeni podatak upiše u matičnu knjigu bez odlaganja. 
</p>
<p>Izuzetno, upis se može odložiti radi provere, odnosno utvrđivanja podataka 
koji nedostaju, a koji se upisuju u matičnu knjigu. </p>
<p>O odloženim upisima vodi se posebna evidencija.</p>
<p class="clan">Član 24.</p>
<p>Podatak o rođenju i smrti koji je upisao u matičnu knjigu<span class="v2-clan-left-1"> 
povodom prijave podnete usmenim putem</span> matičar je dužan da 
pročita licu koje je prijavilo taj podatak, a podatak o zaključenju braka – 
supružnicima i njihovim svedocima, o čemu će u matičnoj knjizi sačiniti zabelešku. 
</p>
<p>Upis u matičnu knjigu potpisuje lice koje je izvršilo prijavu, odnosno 
supružnici i svedoci. </p>
<p>Ako se brak zaključuje preko punomoćnika ili u prisustvu tumača, upis 
potpisuju i punomoćnik, odnosno tumač. </p>
<p>Ako lice iz st. 1-3. ovog člana odbije da potpiše upis u matičnu knjigu, 
matičar će o tome sačiniti zabelešku u kojoj će navesti razloge zbog kojih upis 
nije potpisan. </p>
<p>Ako lice iz stava 1. ovog člana nije pismeno ili nije u stanju da se potpiše, 
potpisaće ga pismeno lice koje će staviti i svoj potpis. Ovo lice ne može biti 
matičar. </p>
<p class="v2-clan-left-1">Upis u matičnu knjigu u papirnom obliku matičar overava 
svojim potpisom, a upis u matičnu knjigu u elektronskom obliku, matičar digitalno 
potpisuje kvalifikovanim elektronskim sertifikatom, čime se taj upis smatra 
zaključenim.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 25.</p>
<p>Ako se podatak o rođenju, odnosno smrti, prijavljuje po isteku 30 dana od dana 
kada se desila činjenica rođenja, odnosno smrti, matičar ga može upisati u matičnu 
knjigu samo na osnovu rešenja nadležnog organa.</p>
<p class="clan">Član 26.</p>
<p>Ako usled više sile ili vanredne situacije ili drugih sličnih razloga 
pojedini podaci nisu mogli biti upisani u matičnu knjigu, naknadni upis izvršiće 
se na osnovu rešenja nadležnog organa iz člana 6. st. 2. i 4. ovog zakona. 
</p>
<p class="v2-clan-1">Član 27.</p>
<p class="v2-clan-left-1">Ako matičnu knjigu u koju treba uneti zabelešku o 
promeni podatka o ličnom stanju građana (u daljem tekstu: naknadna zabeleška) vodi 
drugi matičar, matičar koji je izvršio upis dužan je da bez odlaganja dostavi o 
tome elektronski izveštaj u Registar matičnih knjiga matičaru koji vodi matičnu 
knjigu u koju treba uneti naknadnu zabelešku.</p>
<p class="v2-clan-left-1">Ako matičar koji je izvršio upis vodi i matičnu knjigu 
u koju treba uneti naknadnu zabelešku, dužan je da naknadnu zabelešku unese bez 
odlaganja, a najkasnije sledećeg radnog dana.</p>
<p class="v2-clan-left-1">Ako se matična knjiga u koju treba uneti naknadnu 
zabelešku vodi u inostranstvu, matičar koji je izvršio upis dužan je da 
Ministarstvu, bez odlaganja, a najkasnije sledećeg radnog dana, dostavi izvod iz 
matične knjige.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 28.</p>
<p>Nadležni organ dužan je da odluku o činjenici rođenja, zaključenja braka i smrti 
i promenama u vezi sa tom činjenicom dostavi nadležnom matičaru radi upisa u 
matičnu knjigu, u roku od 15 dana od dana kada je odluka postala pravnosnažna. 
</p>
<p class="bold">4. Ispravke u matičnim knjigama</p>
<p class="clan">Član 29.</p>
<p>Podaci upisani u matične knjige ne smeju se precrtavati, brisati i 
prepravljati. </p>
<p class="clan">Član 30.</p>
<p>Greške u matičnim knjigama koje su uočene pre zaključenja upisa, ispravlja 
matičar, u skladu s propisom kojim se uređuje način vođenja matičnih knjiga.</p>
<p class="clan">Član 31.</p>
<p>Greške u matičnim knjigama koje su uočene posle zaključenja upisa, matičar može 
ispraviti samo na osnovu rešenja nadležnog organa iz člana 6. st. 2. i 4. ovog 
zakona.</p>
<p class="v2-clan-left-1">Izuzetno od stava 1. ovog člana, ako je u Registar 
matičnih knjiga pogrešno upisan podatak zbog tehničke ili očigledne greške ili 
greške u prijavi, organ iz člana 6. st. 2. i 4. ovog zakona vrši ispravku greške 
nastale nakon zaključenja elektronskog upisa, a pre upisa u papirni oblik, s tim 
da se datum i tekst ispravke beleži u okviru Registra matičnih knjiga.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 32.</p>
<p>Postupak ispravke greške vodi se po službenoj dužnosti ili na zahtev stranke, 
odnosno lica koje za to ima neposredan i na zakonu zasnovan pravni interes, u 
skladu s propisom kojim se uređuje opšti upravni postupak. </p>
<p class="v2-bold-1">5. Registar matičnih knjiga</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 33.</p>
<p class="v2-clan-left-1">Registar matičnih knjiga je jedinstvena baza podataka o 
ličnom stanju građana koja se vodi u elektronskom obliku.</p>
<p class="v2-clan-left-1">Registar iz stava 1. ovog člana sadrži evidenciju o 
ličnom stanju građana iz člana 2. ovog zakona.</p>
<p class="v2-clan-left-1">Ministarstvo obezbeđuje uslove za vođenje Registra 
matičnih knjiga, koji može biti smešten i izvan sedišta ministarstva.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 34.</p>
<p class="v2-clan-left-1">Matične knjige u Registru matičnih knjiga za tekuću 
godinu vodi matičar ovlašćen za vođenje matične knjige u papirnom obliku.</p>
<p class="v2-clan-left-1">Matičar je dužan da bez odlaganja, sa upisom u Registar 
matičnih knjiga izvrši upis u matičnu knjigu u papirnom obliku, odnosno sa upisom 
u matičnu knjigu u papirnom obliku, bez odlaganja izvrši upis u Registar matičnih 
knjiga.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 35.</p>
<p class="v2-clan-left-1">Ministarstvo je dužno da obezbedi neprekidno 
funkcionisanje informacionog sistema formiranjem sekundarne baze podataka i 
sekundarnog računarskog sistema, koji mora biti udaljen od mesta na kome se 
nalazi primarni informacioni sistem, čime se obezbeđuje kontinuitet njegovog rada 
u slučaju poplave, požara i drugog vida uništavanja.</p>
<p class="v2-clan-left-1">Način čuvanja, zaštite i sigurnosti podataka u okviru 
Registra matičnih knjiga bliže uređuje ministar.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 35a</p>
<p class="v2-clan-left-1">Registar matičnih knjiga povezuje se sa službenim 
evidencijama, odnosno registrima u kojima se vode podaci koji se izvorno upisuju 
u matične knjige, ako za to postoji pravni osnov i tehnički uslovi za povezivanje 
sa Registrom matičnih knjiga. </p>
<p class="v2-clan-left-1">Registar matičnih knjiga obezbeđuje podatke za vršenje 
poslova iz nadležnosti državnih organa, organa autonomnih pokrajina, lokalnih 
samouprava i imaoca javnih ovlašćenja, u skladu sa propisom kojim se uređuje 
opšti upravni postupak.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 35b</p>
<p class="v2-clan-left-1">Ministarstvo preuzima podatke iz Registra matičnih 
knjiga potrebne za redovno ažuriranje službenih evidencija koje se vode kao 
elektronske baze podataka iz nadležnosti ministarstva, kao i radi obrade, 
analize podataka i izrade izveštaja potrebnih za obavljanje poslova iz svoje 
nadležnosti. </p>
<p class="v2-clan-left-1">Ministarstvo preuzima podatke iz Registra matičnih 
knjiga koji se odnose na činjenicu smrti, kao i druge podatke od značaja za 
ažuriranje, odnosno vršenje promena po službenoj dužnosti u jedinstvenom biračkom 
spisku. </p>
<p class="v2-clan-left-1">Ažuriranje odnosno vršenje promena po službenoj dužnosti 
iz stava 2. ovog člana sprovodi se u postupku utvrđenom zakonom kojim se uređuje 
jedinstveni birački spisak i uputstvom ministra.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 36.</p>
<p class="v2-clan-left-1">Podaci, kao i ispravke podataka unetih u Registar 
matičnih knjiga čuvaju se u sistemu sa datumom i vremenom unosa, kao i podacima o 
matičaru koji je izvršio unos, odnosno ispravku podataka.</p>
<p><span class="hide-change">*Službeni glasnik RS, broj 47/2018</span></p>
<p class="bold">6. Čuvanje matičnih knjiga i uvid u matične knjige</p>
<p class="hide-change" style="text-align: center"><em>Član 37.</em></p>
<p class="hide-change" style="text-align: center"><em>Brisan je (vidi član 21. 
Zakona - 47/2018-8)</em></p>
<p class="v2-clan-1">Član 38.</p>
<p class="v2-clan-left-1">Matične knjige u papirnom obliku čuva matičar.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 39.</p>
<p>Matične knjige i spisi na osnovu kojih se vrši upis u matične knjige spadaju u 
kategoriju registraturskog materijala koji ima trajni rok čuvanja. 
</p>
<p>Matične knjige i spisi na osnovu kojih se vrši upis u matične knjige moraju se 
čuvati od oštećenja, uništenja i zloupotrebe. </p>
<p>Mere tehničke zaštite matičnih knjiga mogu se preduzimati samo na način uređen 
propisima o kulturnim dobrima. </p>
<p class="clan">Član 40.</p>
<p>Matične knjige i spisi na osnovu kojih je izvršen upis u matične knjige po 
isteku 100 godina od poslednjeg upisa zapisnički se predaju kao celina (arhivski 
fond) na čuvanje nadležnom arhivu. </p>
<p class="clan">Član 41.</p>
<p class="v2-clan-left-1">Uvid u matične knjige, kao i spise na osnovu kojih je 
izvršen upis u matične knjige, dozvoliće se licu na koje se ti podaci odnose, 
supružniku, krvnom srodniku u pravoj liniji i licu koje je u drugom stepenu 
krvnog srodstva u pobočnoj liniji, usvojitelju ili staratelju.</p>
<p>Dete koje je navršilo 15. godinu života i koje je sposobno za rasuđivanje može 
izvršiti uvid u matičnu knjigu rođenih, kao i spise na osnovu kojih se vrši upis 
u matičnu knjigu rođenih, a koji se odnose na njegovo poreklo.
</p>
<p>Posle novog upisa činjenice rođenja usvojenika pravo uvida u matičnu knjigu 
rođenih za dete imaju samo dete i usvojitelji deteta, na način utvrđen zakonom 
koji uređuje oblast porodičnopravne zaštite.</p>
<p class="v2-clan-left-1">Posle upisa podatka o promeni pola, pravo uvida u 
matičnu knjigu rođenih i spise za lice koje je promenilo pol, imaju samo lice 
koje je promenilo pol, dete i roditelji tog lica, kao i nadležni organi za vršenje 
poslova iz svoje nadležnosti, u skladu sa zakonom.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 42.</p>
<p>O odbijanju zahteva za uvid u matične knjige, kao i spise na osnovu kojih je 
izvršen upis u matične knjige, organ iz člana 6. st. 2. i 4. ovog zakona donosi 
rešenje, u skladu sa zakonom kojim se uređuje opšti upravni postupak. 
</p>
<p class="bold">7. Obnavljanje matičnih knjiga</p>
<p class="clan">Član 43.</p>
<p>Ako su matične knjige uništene ili nestale, njihovom obnavljanju pristupa se bez 
odlaganja. </p>
<p>Radi obnavljanja matičnih knjiga građani su dužni da daju podatke koji su im 
poznati. </p>
<p class="clan">Član 44.</p>
<p class="v2-clan-left-1">Ako se matična knjiga uništi ili nestane, obnavlja se na 
osnovu sačuvanog oblika matične knjige na način i u roku koji odredi Ministar.</p>
<p><span class="v2-clan-left-1">&nbsp;</span> Ministar rešenjem 
određuje obnavljanje uništenih ili nestalih matičnih knjiga, kao i postupak i rok u 
kome će biti obnovljene. </p>
<p>Troškove obnavljanja snosi organ kod koga je uništeni primerak matične knjige 
bio na čuvanju.</p>
<p><span class="hide-change">*Službeni glasnik RS, broj 47/2018</span></p>
<p class="clan">III. MATIČNA КNJIGA ROĐENIH </p>
<p class="clan">Član 45.</p>
<p>U matičnu knjigu rođenih upisuju se: </p>
<p>1) podaci o rođenju, i to: ime i prezime deteta; skraćeno lično ime; pol 
deteta; dan, mesec, godina i čas rođenja; mesto i opština rođenja, a ako je dete 
rođeno u inostranstvu i naziv države rođenja; jedinstveni matični broj građana i 
državljanstvo deteta; </p>
<p>2) podaci o roditeljima deteta, i to: ime i prezime i ako su roditelji u braku, 
prezime pre zaključenja braka; jedinstveni matični broj građana; dan, mesec i 
godina rođenja; mesto i opština rođenja, a ako je roditelj rođen u inostranstvu i 
naziv države rođenja; državljanstvo; prebivalište i adresa; </p>
<p>3) podaci o: materinstvu utvrđenom ili osporenom sudskom odlukom; priznanju 
očinstva; očinstvu utvrđenom ili osporenom sudskom odlukom; usvojenju i prestanku 
usvojenja; stavljanju pod starateljstvo i prestanku starateljstva; lišenju i vraćanju 
roditeljskog prava; produženju i prestanku produženog roditeljskog prava; zaključenju 
i prestanku braka; promeni ličnog imena, imena ili prezimena deteta i roditelja, 
odnosno usvojitelja ili staratelja; sticanju i prestanku državljanstva; smrti, kao i 
drugi podaci određeni zakonom ili drugim propisom donetim na osnovu zakona.</p>
<p class="v2-clan-1">Član 45a</p>
<p class="v2-clan-left-1">U matičnu knjigu rođenih upisuje se podatak o 
nacionalnoj pripadnosti.</p>
<p class="v2-clan-left-1">Podatak o nacionalnoj pripadnosti se upisuje na zahtev 
roditelja na osnovu njihove zajedničke izjave, koja se unosi u prijavu iz člana 
47. stav 1. ovog zakona, odnosno date na zapisnik, pred matičarom koji vodi 
matičnu knjigu rođenih.</p>
<p class="v2-clan-left-1">Ukoliko jedan od roditelja nije živ ili nije poznat, 
drugi roditelj može odrediti nacionalnu pripadnost deteta.</p>
<p class="v2-clan-left-1">Ukoliko se roditelji ne saglase u pogledu nacionalne 
pripadnosti deteta, upis tog podatka neće se izvršiti, a dete sticanjem 
punoletstva može tražiti da se izvrši upis.</p>
<p class="v2-clan-left-1">Na promenu ili brisanje podatka o nacionalnoj 
pripadnosti deteta shodno se primenjuju odredbe o upisu.</p>
<p class="v2-clan-left-1">Punoletno lice, kome u matičnoj knjizi rođenih nije 
upisan podatak o nacionalnoj pripadnosti ili ukoliko želi da se taj podatak 
briše ili promeni, može to učiniti na osnovu izjave date na zapisnik pred 
matičarom koji vodi matičnu knjigu rođenih.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 45b</p>
<p class="v2-clan-left-1">U matičnu knjigu rođenih upisuje se podatak o promeni 
pola na osnovu rešenja organa iz člana 6. st. 2. i 4. ovog zakona, koje se donosi 
na osnovu propisane potvrde nadležne zdravstvene ustanove.</p>
<p class="v2-clan-left-1">Zdravstvena ustanova iz stava 1. ovog člana dostavlja 
potvrdu nadležnom organu iz člana 6. st. 2. i 4. ovog zakona u roku od 15 dana 
od dana promene pola.</p>
<p class="v2-clan-left-1">Potvrdu iz stava 1. ovog člana zdravstvena ustanova 
dostavlja elektronskim putem, a bez odlaganja i putem pošte.</p>
<p class="v2-clan-left-1">U potvrdu iz stava 1. ovog člana upisuje se: ime i 
prezime; datum; mesto; opština/grad rođenja; jedinstveni matični broj građana; 
ime i prezime roditelja, lica kome je promenjen pol; podatak o promeni pola za to 
lice, kao i ime i prezime lekara koji je izdao potvrdu.</p>
<p class="v2-clan-left-1">Ministar i ministar nadležan za poslove zdravlja 
sporazumno propisuju način izdavanja i obrazac potvrde iz stava 1. ovog člana.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 45v</p>
<p class="v2-clan-left-1">U slučajevima kada u matičnoj knjizi rođenih nije 
upisan jedinstveni matični broj građana ili je upisan, a nije određen u skladu 
sa propisima iz oblasti jedinstvenog matičnog broja građana, organ iz člana 6. 
st. 2. i 4. ovog zakona koji vodi matičnu knjigu rođenih preuzima podatke iz 
službene evidencije jedinstvenih matičnih brojeva građana koju vodi ministarstvo 
nadležno za unutrašnje poslove.</p>
<p class="v2-clan-left-1">Podaci se preuzimaju na osnovu pojedinačnog upita, a 
prema podacima iz izvoda iz matične knjige rođenih i uverenja o svim promenama 
ličnog imena.</p>
<p class="v2-clan-left-1">Podatak o jedinstvenom matičnom broju građana upisaće 
se u matičnu knjigu rođenih samo ako je organ na nesumnjiv i nesporan način 
utvrdio da se taj podatak odnosi na lice za koje se vrši upis.</p>
<p class="v2-clan-left-1">Organ iz stava 1. ovog člana, dužan je da bez odlaganja 
izveštaj o upisanom podataku o jedinstvenom matičnom broju građana, dostavi 
nadležnom matičaru koji vodi matičnu knjigu venčanih, odnosno umrlih za to lice, 
radi ažuriranja tog podatka.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 46.</p>
<p>Rođenje deteta prijavljuje se nadležnom matičaru radi upisa u matičnu knjigu 
rođenih.</p>
<p class="clan">Član 47.</p>
<p class="v2-clan-left-1">Rođenje deteta u zdravstvenoj ustanovi dužna je da 
prijavi zdravstvena ustanova elektronskim putem na propisanom obrascu, a bez 
odlaganja i putem pošte.</p>
<p class="v2-clan-left-1">Po izvršenom upisu na osnovu elektronski podnete 
prijave obaveštava se lice na koga se taj upis odnosi, a matičar dostavlja izvod 
iz matične knjige rođenih.</p>
<p>Rođenje deteta van zdravstvene ustanove dužan je da prijavi otac deteta, a ako 
on nije u mogućnosti da to učini, drugi član domaćinstva, odnosno lice u čijem 
stanu je dete rođeno, ili majka čim za to bude sposobna, ili babica, odnosno 
lekar koji su prisustvovali porođaju, a ako ovih lica nema ili nisu u mogućnosti 
da prijave rođenje – lice koje je saznalo za rođenje.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 48.</p>
<p>Rođenje deteta prijavljuje se u roku od 15 dana od dana rođenja. </p>
<p>Ako je dete mrtvo rođeno, rođenje se mora prijaviti u roku od 24 časa od 
njegovog rođenja.</p>
<p class="clan">Član 49.</p>
<p>Činjenica rođenja upisuje se u matičnu knjigu rođenih matičnog područja u čijem 
sastavu je naseljeno mesto rođenja deteta. </p>
<p>Činjenica rođenja deteta u prevoznom sredstvu u toku putovanja upisuje se u 
matičnu knjigu rođenih matičnog područja u čijem sastavu je naseljeno mesto gde se 
putovanje majke završilo.</p>
<p class="clan">Član 50.</p>
<p>Činjenica rođenja deteta čiji su roditelji nepoznati upisuje se u matičnu knjigu 
rođenih matičnog područja u čijem sastavu je naseljeno mesto gde je dete nađeno. 
</p>
<p>Upis se vrši na osnovu rešenja nadležnog organa starateljstva, koje sadrži 
sledeće podatke: lično ime deteta; pol deteta; dan, mesec, godinu i čas rođenja; 
mesto i opštinu rođenja i državljanstvo deteta. Кao mesto rođenja upisuje se 
naseljeno mesto gde je dete nađeno. </p>
<p>Organ starateljstva donosi rešenje iz stava 2. ovog člana na osnovu zapisnika o 
nalaženju deteta i dostavlja ga zajedno sa zapisnikom o nalaženju deteta matičaru.</p>
<p class="clan">Član 51.</p>
<p>Činjenica rođenja deteta bez roditeljskog staranja koja se prijavljuje po isteku 
roka iz člana 25. ovog zakona, a koju nije moguće upisati u matičnu knjigu 
rođenih na način uređen čl. 49. i 50. ovog zakona, upisuje se u matičnu knjigu 
rođenih po mestu boravišta deteta u vreme pokretanja postupka za upis te činjenice 
u matičnu knjigu rođenih. </p>
<p>Upis se vrši na osnovu rešenja nadležnog organa starateljstva, koje sadrži 
sledeće podatke: lično ime deteta; pol deteta; dan, mesec i godinu rođenja; mesto 
i opštinu rođenja i državljanstvo deteta. Кao mesto rođenja upisuje se naseljeno 
mesto gde dete ima boravište u vreme pokretanja postupka za upis činjenice rođenja 
u matičnu knjigu rođenih. </p>
<p>Ako se naknadno utvrdi da je rođenje deteta već upisano u matičnu knjigu 
rođenih, organ starateljstva koji je doneo rešenje iz stava 2. ovog člana rešenjem 
će poništiti kasniji upis činjenice rođenja deteta u matičnu knjigu rođenih. 
</p>
<p class="clan">Član 52.</p>
<p>Usvojeno dete upisuje se u matičnu knjigu rođenih na osnovu rešenja o novom 
upisu rođenja usvojenika koje donosi organ starateljstva. </p>
<p>Rešenje o novom upisu činjenice rođenja usvojenika sadrži sledeće podatke: lično 
ime deteta; pol deteta; dan, mesec, godinu i čas rođenja; mesto i opštinu rođenja 
i državljanstvo deteta. Podaci o roditeljima zamenjuju se podacima o usvojiteljima. 
</p>
<p>Rešenje iz stava 1. ovog člana konačno je i njime se poništava raniji upis 
rođenja usvojenika. </p>
<p class="clan">Član 53.</p>
<p>Na osnovu presude o poništenju usvojenja koju sud dostavlja organu starateljstva 
pred kojim je zasnovano usvojenje, organ starateljstva donosi rešenje o poništenju 
rešenja o novom upisu rođenja usvojenika. </p>
<p>Na osnovu rešenja iz stava 1. ovog člana osnažuje se prvi upis rođenja deteta. 
</p>
<p class="clan">Član 54.</p>
<p>Lica koja su po propisima o ličnom imenu ovlašćena da odrede lično ime deteta 
dužna su da radi upisa u matičnu knjigu rođenih prijave nadležnom matičaru lično 
ime deteta najkasnije u roku od 30 dana od dana rođenja deteta. </p>
<p>Ako se lica iz stava 1. ovog člana ne sporazumeju o ličnom imenu deteta, 
dužna su da o tome obaveste nadležnog matičara u roku od 30 dana od dana rođenja 
deteta. </p>
<p>Ako je rok iz stava 1. ovog člana protekao, upis ličnog imena deteta izvršiće 
se na osnovu rešenja nadležnog organa starateljstva. </p>
<p class="clan">IV. MATIČNA КNJIGA VENČANIH </p>
<p class="clan">Član 55.</p>
<p>U matičnu knjigu venčanih upisuju se: </p>
<p>1) podaci o zaključenju braka, i to: dan, mesec, godina i mesto zaključenja 
braka; ime i prezime supružnika; jedinstveni matični broj građana; dan, mesec i 
godina rođenja, mesto i opština rođenja, a ako je supružnik rođen u inostranstvu i 
naziv države rođenja; državljanstvo; prebivalište i adresa supružnika, kao i 
izjava supružnika o novom prezimenu; </p>
<p>2) ime i prezime roditelja supružnika; ime i prezime i prebivalište svedoka 
pri zaključenju braka; ime i prezime tumača ako je njegovo prisustvo pri zaključenju 
braka bilo neophodno; ime i prezime i prebivalište punomoćnika ako pri zaključenju 
braka jednog supružnika zastupa punomoćnik i ime i prezime matičara; 
</p>
<p>3) prestanak braka; </p>
<p>4) promena ličnog imena, imena ili prezimena supružnika.</p>
<p class="clan">Član 56.</p>
<p>Budući supružnici nameru da zaključe brak prijavljuju matičaru pismeno ili 
usmeno. </p>
<p>O usmenoj prijavi sačinjava se zapisnik na propisanom obrascu.</p>
<p class="clan">Član 57.</p>
<p>Činjenica zaključenja braka upisuje se u matičnu knjigu venčanih koja se vodi za 
matično područje u čijem sastavu je naseljeno mesto u kome je brak zaključen. 
</p>
<p class="clan">Član 58.</p>
<p>Brak koji nije zaključen pred matičarom upisaće se u matičnu knjigu venčanih 
samo na osnovu pravnosnažne odluke suda o utvrđivanju postojanja braka. 
</p>
<p class="clan">V. MATIČNA КNJIGA UMRLIH </p>
<p class="clan">Član 59.</p>
<p>U matičnu knjigu umrlih upisuju se: </p>
<p>1) podaci o smrti, i to: ime i prezime umrlog; njegovo prezime pre zaključenja 
braka; pol umrlog; dan, mesec, godina i čas smrti; mesto i opština smrti, a ako 
je umro u inostranstvu i naziv države; dan, mesec, godina i čas rođenja; mesto i 
opština rođenja, a ako je rođen u inostranstvu i naziv države; bračni status; 
jedinstveni matični broj građana; državljanstvo; prebivalište i adresa umrlog; 
</p>
<p>2) ime i prezime supružnika umrlog i njegovo prezime pre zaključenja braka, ako 
je umrli bio u braku; ime i prezime roditelja umrlog; ime i prezime i 
prebivalište lica koje je prijavilo smrt; naziv i sedište ustanove ili 
organizacije koja je prijavila smrt; </p>
<p>3) proglašenje nestalog lica umrlim i smrt utvrđena u sudskom postupku.</p>
<p class="clan">Član 60.</p>
<p>Činjenica smrti prijavljuje se nadležnom matičaru<span class="v2-clan-left-1">
</span>&nbsp;. 
</p>
<p>O usmenoj prijavi sačinjava se zapisnik na propisanom obrascu.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 61.</p>
<p>Činjenicu smrti dužni su da prijave članovi porodice s kojima je umrli živeo, 
a ako ovih lica nema ili nisu u mogućnosti da to učine, druga lica s kojima je 
umrli živeo ili drugi članovi porodice koji su saznali za smrt, odnosno lica u 
čijem je stanu smrt nastupila, a ako nema ni ovih lica, činjenicu smrti dužno je 
da prijavi lice koje je prvo za smrt saznalo.</p>
<p class="v2-clan-left-1">Činjenicu smrti lica koje je umrlo u zdravstvenoj 
ustanovi dužna je da prijavi zdravstvena ustanova elektronskim putem na 
propisanom obrascu, a bez odlaganja i putem pošte.</p>
<p>Činjenicu smrti lica u<span class="v2-clan-left-1"> </span>&nbsp;vojnom objektu, zavodu za 
izvršenje krivičnih sankcija, ustanovi za smeštaj učenika i studenata ili u 
drugoj ustanovi ili organizaciji dužna je da prijavi ustanova ili organizacija u 
kojoj je lice umrlo.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 62.</p>
<p>Činjenica smrti mora se prijaviti nadležnom matičaru u roku od tri dana od 
dana smrti, odnosno od dana nalaženja leša. </p>
<p>Ako je posebnim propisom određen za sahranu kraći rok od tri dana, činjenica 
smrti mora se prijaviti pre sahrane. </p>
<p class="clan">Član 63.</p>
<p>Prilikom prijavljivanja činjenice smrti mora se podneti potvrda o smrti koju 
izdaje zdravstvena ustanova ako je lice umrlo u zdravstvenoj ustanovi, a ako je 
lice umrlo van zdravstvene ustanove lekar koji je utvrdio smrt.</p>
<p class="v2-clan-left-1">Ako je lice umrlo u zdravstvenoj ustanovi, potvrdu o 
smrti zdravstvena ustanova izdaje elektronskim putem, a bez odlaganja i putem 
pošte.</p>
<p>Bez potvrde o smrti ne može se izvršiti upis činjenice smrti u matičnu knjigu 
umrlih.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 64.</p>
<p>Organ koji vrši uviđaj dužan je da činjenicu smrti prijavi u roku od 15 dana 
nadležnom matičaru i dostavi primerak zapisnika o uviđaju i potvrdu o smrti. 
</p>
<p class="clan">Član 65.</p>
<p>Umrli se može sahraniti pre nego što se njegova smrt prijavi matičaru, na 
osnovu dozvole organa iz člana 6. st. 2. i 4. ovog zakona na čijoj teritoriji će 
se umrli sahraniti, ako iz opravdanih razloga nije bilo moguće prijaviti njegovu 
smrt matičaru. </p>
<p class="v2-clan-left-1">O izdatim dozvolama vodi se evidencija u koju se 
upisuje: redni broj upisa; datum upisa u evidenciju; organ koji je doneo rešenje 
o dozvoli da se umrli sahrani pre prijave činjenice smrti matičaru; broj i datum 
rešenja o dozvoli da se umrli sahrani pre prijave činjenice smrti matičaru; podaci 
o smrti, i to: ime i prezime umrlog i prezime pre zaključenja braka; pol umrlog; 
dan, mesec, godina i čas smrti; mesto i opština smrti; a ako je umro u 
inostranstvu i naziv države; dan, mesec i godina rođenja; mesto i opština rođenja, 
a ako je rođen u inostranstvu i naziv države; jedinstveni matični broj građana; 
prebivalište i adresa umrlog.</p>
<p class="v2-clan-left-1">Podaci iz evidencije iz stava 2. ovog člana čuvaju se 
trajno, u svrhu pravne sigurnosti u vezi sa upisom u matičnu knjigu umrlih i 
sprečavanja eventualnih zloupotreba u vezi identiteta lica koje je sahranjeno pre 
upisa u matičnu knjigu umrlih.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 66.</p>
<p>Činjenica smrti upisuje se u matičnu knjigu umrlih matičnog područja u čijem 
sastavu je naseljeno mesto gde je smrt nastupila. </p>
<p>Ako nije poznato mesto gde je smrt nastupila, činjenica smrti upisuje se u 
matičnu knjigu umrlih matičnog područja u čijem sastavu je naseljeno mesto gde je 
leš nađen. </p>
<p>Izuzetno od st. 1. i 2. ovog člana, ako je smrt nastupila u vanrednim 
situacijama, činjenica smrti upisuje se u matičnu knjigu umrlih matičnog područja 
u čijem sastavu je naseljeno mesto gde se umrli sahranjuje.</p>
<p class="clan">Član 67.</p>
<p>Proglašenje nestalog lica umrlim i smrt utvrđena u sudskom postupku upisuje se 
u matičnu knjigu umrlih matičnog područja po mestu poslednjeg prebivališta umrlog 
na osnovu pravnosnažne odluke suda. </p>
<p>Ako je poslednje prebivalište umrlog nepoznato ili u inostranstvu, činjenice iz 
stava 1. ovog člana upisuju se u matičnu knjigu umrlih matičnog područja u čijem 
sastavu je mesto rođenja tog lica, a ako je umrli rođen u inostranstvu, u matičnu 
knjigu umrlih matičnog područja u čijem sastavu je mesto u kome je sedište suda. 
</p>
<p class="clan">VI. MATIČNE КNJIGE U DIPLOMATSКO-КONZULARNIM PREDSTAVNIŠTVIMA
</p>
<p class="clan">Član 68.</p>
<p>O ličnom stanju državljana Republike Srbije u inostranstvu matične knjige vode 
diplomatsko-konzularna predstavništva Republike Srbije (u daljem tekstu: 
diplomatsko-konzularna predstavništva). </p>
<p>Кoje će se matične knjige i u kom diplomatsko-konzularnom predstavništvu 
voditi određuje ministar nadležan za spoljne poslove uz prethodnu saglasnost 
ministra nadležnog za poslove uprave.</p>
<p class="clan">Član 69.</p>
<p>Matična knjiga rođenih vodi se u diplomatsko-konzularnom predstavništvu za 
državljane Republike Srbije stalno nastanjene u inostranstvu i u nju se upisuje 
činjenica rođenja državljanina Republike Srbije stalno nastanjenog na području 
diplomatsko-konzularnog predstavništva. </p>
<p>Matična knjiga venčanih vodi se u diplomatsko-konzularnom predstavništvu koje 
je ovlašćeno da zaključuje brak između državljana Republike Srbije i u nju se 
upisuje činjenica zaključenja braka između državljana Republike Srbije u 
diplomatsko-konzularnom predstavništvu. </p>
<p>Matična knjiga umrlih vodi se u diplomatsko-konzularnom predstavništvu za 
državljane Republike Srbije stalno nastanjene u inostranstvu i u nju se upisuje 
činjenica smrti državljanina Republike Srbije koji je bio stalno nastanjen na 
području diplomatsko-konzularnog predstavništva. </p>
<p>Izuzetno, činjenice rođenja i smrti državljanina Republike Srbije koji je na 
privremenom boravku u inostranstvu upisaće se u matičnu knjigu rođenih, odnosno 
matičnu knjigu umrlih koju vodi diplomatsko-konzularno predstavništvo, ako se po 
propisima države u kojoj se nalazi diplomatsko-konzularno predstavništvo podaci 
o rođenju i smrti ne upisuju u evidencije o ličnom stanju građana te države.</p>
<p class="v2-clan-1">Član 69a</p>
<p class="v2-clan-left-1">Diplomatsko-konzularno predstavništvo, u kom su vođene 
matične knjige po ranijim propisima, nastavlja da u te knjige upisuje zabeleške o 
promeni podataka o ličnim stanjima građana (naknadne zabeleške) i ispravci 
greške, shodno odredbama ovog zakona.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 70.</p>
<p>Matične knjige u diplomatsko-konzularnom predstavništvu vodi, u svojstvu 
matičara, diplomatsko-konzularni službenik iz sastava diplomatsko-konzularnog 
osoblja koga ovlasti šef diplomatsko-konzularnog predstavništva. </p>
<p class="clan">Član 71.</p>
<p>O ispravci greške u matičnim knjigama koje se vode u diplomatsko-konzularnom 
predstavništvu rešava šef diplomatsko-konzularnog predstavništva.</p>
<p class="v2-clan-1">Član 72.</p>
<p class="v2-clan-left-1">Diplomatsko-konzularno predstavništvo vodi matične 
knjige u Registru matičnih knjiga, a vodi i čuva matične knjige u papirnom obliku.</p>
<p><span class="hide-change">*Službeni glasnik RS, broj 47/2018</span></p>
<p class="v2-clan-1">Član 73.</p>
<p class="v2-clan-left-1">Ako se matična knjiga koja se vodi u 
diplomatsko-konzularnom predstavništvu u papirnom obliku uništi ili nestane, 
obnavlja se na osnovu podataka iz Registra matičnih knjiga na način i u roku koji 
odredi ministar nadležan za spoljne poslove.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 74.</p>
<p>Izvode iz matičnih knjiga i uverenja koja se izdaju na osnovu matičnih knjiga 
koje se vode u diplomatsko-konzularnim predstavništvima izdaje ovlašćeno lice iz 
člana 70. ovog zakona. </p>
<p class="clan">Član 75.</p>
<p>Odredbe ovog zakona koje se odnose na matične knjige koje vode organi iz člana 
6. st. 2. i 4. ovog zakona shodno se primenjuju na matične knjige koje se vode u 
diplomatsko-konzularnim predstavništvima. </p>
<p class="clan">VII. UPIS U MATIČNE КNJIGE NA OSNOVU ISPRAVA INOSTRANIH ORGANA </p>
<p class="v2-clan-1">Član 76.</p>
<p class="v2-clan-left-1">Ako činjenice rođenja, zaključenja braka i smrti državljana 
Republike Srbije nastale van njene teritorije nisu upisane u matične knjige koje 
se vode u diplomatsko-konzularnim predstavništvima, upisuju se u matične knjige 
koje se vode po ovom zakonu.</p>
<p class="v2-clan-left-1">Prijava za upis činjenice iz stava 1. ovog člana 
podnosi se preko diplomatsko-konzularnog predstavništva na čijem području je ta 
činjenica nastala ili neposredno nadležnom organu iz člana 6. st. 2. i 4. ovog 
zakona.</p>
<p class="v2-clan-left-1">Ako na području na kojem je nastala činjenica rođenja, 
zaključenja braka ili smrti državljanina Republike Srbije, Republika Srbija nema 
diplomatsko-konzularno predstavništvo, prijava za upis ovih činjenica podnosi se 
preko najbližeg diplomatsko-konzularnog predstavništva.</p>
<p class="v2-clan-left-1">Upis činjenice iz stava 1. ovog člana vrši se na osnovu 
izvoda iz matične knjige inostranog organa, ako međunarodnim ugovorom nije 
drukčije određeno.</p>
<p class="v2-clan-left-1">Ako se ne može pribaviti izvod iz matične knjige 
inostranog organa, upis činjenica iz stava 1. ovog člana vrši se na osnovu odluke 
nadležnog suda.</p>
<p class="v2-clan-left-1">Diplomatsko-konzularna predstavništva iz st. 2. i 3. 
ovog člana prijavu za upis činjenice rođenja, zaključenja braka i smrti državljana 
Republike Srbije nastale van njene teritorije prosleđuju elektronskim putem 
nadležnom organu iz člana 6. st. 2. i 4. ovog zakona, a bez odlaganja i putem 
pošte uz dostavljanje izvoda iz stava 4. ovog člana.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 77.</p>
<p>Činjenice rođenja, zaključenja braka i smrti u slučaju iz člana 76. ovog zakona, 
upisuju se u: </p>
<p>1) matičnu knjigu rođenih – po mestu poslednjeg prebivališta roditelja u vreme 
rođenja deteta, a ako roditelji nisu imali zajedničko prebivalište – po mestu 
prebivališta jednog od roditelja, a ako je mesto prebivališta roditelja nepoznato 
– po mestu rođenja jednog od roditelja; </p>
<p>2) matičnu knjigu venčanih – po mestu poslednjeg prebivališta supružnika u 
vreme zaključenja braka, a ako supružnici nisu imali zajedničko prebivalište – po 
mestu prebivališta jednog od supružnika, a ako je poslednje prebivalište 
supružnika nepoznato – po mestu rođenja jednog od njih; </p>
<p>3) matičnu knjigu umrlih – po mestu poslednjeg prebivališta umrlog, a ako je 
poslednje prebivalište nepoznato – po mestu rođenja. </p>
<p>Ako se činjenice rođenja, zaključenja braka i smrti ne mogu upisati u matične 
knjige na način propisan u stavu 1. ovog člana zbog toga što je mesto rođenja lica 
nepoznato ili je mesto rođenja u inostranstvu, upisuju se u matične knjige koje se 
vode za matično područje grada Beograda koje odredi Skupština grada Beograda. 
</p>
<p>Lice rođeno u inostranstvu koje je prijemom steklo državljanstvo Republike 
Srbije upisuje se u matičnu knjigu rođenih, odnosno matičnu knjigu venčanih po 
mestu prebivališta, odnosno boravišta. </p>
<p>Činjenice rođenja, zaključenja braka i smrti državljanina SFRJ koji je imao 
državljanstvo druge republike SFRJ ili je državljanin druge države nastale na 
teritoriji SFRJ i koji je stekao državljanstvo Republike Srbije, upisuju se u 
matičnu knjigu po mestu njegovog prebivališta, odnosno boravišta. </p>
<p>Činjenice rođenja, zaključenja braka i smrti državljanina Crne Gore koji se prema 
propisima o državljanstvu smatra državljaninom Republike Srbije ili je stekao 
državljanstvo Republike Srbije, upisuju se u matične knjige po mestu njegovog 
prebivališta, odnosno boravišta. </p>
<p class="clan">Član 78.</p>
<p>Ako lično ime deteta upisano u inostrani izvod iz matične knjige rođenih nije 
određeno u skladu s domaćim propisima o ličnom imenu, matičar će zatražiti od 
roditelja da ga odrede u skladu sa zakonom kojim se uređuje lično ime. 
</p>
<p>Izjavu o određivanju ličnog imena deteta u skladu s domaćim propisom roditelji 
mogu dati i pred diplomatsko-konzularnim predstavništvom prilikom podnošenja 
prijave za upis činjenice rođenja u matične knjige koje se vode po ovom zakonu. 
</p>
<p class="clan">Član 79.</p>
<p>Ako na osnovu izvoda inostranog organa nije moguće utvrditi prezime 
supružnika koje su uzeli prilikom zaključenja braka, matičar pribavlja taj podatak 
od inostranog organa pred kojim je brak zaključen. </p>
<p>Ako ni na taj način nije moguće utvrditi prezime supružnika, matičar tu 
činjenicu utvrđuje na osnovu izjave supružnika. </p>
<p>Izjava se može dati i pred diplomatsko-konzularnim predstavništvom prilikom 
podnošenja prijave za upis činjenice zaključenja braka u matične knjige koje se vode 
po ovom zakonu. </p>
<p class="clan">VIII. VRSTE IZVODA IZ MATIČNIH КNJIGA I IZDAVANJE IZVODA I UVERENJA NA OSNOVU 
MATIČNIH КNJIGA </p>
<p class="clan">Član 80.</p>
<p>Na osnovu matičnih knjiga izdaju se izvod iz matične knjige rođenih, izvod iz 
matične knjige venčanih i izvod iz matične knjige umrlih (u daljem tekstu: izvodi 
iz matičnih knjiga) i uverenja koja sadrže pojedine podatke upisane u matične 
knjige ili pojedine činjenice o ličnom stanju građana koje proizlaze iz tih 
podataka (u daljem tekstu: uverenja). </p>
<p>Obrasce izvoda iz matičnih knjiga tehnički izrađuje i štampa Narodna banka 
Srbije – Zavod za izradu novčanica. </p>
<p class="v2-clan-1">Član 81.</p>
<p class="v2-clan-left-1">Izvodi iz matičnih knjiga i uverenja izdaju se na osnovu 
podataka sadržanih u Registru matičnih knjiga.</p>
<p class="v2-clan-left-1">U izvode iz matičnih knjiga upisuju se podaci, i to u:</p>
<p class="v2-clan-left-1">1) Izvod u matičnu knjigu rođenih: ime i prezime; pol; 
dan, mesec, godina i čas rođenja; mesto i opština – grad rođenja, a ako je lice 
rođeno u inostranstvu i država; jedinstveni matični broj građana; državljanstvo; 
nacionalna pripadnost; podaci o roditeljima, i to: ime i prezime (i prezime pre 
zaključenja braka); jedinstveni matični broj građana; dan, mesec i godina rođenja; 
mesto i opština – grad rođenja, ako je lice rođeno u inostranstvu i država; 
državljanstvo; prebivalište i adresa.</p>
<p class="v2-clan-left-1">2) Izvod iz matične knjige venčanih: mesto zaključenja 
braka, a ako je brak zaključen u inostranstvu i država; dan, mesec, godina 
zaključenja braka; podaci o ženiku i nevesti i to: ime i prezime; jedinstveni 
matični broj građana; dan, mesec i godina rođenja; mesto i opština – grad rođenja, 
ako je lice rođeno u inostranstvu i država; državljanstvo; prebivalište i adresa; 
ime i prezime roditelja supružnika i prezime koje su supružnici uzeli pri 
zaključenju braka.</p>
<p class="v2-clan-left-1">3) Izvod iz matične knjige umrlih: ime i pol; prezime 
(i prezime pre zaključenja braka, ako je lice bilo u braku); jedinstveni matični 
broj građana; dan, mesec, godina i čas smrti; mesto i opština – grad smrti, a 
ako je lice umrlo u inostranstvu i država; dan, mesec i godina rođenja; mesto i 
opština – grad rođenja, a ako je lice rođeno u inostranstvu i država; 
državljanstvo; prebivalište i adresa; bračni status umrlog; ime i prezime 
supružnika (i prezime pre zaključenja braka) i ime i prezime roditelja umrlog.</p>
<p class="v2-clan-left-1">Izvode iz stava 1. ovog člana može izdati ovlašćeni 
matičar, odnosno ovlašćeno lice iz člana 70. ovog zakona, za bilo koje matično 
područje opštine, odnosno grada, odnosno grada Beograda, odnosno 
diplomatsko-konzularnog predstavništva. </p>
<p class="v2-clan-left-1">Uverenja koja se izdaju na osnovu matičnih knjiga koje 
vode organi iz člana 6. st. 2. i 4. ovog zakona, izdaje ovlašćeni matičar.</p>
<p><span class="hide-change">*Službeni glasnik RS, broj 47/2018</span></p>
<p class="clan">Član 82.</p>
<p>Izvodi iz matičnih knjiga i uverenja sadrže poslednje podatke koji su upisani u 
matičnu knjigu do vremena izdavanja izvoda. </p>
<p>Izvodi iz matičnih knjiga nemaju ograničeni rok važenja, a za upotrebu izdatog 
izvoda iz matične knjige koji ne sadrži poslednje podatke upisane u matičnu knjigu 
odgovorno je lice koje ga stavi u pravni saobraćaj. </p>
<p class="clan">Član 83.</p>
<p>Izvodi iz matičnih knjiga i uverenja izdaju se na zahtev lica iz člana 41. ovog 
zakona.</p>
<p class="v2-clan-1">Član 84.</p>
<p class="v2-clan-left-1">Organ iz člana 6. st. 2. i 4. ovog zakona vodi 
evidenciju o izdatim izvodima iz matičnih knjiga i uverenjima o činjenicama i 
podacima upisanim u matične knjige.</p>
<p class="v2-clan-left-1">U evidenciju iz stava 1. ovog člana upisuje se: ime i 
prezime i prebivalište i adresa fizičkog lica, odnosno naziv i sedište pravnog 
lica po čijem je zahtevu izdat izvod ili uverenje iz matične knjige; vrsta matične 
knjige; vrsta isprave koja se izdaje iz matične knjige (izvod ili uverenje); ime i 
prezime lica za koje se izdaje izvod ili uverenje iz matične knjige; matično 
područje za koje se vodi matična knjiga iz koje se izdaje izvod ili uverenje; 
tekući broj matične knjige i godina upisa; datum izdavanja izvoda ili uverenja i 
ime i prezime i potpis matičara koji je izdao izvod ili uverenje iz matične 
knjige. </p>
<p class="v2-clan-left-1">Podaci iz evidencije iz stava 1. ovog člana čuvaju se 
trajno, u svrhu praćenja stanja u vezi sa izdavanjem izvoda iz matičnih knjiga i 
uverenja o činjenicama i podacima upisanim u matične knjige i sprečavanja 
eventualnih zloupotreba u pogledu izdavanja ovih javnih isprava.</p>
<p><span class="hide-change">*Službeni glasnik RS, broj 47/2018</span></p>
<p class="clan">IX. NADZOR </p>
<p class="clan">Član 85.</p>
<p>Nadzor nad sprovođenjem ovog zakona vrši Ministarstvo. </p>
<p>Nadzor nad izvršavanjem poslova poverenih ovim zakonom vrši Ministarstvo. 
</p>
<p>Inspekcijski nadzor vrši Ministarstvo preko upravne inspekcije.</p>
<p class="v2-clan-left-1">Nadzor nad sprovođenjem ovog zakona u delu koji se 
odnosi na matične knjige koje se vode u diplomatsko-konzularnim predstavništvima 
vrši ministarstvo nadležno za spoljne poslove.</p>
<p><span class="hide-change">*Službeni glasnik RS, broj 47/2018</span></p>
<p class="clan">X. OVLAŠĆENJE ZA DONOŠENJE PODZAКONSКIH PROPISA </p>
<p class="clan">Član 86. </p>
<p>Radi sprovođenja odredaba ovog zakona, Ministar donosi propise kojima bliže 
uređuje: </p>
<p>1) način vođenja matičnih knjiga u organima iz člana 6. st. 2. i 4. i člana 68. 
stav 1. ovog zakona; </p>
<p>2) čuvanje matičnih knjiga i spisa; </p>
<p>3) način vršenja uvida u matične knjige i spise; </p>
<p>4) način obnavljanja uništenih ili nestalih matičnih knjiga; </p>
<p>5) način izdavanja izvoda iz matičnih knjiga i uverenja o činjenicama i podacima 
upisanim u matične knjige, kao i izvoda iz matičnih knjiga namenjenih za upotrebu u 
inostranstvu; </p>
<p class="v2-clan-left-1">6) način vođenja evidencije o izdatim izvodima iz 
matičnih knjiga i uverenjima o činjenicama i podacima upisanim u matične knjige; </p>
<p class="v2-clan-left-1">7) način vođenja evidencije o dozvolama da se umrli 
sahrani pre nego što je činjenica smrti prijavljena matičaru;</p>
<p class="v2-clan-left-1">8) program i način polaganja posebnog stručnog ispita 
za matičara, izgled i sadržinu obrasca uverenja o položenom posebnom stručnom 
ispitu za matičara, način izdavanja uverenja o položenom posebnom stručnom ispitu 
za matičara i način vođenja evidencije o položenom posebnom stručnom ispitu za 
matičara;</p>
<p class="v2-clan-left-1">9) način vođenja evidencije o datim ovlašćenjima za 
obavljanje poslova matičara;</p>
<p class="v2-clan-left-1">10) način vođenja evidencije o posebnim sektorskim 
programima obuke matičara i proveri znanja matičara stečenog na sektorskom 
stručnom usavršavanju;</p>
<p class="v2-clan-left-1">11) plan, program i način provere znanja matičara 
stečenog na stručnom usavršavanju u okviru posebnog sektorskog programa obuke 
matičara;</p>
<p class="v2-clan-left-1">12) način upisa podatka o nacionalnoj pripadnosti, kao 
i o promeni pola;</p>
<p class="v2-clan-left-1">13) način ispravke greške iz člana 31. stav 2. ovog 
zakona;</p>
<p class="v2-clan-left-1">14) način čuvanja ispravki podataka unetih u Registar 
matičnih knjiga iz člana 36. ovog zakona.</p>
<p>Ministar propisuje obrasce matičnih knjiga, registara matičnih knjiga, posebne 
evidencije o odloženim upisima, izvoda iz matičnih knjiga i uverenja o činjenicama 
i podacima upisanim u matične knjige, zapisnika o prijavi rođenja, zaključenja braka 
i smrti i obrasce prijava rođenja, zaključenja braka i smrti u inostranstvu<span class="v2-clan-left-1"> 
i sadržinu zapisnika o određivanju ili promeni nacionalne pripadnosti</span>. 
</p>
<p>Ministar i ministar nadležan za poslove zdravlja sporazumno propisuju postupak 
izdavanja prijave i obrazac prijave rođenja deteta u zdravstvenoj ustanovi i 
postupak izdavanja potvrde i obrazac potvrde o smrti. </p>
<p>Ministar nadležan za unutrašnje poslove i ministar nadležan za porodičnopravnu 
zaštitu sporazumno propisuju način vođenja postupka o nalaženju deteta i 
sačinjavanju zapisnika o nalaženju deteta.</p>
<p><span class="hide-change">*Službeni glasnik RS, broj 47/2018</span></p>
<p class="clan">XI. КAZNENE ODREDBE </p>
<p class="clan">Član 87. </p>
<p>Novčanom kaznom do 50.000 dinara kazniće se za prekršaj fizičko lice ili 
odgovorno lice u pravnom licu ako: </p>
<p>1) da neistinite podatke u prijavi za upis u matičnu knjigu (član 22. stav 1); 
</p>
<p>2) prijavi činjenicu rođenja ili smrti koje nisu nastupile (čl. 46. i 62); 
</p>
<p>3) ne prijavi činjenicu rođenja deteta u propisanom roku ili ne odredi lično 
ime detetu (čl. 48. i 54); </p>
<p>4) ne prijavi činjenicu smrti u propisanom roku (član 62);</p>
<p class="v2-clan-left-1">4a) ne dostavi potvrdu o promeni pola u propisanom 
roku (član 45b);</p>
<p>5) izvrši sahranjivanje pre upisa u matičnu knjigu umrlih bez dozvole nadležnog 
organa (član 65. stav 1). </p>
<p>Za prekršaje iz stava 1. ovog člana kazniće se pravno lice novčanom kaznom do 
300.000 dinara. </p>
<p>Novčanom kaznom do 50.000 dinara kazniće se za prekršaj odgovorno lice u 
državnom organu ili organu jedinice lokalne samouprave ako u propisanom roku: 
</p>
<p>1) ne dostavi nadležnom matičaru odluke i druga akta o činjenici rođenja, 
zaključenja braka i smrti i promenama u vezi sa tim činjenicama (čl. 28. i 64); 
</p>
<p class="v2-clan-left-1">2) ne postupi u skladu sa članom 34. stav 2. ovog 
zakona;</p>
<p class="v2-clan-left-1">3) ne postupi u skladu sa članom 27. ovog zakona, 
odnosno ne unese naknadnu zabelešku u Registar matičnih knjiga i u papirni oblik 
matične knjige;</p>
<p class="v2-clan-left-1">4) ne izvrši upis ličnog imena pripadnika nacionalne 
manjine prema jeziku i pravopisu pripadnika nacionalne manjine (član 17. stav 1);</p>
<p class="v2-clan-left-1">5) ne upiše u matičnu knjigu rođenih podatak o 
nacionalnoj pripadnosti (član 45a).</p>
<p class="v2-clan-left-1">Novčanom kaznom do 150.000 dinara kazniće se za 
prekršaj odgovorno lice u organu iz člana 6. st. 2. i 4. ovog zakona ukoliko ne 
obezbedi vođenje matičnih knjiga u Registru matičnih knjiga najkasnije do početka 
primene ovog zakona.</p>
<p><span class="hide-change">*Službeni glasnik RS, broj 47/2018</span></p>
<p class="clan">XII. PRELAZNE I ZAVRŠNE ODREDBE </p>
<p class="clan">Član 88.</p>
<p>Matične knjige koje su vođene do 9. maja 1946. godine, kao i izvodi iz 
matičnih knjiga i uverenja koja se izdaju na osnovu tih matičnih knjiga, imaju 
dokaznu snagu javnih isprava. </p>
<p>Izvode iz matičnih knjiga i uverenja iz stava 1. ovog člana izdaje matičar.</p>
<p class="clan">Član 89.</p>
<p>Matičari i zamenici matičara koji na dan stupanja na snagu ovog zakona nemaju 
visoko obrazovanje stečeno na studijama drugog stepena (diplomske akademske 
studije – master, specijalističke akademske studije, specijalističke strukovne 
studije) u obrazovno-naučnom polju Društveno-humanističkih nauka, odnosno na 
osnovnim studijama u trajanju od najmanje četiri godine društvenog smera, 
nastavljaju da obavljaju poslove ako polože poseban stručni ispit za matičara u 
roku od tri godine od dana početka primene ovog zakona.</p>
<p class="clan">Član 90.</p>
<p>Ministarstvo nadležno za poslove uprave preuzeće od ministarstva nadležnog za 
unutrašnje poslove drugi primerak matičnih knjiga najkasnije u roku od pet godina 
od dana početka primene ovog zakona.</p>
<p class="clan">Član 91.</p>
<p>Organi iz člana 6. st. 2. i 4. i člana 68. stav 1. ovog zakona obezbediće 
vođenje drugog primerka matičnih knjiga primenom elektronskih sredstava za obradu 
i skladištenje podataka najkasnije u roku od <span class="v2-clan-left-1">sedam</span> godina od dana početka 
primene ovog zakona. </p>
<p>Organi iz člana 6. st. 2. i 4. i člana 68. stav 1. ovog zakona do 
obezbeđivanja vođenja drugog primerka matičnih knjiga primenom elektronskih 
sredstava za obradu i skladištenje podataka, a najkasnije do isteka roka iz stava 
1. ovog člana drugi primerak matičnih knjiga vode kao prepis ili overenu 
fotokopiju izvornika matične knjige. </p>
<p class="hide-change">*Službeni glasnik RS, broj 145/2014</p>
<p class="clan">Član 92.</p>
<p>Ministarstvo nadležno za poslove uprave obezbediće uslove za uspostavljanje 
centralnog sistema za elektronsku obradu i skladištenje podataka i čuvanje drugog 
primerka matičnih knjiga koje vode organi iz člana 6. st. 2. i 4. ovog zakona, 
najkasnije u roku od dve godine od dana početka primene ovog zakona. 
</p>
<p class="clan">Član 93.</p>
<p>Drugi primerak matičnih knjiga koje vode organi iz člana 6. st. 2. i 4. ovog 
zakona do obezbeđivanja uslova iz člana 91. stav 1. i člana 92. ovog zakona čuva 
se u ministarstvu nadležnom za unutrašnje poslove. </p>
<p>Organi iz člana 6. st. 2. i 4. ovog zakona dužni su da do obezbeđivanja uslova 
iz člana 91. stav 1. i člana 92. ovog zakona dostave na čuvanje ministarstvu 
nadležnom za unutrašnje poslove sadržaj drugog primerka matičnih knjiga sravnjen sa 
izvornikom za prethodnu godinu najkasnije do 31. januara. </p>
<p class="clan">Član 94.</p>
<p>Danom početka primene ovog zakona prestaju da važe Zakon o osnovnim podacima 
za matične knjige („Službeni list SFRJ”, broj 6/73) i Zakon o matičnim knjigama 
(„Službeni glasnik SRS”, broj 15/90 i „Službeni glasnik RS”, br. 57/03 i 
101/05-dr. zakon). </p>
<p class="clan">Član 95.</p>
<p>Postupak upisa činjenice rođenja, zaključenja braka i smrti, kao i postupak za 
naknadni upis činjenice rođenja, odnosno smrti; naknadni upis pojedinih podataka 
koji nisu mogli biti upisani u matičnu knjigu; ispravku greške u matičnim 
knjigama; uvid u matične knjige i spise na osnovu kojih se vrši upis u matične 
knjige i obnovu upisa činjenice rođenja, zaključenja braka i smrti u matične knjige, 
započet do dana početka primene ovog zakona okončaće se po odredbama ovog 
zakona.</p>
<p class="clan">Član 96.</p>
<p>Podzakonski propisi iz člana 86. ovog zakona doneće se u roku od devet meseci 
od dana stupanja na snagu ovog zakona.</p>
<p class="clan">Član 97.</p>
<p>Ovaj zakon stupa na snagu osmog dana od dana objavljivanja u „Službenom 
glasniku Republike Srbije”, a počeće da se primenjuje po isteku devet meseci od 
dana stupanja na snagu.</p>
<p>&nbsp;</p>
<p class="bold">ODREDBE КOJE NISU UNETE U "PREČIŠĆEN TEКST" ZAКONA</p>
<p class="italik">Zakon o izmenama i dopunama Zakona o matičnim knjigama: 
"Službeni glasnik RS", broj 47/2018-8</p>
<p class="auto-style1"><strong>Član 40.</strong></p>
<p><strong>Registar matičnih knjiga iz člana 16. ovog zakona (izmenjen član 33) 
preuzima podatke o ličnim stanjima građana iz čl. 45, 55. i 59. Zakona o matičnim 
knjigama („Službeni glasnik RS”, br. 20/09 i 145/14) koji se vode u Centralnom 
sistemu za elektronsku obradu i skladištenje podataka i čuvanje drugog primerka 
matičnih knjiga iz čl. 33, 35. i 92. tog zakona.</strong></p>
<p><strong>Početkom primene ovog zakona drugi primerak matičnih knjiga prestaje 
da se vodi u Centralnom sistemu za elektronsku obradu i skladištenje podataka i 
čuvanje drugog primerka matičnih knjiga.</strong></p>
<p><strong>Organi iz člana 6. st. 2. i 4. Zakona o matičnim knjigama („Službeni 
glasnik RS”, br. 20/09 i 145/14) obezbediće tehničke uslove za vođenje matičnih 
knjiga u Registru matičnih knjiga za sva matična područja za koja se, u skladu sa 
odlukom o matičnim područjima, vode matične knjige do početka primene ovog 
zakona.</strong></p>
<p class="auto-style1"><strong>Član 41.</strong></p>
<p><strong>Odluku o činjenici rođenja, zaključenja braka i smrti i promenama u vezi 
sa tom činjenicom, nadležni organ iz člana 28. Zakona o matičnim knjigama 
(„Službeni glasnik RS”, br. 20/09 i 145/14) dužan je da dostavi Registru 
matičnih knjiga (nadležnom matičaru) radi upisa u matičnu knjigu, elektronskim 
putem, u roku od 12 meseci od dana početka primene ovog zakona.</strong></p>
<p class="auto-style1"><strong>Član 42.</strong></p>
<p><strong>Ministarstvo nadležno za poslove zdravlja obezbediće uslove za 
izdavanje elektronske potvrde o smrti i elektronske potvrde o promeni pola u roku 
od 12 meseci od dana početka primene ovog zakona.</strong></p>
<p class="auto-style1"><strong>Član 43.</strong></p>
<p><strong>Ministarstvo nadležno za spoljne poslove obezbediće tehničke i druge 
uslove za elektronsko povezivanje diplomatsko-konzularnih predstavništava sa 
Registrom matičnih knjiga iz člana 32. ovog zakona (izmenjen član 72) u roku od 12 
meseci od dana početka primene ovog zakona.</strong></p>
<p><strong>Dok se ne obezbede tehnički i drugi uslovi iz stava 1. ovog člana 
drugi primerak matičnih knjiga čuva se i vodi u ministarstvu nadležnom za spoljne 
poslove u skladu sa odredbama Zakona o matičnim knjigama („Službeni glasnik RS”, 
br. 20/09 i 145/14).</strong></p>
<p class="auto-style1"><strong>Član 44.</strong></p>
<p><strong>Ministarstvo nadležno za spoljne poslove obezbediće uslove za 
postupanje diplomatsko-konzularnih predstavništava na način opisan iz člana 34. 
ovog zakona (izmenjen član 76) u roku od 12 meseci od dana početka primene ovog 
zakona.</strong></p>
<p><strong>Dok se ne steknu uslovi za postupanje diplomatsko-konzularnih 
predstavništava iz stava 1. ovog člana, prijave za upis činjenica rođenja, braka 
ili smrti prosleđivaće se samo u papirnom obliku.</strong></p>
<p class="auto-style1"><strong>Član 45.</strong></p>
<p><strong>Ako su oba primerka matične knjige koja su se vodila u skladu sa 
odredbama Zakona o matičnim knjigama („Službeni glasnik RS”, br. 20/09 i 145/14) 
potpuno ili delimično uništena ili nestala, obnoviće se u skladu sa tim zakonom.</strong></p>
<p class="auto-style1"><strong>Član 46.</strong></p>
<p><strong>Podzakonski propisi iz čl. 2. i 18, dela člana 25. (kojim se dodaje 
novi član 45b) i člana 38. ovog zakona biće doneti do početka primene ovog 
zakona. </strong></p>
<p class="auto-style1"><strong>Član 47.</strong></p>
<p><strong>Ovaj zakon stupa na snagu osmog dana od dana objavljivanja u „Službenom 
glasniku Republike Srbije”, a primenjuje se počev od 1. januara 2019. godine, 
izuzev dela člana 25. ovog zakona (kojim se dodaje novi član 45v) koji počinje da 
se primenjuje stupanjem na snagu ovog zakona.</strong></p>

