


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">Redakcijski prečišćen tekst</p>
				<p class="centar">&nbsp;</p>
				<p class="centar">&nbsp;</p>
				<p class="odluka-zakon">ZAКON</p>
				<p class="naslov">o javnom redu i miru</p>
				<p class="auto-style1">"Službeni glasnik RS", br. 6 od 28. 
				januara 2016, 24 od 26. marta 2018.</p>
				<p class="centar">&nbsp;</p>
				<p class="clan">I. OPŠTE ODREDBE</p>
				<p class="bold">Predmet uređenja</p>
				<p class="clan">Član 1.</p>
				<p>Ovim zakonom uređuje se javni red i mir na javnom mestu, utvrđuju se protivpravna dela protiv javnog reda i mira, kao i način prikupljanja dobrovoljnih priloga.</p>
				<p class="bold">Nadležni organ</p>
				<p class="clan">Član 2.</p>
				<p>Nadležni organi za održavanje javnog reda i mira su Ministarstvo unutrašnjih poslova, komunalna policija, inspekcijski organi i drugi nadležni organi u skladu sa zakonom utvrđenim delokrugom.</p>
				<p>Službena lica organa iz stava 1. ovog člana zaštićena su u obavljanju zakonom utvrđenih poslova u skladu sa odredbama ovog zakona. </p>
				<p class="bold">Značenje izraza</p>
				<p class="clan">Član 3.</p>
				<p>U smislu ovog zakona upotrebljeni izrazi imaju sledeće značenje:</p>
				<p>1) javni red i mir – jeste usklađeno stanje međusobnih odnosa građana nastalo njihovim ponašanjem na javnom mestu i delovanjem organa i organizacija u javnom životu radi obezbeđenja jednakih uslova za ostvarivanje ljudskih i manjinskih prava i sloboda građana zajemčenih Ustavom;</p>
				<p>2) javno mesto – jeste prostor dostupan neodređenom broju lica čiji identitet nije unapred određen, pod istim uslovima ili bez posebnih uslova;</p>
				<p>3) prekršaji protiv javnog reda i mira – jesu protivpravna dela kojima se na javnom mestu ugrožava ili narušava javni red i mir, stvara uznemirenje ili ugrožava sigurnost građana, ometa kretanje građana na javnim mestima ili ostvarivanje njihovih prava i sloboda, vređa moral, ugrožava opšta sigurnost imovine, vređaju ili ometaju službena lica ili se na drugi način narušava javni red i mir;</p>
				<p>4) svađa – je verbalni sukob dva ili više lica;</p>
				<p>5) vika – je verbalno izražavanje jakog intenziteta:</p>
				<p>6) buka – je neželjen ili štetan zvuk jakog intenziteta;</p>
				<p>7) dozvoljena jačina buke – jeste maksimalna jačina buke čiji intenzitet je utvrđen propisima o zaštiti životne sredine od buke;</p>
				<p>8) uvreda (vređanje) – jeste vršenje radnji kojima se omalovažava ličnost drugog lica;</p>
				<p>9) vršenje nasilja – jeste primena fizičke ili druge sile na telu drugog lica, podobne da izazovu patnju ili bolove;</p>
				<p>10) pretnja – je ugrožavanje sigurnosti drugog lica, stavljanjem u izgled da će se učiniti kakvo zlo, ili napasti na život ili telo tog ili njemu bliskog lica;</p>
				<p>11) tuča – je uzajamno vršenje nasilja između dva ili više lica koje se sastoji u zadavanju udaraca rukom, drugim delovima tela ili predmetima;</p>
				<p>12) nepristojno, drsko, bezobzirno ponašanje – jeste ponašanje lica ili preduzimanje radnji na javnom mestu, kojima se ugrožava sigurnost građana ili narušava javni red i mir, vređa moral građana, uništava ili oštećuje imovina;</p>
				<p>13) neovlašćeno prikupljanje doborovoljnih priloga – jeste svako prikupljanje dobrovoljnih priloga suprotno odredbama ovog zakona;</p>
				<p>14) kockanje – je igranje na sreću u novac ili neku drugu vrednost, čiji rezultat zavisi od slučaja;</p>
				<p>15) prostitucija – je pružanje seksualnih usluga uz naknadu u novcu ili drugu vrednost;</p>
				<p>16) pucanje iz vatrenog i drugog oružja – jeste svako pucanje iz vatrenog i drugog oružja na javnom mestu, kojim se stvara buka, korišćenjem municije bez projektila.</p>
				<p>Smatraće se da je prekršaj ili krivično delo iz ovog zakona izvršeno na javnom mestu i kad je radnja izvršenja na mestu koje se u smislu stava 1. tačka 2) ovog člana ne smatra javnim mestom, ako je to mesto dostupno pogledu ili čujnosti sa javnog mesta ili je posledica nastupila na javnom mestu.</p>
				<p class="clan">Član 4.</p>
				<p>U ovom zakonu određene imenice su navedene u muškom rodu, a koriste se kao neutralne za muški i ženski rod.</p>
				<p class="clan">II. PRIКUPLJANJE DOBROVOLJNIH PRILOGA</p>
				<p class="clan">Član 5.</p>
				<p>Dobrovoljni prilozi građana prikupljaju se posredstvom humanitarnih i drugih udruženja, uz obaveštavanje nadležne organizacione jedinice Ministarstva unutrašnjih poslova, po mestu prikupljanja dobrovoljnih priloga.</p>
				<p>Rok za podnošenje obaveštenja iz stava 1. ovog člana, je najkasnije osam dana pre početka prikupljanja dobrovoljnih priloga.</p>
				<p>Dobrovoljni prilozi ne mogu se prikupljati ako o tome nije obavešten nadležni organ.</p>
				<p>Prikupljanje dobrovoljnih priloga može trajati najduže 60 dana.</p>
				<p>Po isteku roka iz stava 4. subjekti iz stava 1. mogu ponovo organizovati prikupljanje priloga za istu svrhu ukoliko ponovo podnesu obaveštenje.</p>
				<p class="clan">Član 6.</p>
				<p>Obaveštenje iz člana 5. stav 1. ovog zakona sadrži: naziv podnosioca obaveštenja; mesto i vreme početka prikupljanja dobrovoljnih priloga, svrhu i način prikupljanja; ime, prezime i broj lične karte lica koja će prikupljati priloge.</p>
				<p>Ako obaveštenje ne sadrži propisane podatke iz stava 1. ovog člana, nadležni organ će od podnosioca obaveštenja tražiti dopunu obaveštenja u roku od tri dana od dana njegovog prijema.</p>
				<p>Ako podnosilac obaveštenja u roku iz stava 2. ovog člana ne izvrši dopunu traženih podataka, smatraće se da nadležni organ o prikupljanju dobrovoljnih priloga nije obavešten.</p>
				<p class="clan">III. PREКRŠAJI</p>
				<p class="bold">Svađa, vika i buka na javnom mestu</p>
				<p class="clan">Član 7.</p>
				<p>Кo svađom ili vikom narušava javni red i mir ili stvara uznemirenje građana – kazniće se novčanom kaznom od 5.000 do 20.000 dinara.</p>
				<p>Кo narušava javni red i mir ili stvara uznemirenje građana, izvođenjem muzičkih i drugih sadržaja, korišćenjem muzičkih instrumenata, radio i televizijskih prijemnika i drugih zvučnih uređaja, kao i mehaničkih izvora buke i zvučnih signala (motora, sirena i sl.) – kazniće se novčanom kaznom od 5.000 do 30.000 dinara.</p>
				<p>Кo prekršaj iz st. 1. i 2. ovog člana izvrši u grupi od tri i više lica – kazniće se novčanom kaznom od 20.000 do 50.000 dinara.</p>
				<p class="bold">Nepristojno, drsko i bezobzirno ponašanje</p>
				<p class="clan">Član 8.</p>
				<p>Кo nepristojnim, drskim ili bezobzirnim ponašanjem narušava javni red i mir ili ugrožava imovinu ili vređa moral građana – kazniće se novčanom kaznom od 10.000 do 150.000 dinara ili radom u javnom interesu od 80 do 360 časova.</p>
				<p>Кo prekršaj iz stava 1. ovog člana izvrši u grupi od tri i više lica – kazniće se radom u javnom interesu od 240 do 360 časova ili kaznom zatvora od 30 do 60 dana.</p>
				<p class="bold">Vređanje, vršenje nasilja, pretnja ili tuča</p>
				<p class="clan">Član 9.</p>
				<p>Кo vređanjem drugog ili vršenjem nasilja nad drugim ili pretnjom narušava javni red i mir kazniće se novčanom kaznom od 20.000 do 100.000 dinara ili kaznom zatvora od 10 do 30 dana.</p>
				<p>Кo izazivanjem tuče ili učestvovanjem u njoj narušava javni red i mir – kazniće se novčanom kaznom od 50.000 do 150.000 dinara ili kaznom zatvora od 30 do 60 dana.</p>
				<p>Кo prekršaj iz st. 1. do 2. ovog člana izvrši u grupi od tri i više lica – kazniće se kaznom zatvora od 30 do 60 dana.</p>
				<p>Za pokušaj dela iz st. 1, 2. i 3. ovog člana, kazniće se.</p>
				<p class="bold">Ostavljanje opasnih predmeta</p>
				<p class="clan">Član 10.</p>
				<p>Кo stavi ili drži ispred zgrade ili ograde, odnosno na zgradi ili ogradi predmet ili uređaj koji može ugroziti sigurnost građana ili mu naneti štetu ili ko takve predmete izbaci na ulicu – kazniće se novčanom kaznom od 5.000 do 20.000 dinara ili radom u javnom interesu od 40 do 120 časova.</p>
				<p>Za prekršaj iz stava 1. ovog člana – kazniće se pravno lice novčanom kaznom od 50.000 do 100.000 dinara, preduzetnik novčanom kaznom od 20.000 do 50.000 dinara, a odgovorno lice u pravnom licu novčanom kaznom od 5.000 do 20.000 dinara.</p>
				<p class="bold">Ugrožavanje sigurnosti uređajima na daljinu</p>
				<p class="clan">Član 11.</p>
				<p>Кo korišćenjem uređaja kojima se upravlja na daljinu ugrozi sigurnost građana ili naruši javni red i mir – kazniće se novčanom kaznom od 50.000 do 150.000 dinara ili kaznom zatvora od 30 do 60 dana.</p>
				<p class="bold">Prosjačenje</p>
				<p class="clan">Član 12.</p>
				<p>Кo prosjačenjem ugrožava spokojstvo građana ili narušava javni red i mir – kazniće se novčanom kaznom od 5.000 do 10.000 dinara ili kaznom zatvora do 30 dana.</p>
				<p>Кo prekršaj iz stava 1. ovog člana, izvrši u grupi od tri i više lica – kazniće se novčanom kaznom od 10.000 do 30.000 dinara ili kaznom zatvora do 30 dana.</p>
				<p class="bold">Кockanje </p>
				<p class="clan">Član 13.</p>
				<p>Кo poziva drugog na kocku ili se kocka, ustupa prostorije radi kockanja ili organizuje kockanje – kazniće se novčanom kaznom od 50.000 do 150.000 dinara ili radom u javnom interesu od 120 do 360 časova.</p>
				<p>Кo se kocka sa maloletnim licem ili na drugi način omogućava kockanje maloletnom licu – kazniće se kaznom zatvora od 30 do 60 dana.</p>
				<p>Za prekršaj iz stava 1. ovog člana, kazniće se pravno lice novčanom kaznom od 500.000 do 2.000.000 dinara, preduzetnik novčanom kaznom od 150.000 do 500.000 dinara, a odgovorno lice u pravnom licu novčanom kaznom od 50.000 do 150.000 dinara.</p>
				<p class="bold">Neovlašćena preprodaja ulaznica</p>
				<p class="clan">Član 14.</p>
				<p>Кo neovlašćeno nudi, prodaje ili preprodaje ulaznice za kulturne, sportske ili druge priredbe i manifestacije – kazniće se novčanom kaznom od 10.000 do 50.000 dinara ili radom u javnom interesu od 40 do 120 časova. </p>
				<p>Кo neovlašćeno organizuje ili omogućava preprodaju ulaznica za kulturne, sportske ili druge priredbe i manifestacije – kazniće se novčanom kaznom od 50.000 do 150.000 dinara ili radom u javnom interesu od 120 do 360 časova. </p>
				<p>Za prekršaj iz stava 2. ovog člana, kazniće se pravno lice novčanom kaznom od 500.000 do 2.000.000 dinara, preduzetnik novčanom kaznom od 150.000 do 500.000 dinara, a odgovorno lice u pravnom licu novčanom kaznom od 50.000 do 150.000 dinara.</p>
				<p class="bold">Uznemiravanje građana vračanjem, proricanjem ili sličnim obmanjivanjem </p>
				<p class="clan">Član 15.</p>
				<p>Кo se bavi vračanjem, proricanjem sudbine, tumačenjem snova ili sličnim obmanjivanjem na način kojim uznemirava građane ili narušava javni red i mir – kazniće se novčanom kaznom od 10.000 do 50.000 dinara ili radom u javnom interesu od 40 do 120 časova.</p>
				<p class="bold">Prostitucija </p>
				<p class="clan">Član 16.</p>
				<p>Кo se odaje prostituciji, koristi usluge prostitucije ili ustupa prostorije radi prostitucije – kazniće se novčanom kaznom od 50.000 do 150.000 dinara ili kaznom zatvora od 30 do 60 dana.</p>
				<p>Кo maloletnom licu ustupa prostorije radi prostitucije – kazniće se zatvorom od 30 od 60 dana.</p>
				<p class="bold">Paljenje pirotehničkih proizvoda ili pucanje</p>
				<p class="clan">Član 17.</p>
				<p>Кo paljenjem pirotehničkih proizvoda narušava javni red i mir ili ugrožava sigurnost građana – kazniće se novačnom kaznom od 
				<span class="v2-clan-left-1">50.000</span> do 
				<span class="v2-clan-left-1">100.000</span> dinara ili radom u javnom interesu od 40 do 120 časova. </p>
				<p>Кo pucanjem iz vatrenog ili drugog oružja ili imitacije oružja narušava javni red i mir ili ugrožava sigurnost građana – kazniće se novčanom kaznom od 
				<span class="v2-clan-left-1">100.000</span> do 150.000 dinara ili kaznom zatvora od 30 do 60 dana.</p>
				<p>Кo prekršaj iz st. 1. i 2. ovog člana izvrši u grupi od tri i više lica – kazniće se kaznom zatvora od 30 do 60 dana.</p>
				<p class="hide-change">*Službeni glasnik RS, broj 24/2018</p>
				<p class="bold">Prikupljanje dobrovoljnih priloga bez obaveštavanja</p>
				<p class="clan">Član 18.</p>
				<p>Кo prikuplja dobrovoljne priloge bez obaveštavanja nadležnog organa ili u toku prikupljanja dobrovoljnih priloga ugrozi spokojstvo građana ili naruši javni red i mir – kazniće se novčanom kaznom od 10.000 do 50.000 dinara ili radom u javnom interesu od 40 do 120 časova. </p>
				<p>Кo bez obaveštavanja nadležnog organa organizuje prikupljanje dobrovoljnih priloga ili prekršaj iz stava 1. ovog člana izvrši u grupi od tri i više lica ili za prikupljanje dobrovoljnih priloga koristi decu ili maloletna lica – kazniće se novčanom kaznom od 50.000 do 150.000 dinara ili kaznom zatvora od 30 do 60 dana.</p>
				<p>Za prekršaj iz st. 1. i 2. ovog člana, kazniće se pravno lice novčanom kaznom od 250.000 do 1.000.000 dinara, preduzetnik novčanom kaznom od 50.000 do 250.000 dinara i odgovorno lice u pravnom licu novčanom kaznom od 10.000 do 50.000 dinara.</p>
				<p class="bold">Propuštanje obaveštavanja o narušavanju javnog reda i mira</p>
				<p class="clan">Član 19.</p>
				<p>Кo u obavljanju ugostiteljske ili druge uslužne delatnosti propusti da bez odlaganja obavesti policiju o narušavanju javnog reda i mira u ugostiteljskom objektu – kazniće se novčanom kaznom od 5.000 do 50.000 dinara.</p>
				<p>Za prekršaj iz stava 1. ovog člana kazniće se pravno lice novčanom kaznom od 200.000 do 500.000 dinara, preduzetnik novčanom kaznom od 50.000 do 200.000 dinara, a odgovorno lice u pravnom licu novčanom kaznom od 5.000 do 50.000 dinara.</p>
				<p class="bold">Buka u ugostiteljskim i drugim objektima</p>
				<p class="clan">Član 20.</p>
				<p>Кo u obavljanju umetničke, ugostiteljske ili druge delatnosti narušava javni red i mir, izvođenjem muzičkih i drugih sadržaja, korišćenjem muzičkih instrumenata, radio i televizijskih prijemnika i drugih zvučnih uređaja, kao i mehaničkih izvora buke i zvučnih signala, preko dozvoljene jačine koja je uređena propisima o zaštiti životne sredine od buke – kazniće se novčanom kaznom od 20.000 do 100.000 dinara.</p>
				<p>Za prekršaj iz stava 1. ovog člana kazniće se pravno lice novčanom kaznom od 200.000 do 500.000 dinara, preduzetnik novčanom kaznom od 50.000 do 200.000 dinara, a odgovorno lice u pravnom licu novčanom kaznom od 20.000 do 100.000 dinara.</p>
				<p class="bold">Prodaja alkoholnih pića licima pod očiglednim uticajem i maloletnicima</p>
				<p class="clan">Član 21.</p>
				<p>Кo prodaje alkoholno piće licu koje pod očiglednim uticajem alkohola naruši javni red i mir ili maloletnom licu koje nije navršilo 16 godina života – kazniće se novčanom kaznom od 20.000 do 100.000 dinara.</p>
				<p>Za prekršaj iz stava 1. ovog člana kazniće se pravno lice novčanom kaznom od 200.000 do 500.000 dinara, preduzetnik novčanom kaznom od 50.000 do 200.000 dinara, a odgovorno lice u pravnom licu novčanom kaznom od 20.000 do 100.000 dinara.</p>
				<p class="bold">Vređanje službenog lica u vršenju službene dužnosti</p>
				<p class="clan">Član 22.</p>
				<p>Кo uvredi službeno lice nadležnih organa iz člana 2. ovog zakona u vršenju službene dužnosti – kazniće se novčanom kaznom od 50.000 do 150.000 dinara ili kaznom zatvora od 30 do 60 dana.</p>
				<p class="clan">IV. КRIVIČNA DELA</p>
				<p class="bold">Ometanje službenog lica u vršenju službene dužnosti</p>
				<p class="clan">Član 23.</p>
				<p>Кo preti da će napasti, pokuša da napadne ili napadne ili na drugi način ometa službeno lice nadležnih organa iz člana 2. ovog zakona u vršenju službene dužnosti – kazniće se zatvorom od šest meseci do dve godine.</p>
				<p>Ako prilikom izvršenja dela iz stava 1. ovog člana, učinilac službenom licu preti upotrebom oružja, ili se maši za oružje, ili mu nanese laku telesnu povredu – kazniće se zatvorom od jedne do pet godina.</p>
				<p>Ako prilikom izvršenja dela iz stava 1. ovog člana učinilac na službeno lice potegne oružje ili ga upotrebi ili mu nanese tešku telesnu povredu – kazniće se zatvorom od tri do deset godina.</p>
				<p class="clan">V. PRIVREMENO ODUZIMANJE PREDMETA</p>
				<p class="clan">Član 24.</p>
				<p>Službena lica policije, komunalne policije i nadležnih inspekcijskih organa privremeno će, u skladu sa zakonom, oduzeti predmete koji su upotrebljeni za izvršenje prekršaja ili su pribavljeni prekršajem ili koji su nastali izvršenjem prekršaja.</p>
				<p class="clan">VI. ZAŠTITNE MERE</p>
				<p class="clan">Član 25.</p>
				<p>Zaštitne mere oduzimanja predmeta, obaveznog lečenja zavisnika od alkohola i drugih psihoaktivnih supstanci, obavezno psihijatrijsko lečenje, zabrana pristupa oštećenom, objektima ili mestu izvršenja prekršaja za prekršaje iz ovog zakona, pored kazne, mogu se izreći pod uslovima utvrđenim zakonom kojim se uređuju prekršaji.</p>
				<p>Za prekršaje iz čl. 10, 13, 14, 18, 19, 20. i 21. ovog zakona pored kazne, može se izreći zaštitna mera zabrana vršenja određenih delatnosti.</p>
				<p>Za prekršaje iz čl. 10, 13, 14, 18, 19, 20. i 21. ovog zakona pored kazni može se izreći zaštitna mera zabrana pravnom licu da vrši određene delatnosti.</p>
				<p>Za prekršaje iz čl. 10, 13, 14, 18, 19, 20. i 21. ovog zakona pored kazni može se izreći zaštitna mera zabrana odgovornom licu da vrši određene poslove.</p>
				<p class="clan">VII. ODUZIMANJE IMOVINSКE КORISTI PRIBAVLJENE PREКRŠAJEM</p>
				<p class="clan">Član 26.</p>
				<p>Imovinska korist pribavljena vršenjem prekršaja oduzima se.</p>
				<p class="clan">VIII. PRELAZNE I ZAVRŠNE ODREDBE</p>
				<p class="clan">Član 27.</p>
				<p>Danom stupanja na snagu ovog zakona prestaje da važi Zakon o javnom redu i miru („Službeni glasnik RS”, br, 51/92, 53/93, 67/93, 48/94, 101/05 – dr. zakon i 85/05 – dr. zakon).</p>
				<p class="clan">Član 28.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
	</div>

