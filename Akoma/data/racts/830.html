

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Crne Gore o međunarodnom drumskom graničnom prelazu Jabuka (Republika Srbija) – Ranče (Crna Gora)</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Crne Gore o međunarodnom drumskom graničnom prelazu Jabuka (Republika Srbija) – Ranče (Crna Gora), koji je donela Narodna skupština Republike Srbije, na Jedanaestom vanrednom zasedanju u Jedanaestom sazivu, 14. februara 2019. godine.</p>
			<p class="potpis">PR broj 19</p>
			<p class="potpis">U Beogradu, 15. februara 2019. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Crne Gore o međunarodnom drumskom graničnom prelazu Jabuka (Republika Srbija) – Ranče (Crna Gora)</p>
			<p class="centar">"Službeni glasnik RS - Međunarodni ugovori", broj 
			2 od 18. februara 2019.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Crne Gore o međunarodnom drumskom graničnom prelazu Jabuka (Republika Srbija) – Ranče (Crna Gora), potpisan u Beogradu, 1. avgusta 2018. godine, u originalu na srpskom i crnogorskom jeziku. </p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi: </p>
			<p class="bold"><span class="bold">SPORAZUM</span></p>
			<p class="bold"><span class="bold">između Vlade Republike Srbije i Vlade Crne Gore o međunarodnom drumskom graničnom prelazu Jabuka (Republika Srbija) – Ranče (Crna Gora)</span></p>
			<p class="Basic-Paragraph">Vlada Republike Srbije i Vlada Crne Gore (u daljem tekstu: „strane”),</p>
			<p class="Basic-Paragraph">polazeći od prijateljskih i dobrosusedskih odnosa i saradnje između dve države,</p>
			<p class="Basic-Paragraph">imajući u vidu realne mogućnosti za dalje jačanje i unapređenje uzajamno korisne i ravnopravne dugoročne saradnje između dve države, kao i njihovu želju da stvore najpogodnije uslove za razvoj takve saradnje,</p>
			<p class="Basic-Paragraph">primenjujući odluke o poboljšanju evropske i regionalne saobraćajne infrastrukture, kao i zakonodavstvo i standarde Evropske unije u delu koji se odnosi na granične prelaze i kontrolu prelaska državne granice,</p>
			<p class="Basic-Paragraph">u želji da unaprede kretanje građana i promet roba između dve države i olakšaju saobraćaj preko zajedničke državne granice,</p>
			<p class="Basic-Paragraph">sporazumele su se o sledećem:</p>
			<p class="clan"><span class="bold">Saobraćaj ljudi i promet roba preko državne granice</span></p>
			<p class="clan"><span class="bold">Član 1.</span></p>
			<p class="Basic-Paragraph">Saobraćaj ljudi i promet roba preko državne granice između Republike Srbije i Crne Gore dozvoljen je samo na graničnim prelazima za međunarodni i pogranični saobraćaj ili drugim mestima određenim sporazumima između strana.</p>
			<p class="Basic-Paragraph">Strane će adekvatnim sredstvima i odgovarajućom kontrolom zatvoriti sve lokacije koje nisu obuhvaćene stavom 1. ovog člana, o čemu će, blagovremeno, obavestiti svoje građane.</p>
			<p class="clan"><span class="bold">Granični prelaz</span></p>
			<p class="clan"><span class="bold">Član 2.</span></p>
			<p class="Basic-Paragraph">Strane određuju granični prelaz za međunarodni drumski putnički i robni saobraćaj Jabuka–Ranče, na zajedničkoj državnoj granici na putnom pravcu Prijepolje–Pljevlja.</p>
			<p class="Basic-Paragraph">Granični prelaz Jabuka–Ranče otvoren je 24 sata dnevno za saobraćaj putnika i promet roba, osim roba koje podležu inspekcijskoj kontroli i roba na koje se prilikom uvoza i stavljanja u promet plaća akciza, prema propisima strana.</p>
			<p class="Basic-Paragraph">Na graničnom prelazu Jabuka–Ranče, na strani Republike Srbije nema, a na strani Crne Gore ima organizovane fitosanitarne i veterinarske inspekcijske službe.</p>
			<p class="Basic-Paragraph">U cilju bržeg protoka roba iz Republike Srbije, bez prisustva i pregleda graničnog fitosanitarnog ili veterinarskog inspektora, mogu se izvoziti pošiljke koje podležu fitosanitarnoj i veterinarskoj inspekcijskoj kontroli u Crnoj Gori, osim živih životinja i hrane životinjskog porekla, ukoliko te pošiljke prati potrebna propisana dokumentacija.</p>
			<p class="Basic-Paragraph">U slučaju povraćaja pošiljki iz bilo kog razloga isti će se izvršiti preko graničnog prelaza Gostun–Dobrakovo ili ovog graničnog prelaza, s tim što će vanredni inspekcijski nadzor organizovati nadležna granična inspekcija Republike Srbije.</p>
			<p class="Basic-Paragraph">Nakon obezbeđivanja odgovarajućih tehničkih, infrastrukturnih i kadrovskih uslova, o čemu će se strane uzajamno obavestiti diplomatskim putem, nadležni organi strana, mogu preko graničnog prelaza Jabuka–Ranče sporazumno odobriti međunarodni promet svih roba koje podležu inspekcijskom nadzoru.</p>
			<p class="Basic-Paragraph">Radno vreme i uslovi za organizovanje vanrednog inspekcijskog pregleda, na graničnom prelazu Jabuka–Ranče odrediće se odgovarajućim protokolima nadležnih inspekcijskih službi strana.</p>
			<p class="clan"><span class="bold">Mešovita komisija</span></p>
			<p class="clan"><span class="bold">Član 3.</span></p>
			<p class="Basic-Paragraph">Za praćenje sprovođenja odredaba ovog sporazuma i sporazuma o ostalim graničnim prelazima i regulisanja režima pograničnog saobraćaja obrazuje se jedinstvena Mešovita komisija, u čiji sastav će svaka strana imenovati predsednika svog dela Кomisije i još četiri člana, te njihove zamenike (u daljem tekstu: Mešovita komisija).</p>
			<p class="Basic-Paragraph">Poslovi i način rada Mešovite komisije urediće se Poslovnikom. Poslovnik će biti usvojen na prvom sastanku Mešovite komisije, koja će se održati u roku od 60 dana od dana početka primene ovog sporazuma.</p>
			<p class="Basic-Paragraph">O imenovanju i izmenama predsednika svog dela Mešovite komisije, strane će se međusobno obaveštavati diplomatskim putem, a o izmenama članova Mešovite komisije predsednici komisija će se obaveštavati razmenom pisama.</p>
			<p class="Basic-Paragraph">Zadatak Mešovite komisije za potrebe ovog sporazuma je da usklađuje rad nadležnih organa u rešavanju prostornih, tehničkih i drugih pitanja vezanih za granične prelaze, i to:</p>
			<p class="Basic-Paragraph">– prati i analizira stepen frekventnosti graničnih prelaza i predlaže mere i radnje za brži protok ljudi i roba;</p>
			<p class="Basic-Paragraph">– predlaže otvaranje, zatvaranje ili promenu broja i vrste graničnih prelaza;</p>
			<p class="Basic-Paragraph">– predlaže kategorizaciju međunarodnih graničnih prelaza i vrstu kontrole na graničnim prelazima;</p>
			<p class="Basic-Paragraph">– predlaže granične prelaze na zajedničkim lokacijama i način rada na istim;</p>
			<p class="Basic-Paragraph">– izvršava i druge poslove koji su neposredno vezani za granične prelaze.</p>
			<p class="Basic-Paragraph">Mešovita komisija će se sastajati i raditi prema ukazanoj potrebi, a najmanje jednom kvartalno, naizmenično na teritoriji strana.</p>
			<p class="clan"><span class="bold">Važenje sporazuma</span></p>
			<p class="clan"><span class="bold">Član 4.</span></p>
			<p class="Basic-Paragraph">Sporazum se zaključuje na neodređeno vreme.</p>
			<p class="Basic-Paragraph">Svaka strana može sporazum otkazati diplomatskim putem, u pisanoj formi. U tom slučaju, ovaj sporazum prestaće da važi šest meseci od dana kada je druga strana primila notu o otkazivanju.</p>
			<p class="clan"><span class="bold">Stupanje na snagu sporazuma</span></p>
			<p class="clan"><span class="bold">Član 5.</span></p>
			<p class="Basic-Paragraph">Ovaj sporazum stupa na snagu od dana prijema poslednjeg pisanog obaveštenja, diplomatskim putem, kojim se strane međusobno informišu o završetku unutrašnjih pravnih procedura potrebnih za njegovo stupanje na snagu.</p>
			<p class="Basic-Paragraph">Potpisano u Beogradu, 1. avgusta 2018. godine, u dva originalna primerka, svaki na srpskom i crnogorskom jeziku, pri čemu su oba teksta jednako verodostojna.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ZA VLADU REPUBLIКE SRBIJE</p>
							<p class="Basic-Paragraph">Potpredsednik Vlade i</p>
							<p class="Basic-Paragraph">ministar unutrašnjih <br>poslova,</p>
							<p class="Basic-Paragraph">dr Nebojša Stefanović, s.r. </p>
						</td>
						<td class="No-Table-Style">
							<p class="Basic-Paragraph">ZA VLADU CRNE GORE</p>
							<p class="Basic-Paragraph">Ministar </p>
							<p class="Basic-Paragraph">unutrašnjih poslova,</p>
							<p class="Basic-Paragraph">Mevludin Nuhodžić, s.r.</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

