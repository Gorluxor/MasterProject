



<meta content="sr-cyrl" http-equiv="Content-Language">
<meta content="text/html; charset=utf-8" http-equiv="Content-Type">
<title>ZAКON</title>
<style type="text/css">
</style>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">



<p class="odluka-zakon">ZAКON</p>
<p class="odluka-zakon">o 
izdavanju kratkoročnih obveznica</p>
<p class="centar">
&nbsp;"Službeni 
glasnik RS", broj 54 od 26. decembra 1996.</p>
<p class="clan">Član 1.</p>
<p>Radi 
obezbeđivanja sredstava za otplatu dospelih obaveza Republike Srbije prema 
Narodnoj banci Jugoslavije, Republika Srbija izdaje kratkoročne obveznice u 
ukupnom iznosu od 350.000.000 novih dinara.</p>
<p class="clan">Član 2.</p>
<p>Obveznice 
glase na donosioca i prenosive su u skladu sa zakonom kojim se uređuju hartije 
od vrednosti (u daljem tekstu: zakon).</p>
<p class="clan">Član 3.</p>
<p>Obveznice se 
izdaju u apoenima od 500.000 novih dinara i 5.000.000 novih dinara.</p>
<p class="clan">Član 4.</p>
<p>Datum 
izdavanja obveznica je 31. decembar 1996. godine, a datum dospeća 31. decembar 
1997. godine.</p>
<p class="clan">Član 5.</p>
<p>U periodu od 
dana izdavanja do dana dospeća, obračunava se kamata po opštoj eskontnoj stopi 
Narodne banke Jugoslavije.</p>
<p>Кamata se 
obračunava tromesečno unazad, a plaća u roku od osam dana po isteku tromesečja 
za koje je obračunata.</p>
<p>Ministarstvo 
finansija Republike Srbije vrši obračun kamate i obračunati iznos kamate upisuje 
na blanket kamatnog kupona donosiocu obveznice.</p>
<p class="clan">Član 6.</p>
<p>Obveznica se 
sastoji od plašta i četiri kamatna kupona.</p>
<p>Plašt 
obveznice, pored zakonom utvrđenih elemenata, sadrži i ovlašćenje nosiocu platnog 
prometa da donosiocu obveznice u roku njenog dospeća isplati naznačeni nominalni 
iznos sa računa budžeta Republike Srbije.</p>
<p>Кamatni 
kupon, pored zakonom utvrđenih elemenata, sadrži i ovlašćenje nosiocu platnog 
prometa da donosiocu kamatnog kupona u roku njegovog dospeća koji je određen na 
svakom kuponu, isplati naznačeni iznos sa računa budžeta Republike Srbije.</p>
<p class="clan">Član 7.</p>
<p>Primarna 
prodaja obveznica izvršiće se Narodnoj banci Jugoslavije, na osnovu naloga za 
obračun bez naplate troškova.</p>
<p>Sekundarna 
kupoprodaja obveznica obavljaće se preko Beogradske berze A.D. Beograd.</p>
<p class="clan">Član 8.</p>
<p>Кupcu 
obveznice, na njegov zahtev, izdaje se pismeni dokaz o kupovini obveznice koji 
sadrži: datum prodaje, serijski broj i nominalnu vrednost obveznice.</p>
<p class="clan">Član 9.</p>
<p>Ovlašćuje se 
ministar finansija da zaključi ugovor o štampanju i vršenju drugih administrativnih 
i tehničkih poslova u vezi sa izdavanjem obveznica.</p>
<p>Sredstva za 
pokriće troškova iz stava 1. ovog člana obezbeđuju se u budžetu Republike Srbije 
za 1997. godinu.</p>
<p class="clan">Član 10.</p>
<p>Ovlašćuje se 
ministar finansija da, po potrebi, bliže propiše način primene odredaba čl. 5, 
6. i 8. ovog zakona.</p>
<p class="clan">Član 11.</p>
<p>Obveznice i 
kamatni kuponi zastarevaju za naplatu u roku od jedne godine od dana dospelosti.</p>
<p>Uništene ili 
nestale obveznice i kamatni kuponi ne mogu se sudskim putem naplatiti.</p>
<p class="clan">Član 12.</p>
<p>
&nbsp;Ovaj zakon 
stupa na snagu narednog dana od dana objavljivanja u "Službenom glasniku Republike 
Srbije". </p>




