


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Republike Tunis o saradnji u oblasti odbrane</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Republike Tunis o saradnji u oblasti odbrane, koji je donela Narodna skupština Republike Srbije, na sednici Desetog vanrednog zasedanja u Jedanaestom sazivu, 25. septembra 2018. godine.</p>
			<p class="potpis">PR broj 114</p>
			<p class="potpis">U Beogradu, 26. septembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Republike Tunis o saradnji u oblasti odbrane</p>
			<p class="centar">"Službeni glasnik RS - Međunarodni ugovori", broj 
			12 od 27. septembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Republike Tunis o saradnji u oblasti odbrane, koji je potpisan u Tunisu, 16. maja 2017. godine, u originalu na srpskom, arapskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM <br>IZMEĐU VLADE REPUBLIКE SRBIJE I VLADE REPUBLIКE TUNIS O SARADNJI U OBLASTI ODBRANE</p>
			<p class="Basic-Paragraph">Vlada Republike Srbije i Vlada Republike Tunis (u daljem tekstu: Strane), </p>
			<p class="Basic-Paragraph">polazeći od ciljeva i principa Povelje Ujedinjenih nacija,</p>
			<p class="Basic-Paragraph">u želji da doprinesu miru i bezbednosti u svetu,</p>
			<p class="Basic-Paragraph">ponašajući se u duhu partnerstva i saradnje i sa željom da se razviju dobri odnosi u oblasti odbrane, radi jačanja uzajamnog poštovanja, poverenja i razumevanja,</p>
			<p class="Basic-Paragraph">sporazumele su se o sledećem:</p>
			<p class="bold">Član 1.<br>Definicije</p>
			<p class="Basic-Paragraph">Termini koji se koriste u ovom sporazumu imaju sledeće značenje:</p>
			<p class="Basic-Paragraph">(1) „Strana pošiljalac” označava državu koja šalje osoblje, sredstva i opremu na teritoriju strane primaoca.</p>
			<p class="Basic-Paragraph">(2) „Strana primalac” označava državu na čijoj teritoriji se nalaze osoblje, sredstva i oprema Strane pošiljaoca.</p>
			<p class="Basic-Paragraph">(3) „Osoblje” označava vojna i civilna lica na službi u institucijama i organima Strana.</p>
			<p class="Basic-Paragraph">(4) „Treća strana” označava svako lice ili subjekt ili organizaciju ili vladu ili državu ili međunarodnu organizaciju ili njihove pravne zastupnike koji nisu Strane.</p>
			<p class="bold">Član 2.<br>Cilj</p>
			<p class="Basic-Paragraph">(1) Cilj ovog sporazuma je uspostavljanje opštih principa i procedura za saradnju Strana u oblasti odbrane.</p>
			<p class="Basic-Paragraph">(2) Saradnja između Strana zasniva se na opštim principima ravnopravnosti, reciprociteta i zajedničkih interesa.</p>
			<p class="bold">Član 3.<br>Slaganje sa drugim ugovorima</p>
			<p class="Basic-Paragraph">Ovaj sporazum neće uticati na prava i obaveze Strana koje proističu iz međunarodnih ugovora koje su pojedinačno ili zajedno zaključile sa drugim državama ili međunarodnim organizacijama.</p>
			<p class="bold">Član 4.<br>Nadležni organi</p>
			<p class="Basic-Paragraph">(1) Nadležni organi za sprovođenje ovog sporazuma su Ministarstvo odbrane Republike Srbije i Ministarstvo nacionalne odbrane Republike Tunis.</p>
			<p class="Basic-Paragraph">(2) Radi realizacije ovog sporazuma, nadležni organi Strana mogu da zaključe posebne ugovore.</p>
			<p class="bold">Član 5.<br>Oblasti saradnje</p>
			<p class="Basic-Paragraph">Strane će ostvarivati saradnju u oblastima:</p>
			<p class="Basic-Paragraph">1. odbrambene industrije;</p>
			<p class="Basic-Paragraph">2. vojne naučne i tehničke saradnje;</p>
			<p class="Basic-Paragraph">3. vojnog obrazovanja i obuke;</p>
			<p class="Basic-Paragraph">4. vojnog zdravstva; </p>
			<p class="Basic-Paragraph">5. vojne istorije i muzeologije i</p>
			<p class="Basic-Paragraph">6. drugim oblastima od zajedničkog interesa, o kojima se Strane ili njihovi nadležni organi dogovore.</p>
			<p class="bold">Član 6.<br>Načini sprovođenja</p>
			<p class="Basic-Paragraph">Saradnja između Strana ostvarivaće se kroz:</p>
			<p class="Basic-Paragraph">1. zvanične posete;</p>
			<p class="Basic-Paragraph">2. ekspertske sastanke;</p>
			<p class="Basic-Paragraph">3. radne sastanke;</p>
			<p class="Basic-Paragraph">4. razmenu iskustava i konsultacije;</p>
			<p class="Basic-Paragraph">5. programe obuke i obrazovanja; </p>
			<p class="Basic-Paragraph">6. učešće na vežbama;</p>
			<p class="Basic-Paragraph">7. učešće na konferencijama, simpozijumima i seminarima i</p>
			<p class="Basic-Paragraph">8. druge oblike saradnje o kojima se Strane ili njihovi nadležni organi dogovore.</p>
			<p class="bold">Član 7.<br>Mešoviti vojni komitet</p>
			<p class="Basic-Paragraph">(1) Nadležni organi iz člana 4. ovog sporazuma formiraju Mešoviti vojni komitet za saradnju u oblasti odbrane.</p>
			<p class="Basic-Paragraph">(2) U okviru rada Mešovitog vojnog komiteta mogu se uspostaviti podkomiteti za različite aspekte saradnje na trajnoj ili privremenoj osnovi, što će biti posebno dogovoreno.</p>
			<p class="Basic-Paragraph">(3) Mešoviti vojni komitet nadležan je za:</p>
			<p class="Basic-Paragraph">1. definisanje ciljeva od zajedničkog interesa za Strane i/ili za nadležne organe;</p>
			<p class="Basic-Paragraph">2. predlaganje aktivnosti i programa saradnje u okviru ovog sporazuma;</p>
			<p class="Basic-Paragraph">3. planiranje i koordinisanje realizacije aktivnosti i programa saradnje;</p>
			<p class="Basic-Paragraph">4. praćenje sprovođenja ovog sporazuma;</p>
			<p class="Basic-Paragraph">5. izveštavanje ministara odbrana Strana i</p>
			<p class="Basic-Paragraph">6. utvrđivanje drugih aktivnosti o kojima se postigne dogovor.</p>
			<p class="Basic-Paragraph">(4) Vojni komitet sastaje se, po potrebi, najmanje jednom godišnje naizmenično u Beogradu i u Tunisu.</p>
			<p class="bold">Član 8.<br>Godišnji plan saradnje</p>
			<p class="Basic-Paragraph">Na osnovu ovog sporazuma, a saglasno specifičnim potrebama, nadležni organi Strana izrađuju godišnji plan bilateralne saradnje za narednu godinu i utvrđuju aktivnosti, vreme i mesto njihovog održavanja, broj učesnika, odgovorne strukture, i pitanja u vezi sa organizacijom i sprovođenjem plana.</p>
			<p class="bold">Član 9.<br>Razmena informacija</p>
			<p class="Basic-Paragraph">(1) U skladu sa ovim sporazumom, Strane razmenjuju samo informacije za javnu upotrebu.</p>
			<p class="Basic-Paragraph">(2) Razmena i zaštita tajnih podataka, uređuje se posebnim sporazumom koji se zaključuje između Strana.</p>
			<p class="bold">Član 10.<br>Troškovi</p>
			<p class="Basic-Paragraph">(1) Strane i/ili njihovi nadležni organi snose sve troškove u vezi sa aktivnostima koje se sprovode saglasno ovom sporazumu po principu reciprociteta.</p>
			<p class="Basic-Paragraph">(2) Strane i/ili njihovi nadležni organi se mogu dogovoriti o drugačijoj podeli troškova za konkretne aktivnosti.</p>
			<p class="bold">Član 11.<br>Opšte odredbe</p>
			<p class="Basic-Paragraph">(1) Tokom aktivnosti koje se, u skladu sa ovim sporazumom, realizuju na teritoriji Strane primaoca, osoblje Strane pošiljaoca je dužno da poštuje zakone, propise i procedure Strane primaoca.</p>
			<p class="Basic-Paragraph">(2) Tokom boravka na teritoriji Strane primaoca, osoblje Strane pošiljaoca disciplinski je odgovorno vojnom predstavniku, odnosno višem državnom službeniku.</p>
			<p class="Basic-Paragraph">(3) U slučaju da počine krivično delo na teritoriji Strane primaoca, osoblje Strane pošiljaoca, podleže krivičnoj jurisdikciji Strane primaoca.</p>
			<p class="Basic-Paragraph">(4) Svaka od Strana se odriče potraživanja naknade odštetnog zahteva u slučaju povrede ili smrti nekog od njenog osoblja ili štete koja mu se nanese, a koja proistekne iz činjenja ili propusta koje prouzrokuje osoblje druge Strane u toku sprovođenja ovog sporazuma. </p>
			<p class="Basic-Paragraph">(5) Izuzetno od odredbe stava 4. ovog člana, odšteta se može potraživati u slučaju ako je činjenje izvršeno namerno ili usled grube nepažnje. U tom slučaju, odštetni zahtev rešava se pregovorima između Strana, bez predavanja trećoj strani u nadležnost.</p>
			<p class="Basic-Paragraph">(6) U slučaju smrti, povrede ili štete koju trećoj strani nanese osoblje Strana u toku sprovođenja ovog sporazuma, Strane će se dogovoriti u vezi sa plaćanjem nadoknade. </p>
			<p class="bold">Član 12.<br>Medicinska zaštita</p>
			<p class="Basic-Paragraph">Strana primalac, u slučaju potrebe, pružiće bez naknade, neophodne medicinske i stomatološke usluge osoblju Strane pošiljaoca dok boravi na njenoj teritoriji u okviru realizacije ovog sporazuma.</p>
			<p class="bold">Član 13.<br>Rešavanje sporova</p>
			<p class="Basic-Paragraph">Svaki spor koji eventualno nastane prilikom tumačenja ili primene ovog sporazuma, rešava se isključivo međusobnim pregovorima i konsultacijama između Strana, bez posredovanja treće države ili međunarodne organizacije. </p>
			<p class="bold">Član 14.<br>Izmene </p>
			<p class="Basic-Paragraph">Strane mogu da menjaju ovaj sporazum u svako doba uz uzajamnu saglasnost, u pisanoj formi. Ove usaglašene izmene stupaju na snagu u skladu sa članom 15. ovog sporazuma.</p>
			<p class="bold">Član 15.<br>Prestanak važnosti </p>
			<p class="Basic-Paragraph">(1) Svaka od Strana može da otkaže ovaj sporazum slanjem pisanog obaveštenja drugoj Strani. Sporazum prestaje da važi šest meseci nakon prijema takvog pisanog obaveštenja.</p>
			<p class="Basic-Paragraph">(2) U slučaju prestanka važenja ovog sporazuma, sve aktivnosti započete u periodu njegovog važenja nastaviće da se sprovode pod istim uslovima pod kojima su i započete. </p>
			<p class="Basic-Paragraph">(3) U slučaju prestanka važenja ovog sporazuma, odredbe posebnih ugovora predviđenih u članu 4. stav 2. ovog sporazuma, ostaju i dalje na snazi, osim ako tim ugovorima nije drugačije predviđeno.</p>
			<p class="bold">Član 16.<br>Stupanje na snagu</p>
			<p class="Basic-Paragraph">(1) Ovaj sporazum se zaključuje na neodređeni period.</p>
			<p class="Basic-Paragraph">(2) Ovaj sporazum stupa na snagu danom prijema drugog obaveštenja kojim se Strane međusobno obaveštavaju da su u skladu sa svojim nacionalnim zakonodavstvom, sprovele procedure koje su neophodne za stupanje na snagu ovog sporazuma.</p>
			<p class="Basic-Paragraph">Sačinjeno u Tunisu, 16. maja 2017. godine, u po dva originalna primerka na arapskom, srpskom i engleskom jeziku, pri čemu su svi primerci podjednako autentični. U slučaju različitog tumačenja ovog sporazuma, merodavan je tekst na engleskom jeziku.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ZA VLADU<br>REPUBLIКE SRBIJE</p>
							<p class="Basic-Paragraph">_________________________</p>
							<p class="Basic-Paragraph">Ministar odbrane</p>
						</td>
						<td class="No-Table-Style">
							<p class="auto-style1">ZA VLADU<br>REPUBLIКE TUNIS</p>
							<p class="auto-style1">_________________________</p>
							<p class="auto-style1">Ministar nacionalne odbrane</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

