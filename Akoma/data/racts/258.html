

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="odluka-zakon">ZAКON</p>
			<p class="odluka-zakon">o davanju garancije Republike Srbije u korist Banca Intesa a.d. Beograd, za izmirivanje obaveza Javnog preduzeća „Srbijagas” Novi Sad po osnovu Ugovora o kreditu za izgradnju razvodnog gasovoda Aleksandrovac – Brus – Кopaonik – Raška – Novi Pazar – Tutin (II faza)</p>
			<p class="centar_MML">"Službeni glasnik RS", broj 95 od 8. decembra 
			2018.</p>
			<p class="clan">Član 1.</p>
			<p class="Basic-Paragraph">Republika Srbija preuzima obavezu da kao garant izmiri obaveze Javnog preduzeća „Srbijagas” Novi Sad (u daljem tekstu: „Zajmoprimac”) po osnovu Ugovora o kreditu broj 00-420-8501715.7, za izgradnju razvodnog gasovoda Aleksandrovac – Brus – Кopaonik – Raška – Novi Pazar – Tutin (II faza), odobrenom od strane Banca Intesa a.d. Beograd (u daljem tekstu: „Ugovor o kreditu”), u iznosu koji ne može biti veći od dinarskog iznosa indeksiranog u evrima, u iznosu do 20.000.000 evra (slovima: dvadesetmiliona evra) uvećanog za iznos pripadajuće ugovorene kamate, naknada i troškova. </p>
			<p class="clan">Član 2.</p>
			<p class="Basic-Paragraph">Garanciju iz člana 1. ovog zakona Republika Srbija izdaje u korist Banca Intesa a.d. Beograd, na ime obaveza iz Ugovora o kreditu, u iznosu do 20.000.000 evra (slovima: dvadesetmiliona evra) u dinarskoj protivvrednosti po srednjem kursu Narodne banke Srbije uvećanog za fiksnu kamatnu stopu koja iznosi 1,45% na godišnjem nivou, zaključenog između Zajmoprimca i Banca Intesa a.d. Beograd, 6. novembra 2018. godine.</p>
			<p class="Basic-Paragraph">Republika Srbija (u daljem tekstu: Garant) ovim neopozivo, bezuslovno, bez prigovora i na prvi poziv garantuje da će izmiriti dug Zajmoprimca prema Banca Intesa a.d. Beograd, odnosno svih plativih iznosa o njihovom dospeću, u svemu na način i u skladu sa uslovima iz Ugovora o kreditu, sa rokom važnosti koji će biti duži za mesec dana od roka dospeća kredita, čime se stvara obaveza otplate duga nastala po osnovu garancije da plati dospelu a neizmirenu obavezu ukoliko Zajmoprimac ne izvrši tu svoju obavezu blagovremeno u skladu sa Ugovorom o kreditu. </p>
			<p class="Basic-Paragraph">Ukoliko Garant ne izvrši svoje obaveze, u roku koji je naveden u stavu 2. ovog člana, Banca Intesa a.d. Beograd će imati pravo da proglasi dospelim sve iznose koji su plativi u skladu sa odredbama Ugovora o kreditu.</p>
			<p class="Basic-Paragraph">U slučaju aktiviranja ove garancije, Garant se obavezuje da će obezbediti u budžetu za odgovarajuću fiskalnu godinu, sredstva neophodna za izvršavanje preuzetih obaveza po ovoj garanciji.</p>
			<p class="clan">Član 3.</p>
			<p class="Basic-Paragraph">Otplatu kredita vrši Zajmoprimac prema Banca Intesa a.d. Beograd u dinarima indeksirano prema vrednosti evra, sve u skladu sa odredbama Ugovora o kreditu.</p>
			<p class="Basic-Paragraph">Sredstva za otplatu kredita obezbediće Zajmoprimac iz sopstvenih prihoda.</p>
			<p class="Basic-Paragraph">Zajmoprimac je dužan da sredstva za otplatu kredita obezbeđuje prema planu otplate, u iznosu koji uključuje glavnicu, obračunatu kamatu i prateće troškove zaduživanja.</p>
			<p class="clan">Član 4.</p>
			<p class="Basic-Paragraph">Ako po osnovu date garancije Garant izvrši obavezu umesto Zajmoprimca, Garant će od Zajmoprimca imati pravo na povraćaj glavnice, kamate, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, kao i svih drugih troškova koji mogu nastati u vezi sa izvršavanjem obaveza umesto Zajmoprimca, do visine iznosa izmirene obaveze, kao i pravo da od Zajmoprimca naplati obračunatu zakonsku zateznu kamatu. </p>
			<p class="Basic-Paragraph">Pravo na povraćaj sredstava iz stava 1. ovog člana Garant će ostvariti tako što će inicirati naplatu sa računa Zajmoprimca na osnovu ovlašćenja dobijenog od Zajmoprimca ili drugih instrumenata obezbeđenja, u skladu sa propisima kojima se uređuje platni promet.</p>
			<p class="clan">Član 5.</p>
			<p class="Basic-Paragraph">Sredstva zajma koja su Zajmoprimcu stavljena na raspolaganje na osnovu Ugovora o kreditu, za koje se izdaje garancija po ovom zakonu uplatiće se na namenski račun Zajmoprimca koji će se otvoriti kod Narodne banke Srbije, nakon stupanja na snagu ovog zakona. Sredstva sa računa koristiće se za plaćanje obaveza Zajmoprimca samo uz saglasnost ministra nadležnog za poslove finansija.</p>
			<p class="clan">Član 6.</p>
			<p class="Basic-Paragraph">Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>
	</div>

