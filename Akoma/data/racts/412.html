


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	
	<style type="text/css">
.auto-style1 {
	text-align: center;
}
</style>
	


	<p class="redakcijskipreciscentekst">Redakcijski prečišćen tekst</p>
<p>&nbsp;</p>
<p>&nbsp;</p>
<p class="odluka-zakon">ZAКON</p>
	<p class="odluka-zakon">o zaštiti topografija poluprovodničkih proizvoda</p>
	<p class="auto-style1">"Službeni glasnik RS", br. 55 od 25. juna 2013, 66 od 
	18. septembra 2019.</p>
	<p class="clan">I. UVODNE ODREDBE </p>
	<p class="bold">Predmet uređivanja</p>
	<p class="clan">Član 1.</p>
	<p>Ovim zakonom uređuje se zaštita topografija poluprovodničkih proizvoda.</p>
	<p class="bold">Značenje izraza</p>
	<p class="clan">Član 2.</p>
	<p>Pojedini izrazi upotrebljeni u ovom zakonu imaju sledeće značenje:</p>
	<p>1) <span class="italik">nadležni organ</span> je organ državne uprave koji je nadležan za poslove intelektualne svojine Republike Srbije;</p>
	<p>2) <span class="italik">stvaralac topografije</span> je fizičko lice koje je svojim intelektualnim naporom stvorilo topografiju;</p>
	<p>3) <span class="italik">poluprovodnički proizvod</span> je gotov proizvod ili međuproizvod namenjen obavljanju elektronske funkcije, isključivo ili zajedno sa drugim funkcijama, koji se sastoji od sloja poluprovodničkog materijala i od jednog ili više drugih slojeva provodnog, izolacionog ili poluprovodničkog materijala, raspoređenih u skladu sa unapred utvrđenim trodimenzionalnim uzorkom; 
	</p>
	<p>4) <span class="italik">topografija poluprovodničkog proizvoda (u daljem tekstu: topografija)</span> je niz povezanih slika koji predstavlja trodimenzionalni uzorak slojeva od kojih je poluprovodnički proizvod sastavljen i u kojem svaka slika prikazuje uzorak ili deo uzorka površine poluprovodničkog proizvoda u bilo kojoj fazi njegove proizvodnje, bez obzira na način koji je prikazan ili kodiran;</p>
	<p>5) <span class="italik">komercijalna upotreba</span> je prodaja, davanje u zakup, davanje licence ili bilo koji drugi način komercijalne distribucije zaštićene topografije ili poluprovodničkog proizvoda koji u sebi sadrži zaštićenu topografiju ili proizvoda koji u sebi sadrži takav poluprovodnički proizvod, uključujući i ponudu u te svrhe. Prva komercijalna upotreba poverljive prijave nije komercijalna upotreba u smislu ovog zakona. 
	</p>
	<p class="clan">II. PREDMET I USLOVI ZAŠTITE</p>
	<p class="bold">Predmet zaštite</p>
	<p class="v2-clan-1">Član 3.</p>
	<p class="v2-clan-left-1">Predmet zaštite u skladu sa ovim zakonom može biti 
	samo topografija u obimu u kome je rezultat intelektualnog napora stvaraoca 
	i u kome nije opštepoznata u industriji poluprovodničkih proizvoda.</p>
<p class="v2-clan-left-1">Topografija koja se sastoji od kombinacije elemenata 
koji su opštepoznati u industriji poluprovodničkih proizvoda može biti predmet 
zaštite samo u obimu u kome kombinacija tih elemenata posmatrana u celini 
ispunjava uslove iz stava 1. ovog člana.</p>
	<p class="hide-change">*Službeni glasnik RS, broj 66/2019</p>
	<p class="bold">Obim zaštite</p>
	<p class="clan">Član 4.</p>
	<p>Zaštitu u skladu sa ovim zakonom uživa i deo zaštićene topografije koji se može samostalno upotrebljavati, kao i uređaj (glavna stvar) koji obuhvata poluprovodnički proizvod koji u sebi sadrži zaštićenu topografiju, ako se takav poluprovodnički proizvod ne može odvojiti od glavne stvari bez njenog oštećenja ili uništenja.</p>
	<p>Zaštita koju uživa topografija poluprovodničkih proizvoda u skladu sa ovim zakonom ne može se proširiti na ideju, postupak, sistem, tehniku na kojoj je topografija zasnovana ili šifrovanu informaciju sadržanu u topografiji osim na samu topografiju.</p>
	<p class="bold">Subjekti zaštite</p>
	<p class="clan">Član 5.</p>
	<p>Pravo na zaštitu topografije ima njen stvaralac. </p>
	<p>Ako je topografija stvorena kao rezultat intelektualnog napora više stvaralaca, njima pripada zajedničko pravo na zaštitu.</p>
	<p>Ako je topografija stvorena u radnom odnosu, pravo na zaštitu ima poslodavac stvaraoca topografije, ako ugovorom o radu nije drugačije ugovoreno.</p>
	<p>Na topografije stvorene u radnom odnosu shodno se primenjuju odredbe zakona kojima se uređuje zaštita pronalazaka.</p>
	<p>Ako je topografija stvorena na osnovu ugovora koji nije ugovor o radu, pravo na zaštitu ima ugovorna strana koja je topografiju naručila, ako nije drugačije ugovoreno. 
	</p>
	<p>Pravo na zaštitu imaju pravni sledbenici lica iz st. 1, 2, 3. i 5. ovog člana.</p>
	<p>Ako više lica podnese prijavu za zaštitu zajednički stvorene topografije smatraće se, ako nije između njih drugačije određeno, da su njihovi idealni delovi jednaki.</p>
	<p>Na sva pitanja međusobnih pravnih odnosa zajedničkih podnosilaca prijave koja nisu uređena ovim zakonom primenjivaće se odgovarajuće odredbe zakona kojim se uređuju svojinsko-pravni odnosi i obligacioni odnosi.</p>
	<p class="bold">Pravo na zaštitu</p>
	<p class="clan">Član 6.</p>
	<p>Pravo na zaštitu u skladu sa članom 5. stav 1. ovog zakona imaju fizička lica koja su državljani Republike Srbije, odnosno neke od država članica Svetske trgovinske organizacije (u daljem tekstu: STO) ili koja imaju prebivalište na teritoriji Republike Srbije, odnosno na teritoriji neke od država članica STO. 
	</p>
	<p>Pravo na zaštitu u skladu sa članom 5. st. 3. i 5. ovog zakona imaju:</p>
	<p>1) fizička lica koja su državljani Republike Srbije, odnosno neke od država članica Svetske trgovinske organizacije (u daljem tekstu: STO) ili koja imaju prebivalište na teritoriji Republike Srbije, odnosno na teritoriji neke od država članica STO; 
	</p>
	<p>2) pravna lica koja imaju sedište na teritoriji Republike Srbije, odnosno na teritoriji neke od država članica STO. 
	</p>
	<p>Strana fizička lica koja nemaju prebivalište ili pravna lica koja nemaju sedište na teritoriji neke od država članica STO imaju pravo na zaštitu ako to proizilazi uz međunarodnih ugovora koji obavezuju Republiku Srbiju.</p>
	<p class="v2-clan-1">Član 7.</p>
	<p class="v2-clan-left-1">Ako pravo na zaštitu ne mogu ostvariti lica iz 
	člana 5. st. 1, 3. i 5. ovog zakona jer ne ispunjavaju uslove iz člana 6. 
	ovog zakona, onda pravo na zaštitu imaju lica koja ispunjavaju uslove iz 
	člana 6. stav 2. ovog zakona, a koja:</p>
<p class="v2-clan-left-1">1) su prva komercijalno upotrebila, na teritoriji 
Republike Srbije, odnosno na teritoriji neke od država članica STO, topografiju 
koja još uvek nije bila komercijalno upotrebljena bilo gde u svetu;</p>
<p class="v2-clan-left-1">2) imaju isključivo ovlašćenje da komercijalno 
upotrebljavaju topografiju na teritoriji Republike Srbije, odnosno na teritoriji 
neke od država članica STO, od nosioca prava na toj topografiji.</p>
<p class="v2-clan-left-1">Pravo na zaštitu imaju i pravni sledbenici lica iz 
stava 1. ovog člana.</p>
	<p class="hide-change">*Službeni glasnik RS, broj 66/2019</p>
	<p class="bold">Zastupanje</p>
	<p class="clan">Član 8.</p>
	<p>Strano fizičko koje nema prebivalište ili pravno lice koje nema sedište na teritoriji Republike Srbije, u postupku pred nadležnim organom, mora zastupati lice upisano u Registar zastupnika koji vodi nadležni organ ili domaći advokat.</p>
<p class="v2-clan-left-1">Na Registar zastupnika iz stava 1. ovog člana shodno 
se primenjuju odredbe zakona kojim se uređuju patenti, koje se odnose na Registar 
zastupnika.</p>
	<p class="hide-change">*Službeni glasnik RS, broj 66/2019</p>
	<p class="clan">III. SADRŽINA, OGRANIČENJA I TRAJANJE PRAVA IZ PRIZNATE TOPOGRAFIJE</p>
	<p class="bold">Sadržina prava</p>
	<p class="v2-clan-1">Član 9.</p>
	<p class="v2-clan-left-1">Nosilac prava iz priznate topografije (u daljem 
	tekstu: nosilac prava) ima isključivo pravo da zabrani svakom trećem licu da 
	bez njegovog ovlašćenja:</p>
<p class="v2-clan-left-1">1) umnožava topografiju u obimu u kome ona uživa 
zaštitu iz člana 3. ovog zakona;</p>
<p class="v2-clan-left-1">2) komercijalno upotrebljava ili uvozi topografiju 
zaštićenu radi komercijalne upotrebe ili poluprovodnički proizvod koji sadrži 
topografiju zaštićenu radi komercijalne upotrebe.</p>
	<p class="hide-change">*Službeni glasnik RS, broj 66/2019</p>
	<p class="bold">Ograničenje prava</p>
	<p class="clan">Član 10.</p>
	<p>Ne smatra se povredom prava iz člana 9. ovog zakona: </p>
	<p>1) umnožavanje zaštićene topografije za ličnu upotrebu u nekomercijalne svrhe; 
	</p>
	<p>2) umnožavanje topografije u cilju analiziranja, procene ili nastave o idejama, postupcima, sistemima ili tehnikama sadržanim u topografiji ili same topografije;</p>
	<p>3) ako neko lice, na osnovu analize ili istraživanja zaštićene topografije, stvori topografiju koja ispunjava uslove iz člana 3. st. 1. i 2. ovog zakona.</p>
	<p class="bold">Iscrpljenje prava</p>
	<p class="clan">Član 11.</p>
	<p>Isključivo pravo nosioca prava da zabrani svakom trećem licu da bez njegovog ovlašćenja preduzima radnje iz člana 9. ovog zakona iscrpljuje se za teritoriju Republike Srbije nakon stavljanja zaštićene topografije ili poluprovodničkog proizvoda koji u sebi sadrži zaštićenu topografiju u promet na teritoriji Republike Srbije od strane nosioca prava ili drugog lica koje ima njegovo ovlašćenje.</p>
	<p class="bold">Nastanak prava</p>
	<p class="clan">Član 12.</p>
	<p>Isključivo pravo nosioca prava da zabrani svakom trećem licu da bez njegovog ovlašćenja preduzima radnje iz člana 9. ovog zakona nastaje danom prve komercijalne upotrebe topografije bilo gde u svetu ili danom podnošenja prijave za priznanje prava na topografiju (u daljem tekstu: prijava) kojoj je priznat datum podnošenja, zavisno od toga koji je dan raniji. 
	</p>
	<p class="bold">Prestanak prava</p>
	<p class="clan">Član 13.</p>
	<p>Pravo iz člana 12. ovoga zakona prestaje istekom kalendarske godine u kojoj se navršava deset godina od dana nastanka isključivih prava. 
	</p>
	<p class="bold">Označavanje topografije</p>
	<p class="clan">Član 14.</p>
	<p>Za vreme trajanja isključivih prava nosilac prava može poluprovodnički proizvod koji u sebi sadrži zaštićenu topografiju obeležavati velikim slovom „T”.</p>
	<p class="clan">IV. PROMET PRAVA</p>
	<p class="clan">Član 15.</p>
	<p>Pravo na topografiju može biti, u celini ili delimično, predmet prenosa prava na osnovu ugovora o prenosu, statusne promene nosioca prava, nasleđivanja, sudske i administrativne odluke.</p>
	<p>Pojedina ili sva ovlašćenja iz prava na topografiju mogu, sa ograničenjima ili bez njih, biti predmet ustupanja na osnovu ugovora o licenci.</p>
	<p>Pravo na topografiju može biti predmet zaloge na osnovu ugovora o zalozi, odluke suda ili odluke drugog državnog organa.</p>
	<p>Ugovori iz st. 1–3. ovog člana su punovažni samo ako su sastavljeni u pisanoj formi.</p>
	<p>Prenos prava, licenca i zaloga upisuju se u odgovarajući registar nadležnog organa.</p>
	<p>Na prenos prava, licencu i zalogu shodno se primenjuju odredbe zakona kojima se uređuje pravna zaštita pronalazaka.</p>
	<p class="clan">V. POSTUPAК ZAŠTITE</p>
	<p class="bold">Zajedničke odredbe</p>
	<p class="clan">Član 16.</p>
	<p>Postupak za priznanje topografije ostvaruje se u upravnom postupku koji vodi nadležni organ. 
	</p>
	<p>Na pojedina pitanja koja nisu uređena ovim zakonom, posebno na pitanja koja se odnose na žalbu, odustanak, povraćaj u pređašnje stanje i druga pitanja primenjuju se odgovarajuće odredbe zakona koji uređuje opšti upravni postupak.</p>
	<p class="bold">Takse</p>
	<p class="clan">Član 17.</p>
	<p>U upravnom postupku pred nadležnim organom plaćaju se republičke administrativne takse, za koje se nadležnom organu dostavljaju dokazi o uplatama. 
	</p>
	<p class="bold">Registri</p>
	<p class="v2-clan-1">Član 18.</p>
	<p class="v2-clan-left-1">Nadležni organ vodi Registar topografija. </p>
<p class="v2-clan-left-1">Registar topografija sadrži: broj i priznati datum 
podnošenja prijave za priznanje topografije; naziv topografije; podatke o 
podnosiocu prijave, odnosno nosiocu prava: lično ime, adresu i državljanstvo, 
odnosno poslovno ime i sedište; podatke o stvaraocu: lično ime i adresu, odnosno 
podatak o dostavljenoj izjavi stvaraoca da ne želi da podaci o njemu budu 
objavljeni u službenom glasilu, odnosno navedeni u Registru topografija, kao i u 
drugim ispravama propisanim zakonom; podatke o zastupniku: lično ime i adresu, 
odnosno poslovno ime i sedište; datum nastanka topografije, ako topografija nije 
komercijalno upotrebljena, odnosno datum prve komercijalne upotrebe i naziv 
države u kojoj je prvi put komercijalno upotrebljena; registarski broj 
topografije; datum objave podataka upisanih u Registar topografija i broj 
službenog glasila nadležnog organa (u daljem tekstu: službeno glasilo); promene 
(prenos prava, licenca, zaloga i dr.); datum i osnov prestanka prava i podatke o 
toku i načinu okončanja postupka po podnetoj prijavi.</p>
	<p class="hide-change">*Službeni glasnik RS, broj 66/2019</p>
	<p class="bold">Pokretanje postupka za priznanje topografije</p>
	<p class="clan">Član 19.</p>
	<p>Postupak za priznanje topografije pokreće se podnošenjem prijave za priznanje topografije nadležnom organu.</p>
	<p>Prijava se podnosi na srpskom jeziku.</p>
	<p>Upotreba specijalnih tehničkih termina na engleskom jeziku dopuštena je samo ako su ti termini u upotrebi u oblasti tehnike na koju se topografija odnosi. U ostalim slučajevima takvi termini se mogu koristiti uz objašnjenje na srpskom jeziku.</p>
	<p>Nadležni organ ne proverava da li podnosilac prijave ima pravo na podnošenje prijave. 
	</p>
	<p>Za svaku topografiju podnosi se posebna prijava. </p>
	<p>Nadležni organ bliže propisuje način podnošenja prijave. </p>
	<p class="bold">Rok za podnošenje prijave</p>
	<p class="v2-clan-1">Član 20.</p>
	<p class="v2-clan-left-1">Radi ostvarivanja i važenja isključivog prava nosioca 
	iz člana 9. ovog zakona, prijava za priznanje topografije koja sadrži podatke 
	o podnosiocu prijave i jedan od priloga kojim se topografija identifikuje 
	mora se podneti nadležnom organu u roku od dve godine od datuma prve 
	komercijalne upotrebe topografije bilo gde u svetu.</p>
<p class="v2-clan-left-1">Ako topografija nije komercijalno upotrebljena nigde u 
svetu, prijava iz stava 1. ovog člana ne može se nadležnom organu podneti nakon 
proteka 15 godina od dana njenog nastanka.</p>
	<p class="hide-change">*Službeni glasnik RS, broj 66/2019</p>
	<p class="bold">Sadržina prijave za priznanje topografije</p>
	<p class="v2-clan-1">Član 21.</p>
	<p class="v2-clan-left-1">Prijava za priznanje topografije sadrži:</p>
<p class="v2-clan-left-1">1) zahtev za priznanje topografije;</p>
<p class="v2-clan-left-1">2) priloge kojima se topografija identifikuje;</p>
<p class="v2-clan-left-1">3) primerak poluprovodničkog proizvoda koji sadrži 
topografiju, ako je poluprovodnički proizvod komercijalno upotrebljen;</p>
<p class="v2-clan-left-1">4) izjavu gde i kada je topografija prvi put 
komercijalno upotrebljena, ako je datum prve komercijalne upotrebe raniji od 
datuma podnošenja prijave;</p>
<p class="v2-clan-left-1">5) izjavu o pravnom osnovu sticanja prava na podnošenje 
prijave, ako podnosilac prijave nije stvaralac topografije;</p>
<p class="v2-clan-left-1">6) izjavu o datumu nastanka topografije ako 
topografija nije komercijalno upotrebljena;</p>
<p class="v2-clan-left-1">7) podatak o dostavljenoj izjavi stvaraoca da ne želi 
da podaci o njemu budu objavljeni u službenom glasilu, odnosno navedeni u Registru 
topografija, kao i u drugim ispravama propisanim zakonom;</p>
<p class="v2-clan-left-1">8) izjavu o zajedničkom predstavniku, ako postoji više 
podnosilaca prijave ili punomoćje, ako se prijava podnosi preko zastupnika;</p>
<p class="v2-clan-left-1">9) dokaz o uplati propisane takse za podnošenje zahteva 
za upis.</p>
<p class="v2-clan-left-1">Zahtev iz stava 1. tačka 1) ovog člana sadrži: izjavu 
podnosioca zahteva da traži priznanje topografije; podatke o podnosiocu zahteva; 
podatke o stvaraocu, odnosno podatak o dostavljenoj izjavi stvaraoca da ne želi 
da podaci o njemu budu objavljeni u službenom glasilu, odnosno navedeni u Registru 
topografija, kao i u drugim ispravama propisanim zakonom; podatke o zastupniku, 
ako se zahtev podnosi preko zastupnika; naziv topografije; datum nastanka 
topografije, ako topografija nije komercijalno upotrebljena, odnosno datum i 
mesto prve komercijalne upotrebe topografije bilo gde u svetu; potpis podnosioca 
zahteva, odnosno zastupnika.</p>
<p class="v2-clan-left-1">Nadležni organ propisuje sadržinu priloga kojima se 
topografija identifikuje.</p>
	<p class="hide-change">*Službeni glasnik RS, broj 66/2019</p>
	<p class="bold">Poslovna tajna</p>
	<p class="clan">Član 22.</p>
	<p>Podnosilac prijave, pri podnošenju prijave, deo priloga iz člana 21. stav 1. tačka 2) ovog zakona označava podatke koji su zaštićeni kao poslovna tajna. 
	</p>
	<p>Na delove prijave iz stava 1. ovog člana, primenjuje se zakon kojim se uređuje zaštita poslovne tajne.</p>
	<p class="bold">Priznati datum podnošenja</p>
	<p class="clan">Član 23.</p>
	<p>Nadležni organ priznaće datum podnošenja prijave prijavi koja sadrži podatke o podnosiocu prijave i jedan od priloga kojim se topografija identifikuje.</p>
	<p class="bold">Ispitivanje prijave</p>
	<p class="clan">Član 24.</p>
	<p>Po prijemu prijave za priznanje topografije nadležni organ ispituje: </p>
	<p>1) da li je prijava podneta u roku iz člana 20. ovog zakona;</p>
	<p>2) da li je prijava podneta u smislu člana 8. ovog zakona, ako je podnosilac prijave strano lice;</p>
	<p>3) da li je za svaku topografiju podneta posebna prijava u smislu člana 19. stav 5. ovog zakona;</p>
	<p>4) da li podneta prijava sadrži zahtev za priznanje topografije i priloge koji se podnose uz taj zahtev;</p>
	<p>5) da li zahtev za priznanje topografije i prilozi koji se podnose uz taj zahtev imaju propisanu sadržinu; 
	</p>
	<p>6) da li je plaćena taksa za podnošenje prijave.</p>
	<p>Ako prijava za priznanje topografije ne ispunjava sve uslove iz stava 1. ovog člana, nadležni organ će podnosioca prijave pozvati da u roku, koji ne može biti kraći od dva meseca, niti duži od tri meseca, otkloni nedostatke navedene u pozivu.</p>
	<p>Ako podnosilac zahteva ne otkloni nedostatke navedene u pozivu iz stava 2. ovog člana, nadležni organ će prijavu za priznanje topografije odbaciti.</p>
	<p>Ako prijava za priznanje topografije ispunjava uslove iz stava 1. ovog člana, nadležni organ utvrđuje da li je predmet prijave topografija u smislu člana 2. stav 1. tačka 4. ovog zakona.</p>
	<p>Ako nadležni organ utvrdi da su ispunjeni uslovi iz stava 4. ovog člana doneće rešenje o priznanju topografije. 
	</p>
	<p>Ako prijava za priznanje topografije ne ispunjava uslove iz stava 4. ovog člana nadležni organ će pozvati podnosioca prijave da u roku koji ne može biti kraći od dva meseca, niti duži od tri meseca otkloni nedostatke navedene u pozivu, odnosno da se izjasni o razlozima odbijanja.</p>
	<p>Ako podnosilac prijave ne otkloni ili se ne izjasni o razlozima odbijanja u ostavljenom roku, nadležni organ će odbiti zahtev za priznanje topografije.</p>
	<p>Na obrazložen zahtev podnosioca prijave nadležni organ će produžiti rok iz st. 2. i 6. ovog člana za vreme koje smatra opravdanim ali ne duže od tri meseca.</p>
	<p class="bold">Registracija, izdavanje isprave i objava priznatog prava</p>
	<p class="v2-clan-1">Član 25.</p>
	<p class="v2-clan-left-1">Priznato pravo na topografiju upisuje se u 
	Registar topografija.</p>
<p class="v2-clan-left-1">Po izvršenom upisu u Registar topografija nosiocu 
prava se izdaje isprava o priznatoj topografiji koja sadrži: registarski broj 
topografije; podatke o nosiocu prava; podatke o stvaraocu; naziv topografije; 
datum do kog važi topografija i datum izdavanja isprave.</p>
<p class="v2-clan-left-1">Opis i prikaz topografije su sastavni delovi isprave 
iz stava 2. ovog člana.</p>
<p class="v2-clan-left-1">Podaci o priznatoj topografiji upisani u Registar 
topografija objavljuju se u službenom glasilu.</p>
	<p class="hide-change">*Službeni glasnik RS, broj 66/2019</p>
	<p class="bold">Stavljanje topografije na uvid javnosti</p>
	<p class="clan">Član 26.</p>
	<p>Do upisa u Registar topografija nadležni organ dozvoliće uvid u prijavu za priznanje topografije i njeno kopiranje u prisustvu službenog lica na pisani zahtev podnosioca prijave ili lica koje ima njegovo ovlašćenje.</p>
	<p>Delovi priloga označeni kao poslovna tajna ne smeju biti dostupni trećim licima bez dozvole podnosioca prijave, nosioca prava ili bez sudske odluke. 
	</p>
	<p>Delove topografije koji predstavljaju poslovnu tajnu, a koji su predstavljeni u grafičkom obliku treba prekriti, šrafiranjem ili na drugi način, na jednoj od kopija prikaza topografije. Samo ta kopija daje se na uvid javnosti. Na ostalim kopijama prikaz topografije mora biti vidljiv.</p>
<p class="v2-clan-left-1">Pravo na slobodan pristup informacijama od javnog 
značaja sadržanim u prijavi za priznanje topografije ostvaruje se u skladu sa 
zakonom kojim se uređuje slobodan pristup informacijama od javnog značaja.</p>
	<p class="hide-change">*Službeni glasnik RS, broj 66/2019</p>
	<p class="bold">Upis u registar promene podataka</p>
	<p class="clan">Član 27.</p>
	<p>Nadležni organ će na uredan zahtev podnosioca prijave ili nosioca upisati promenu podataka u odgovarajući registar nadležnog organa.</p>
	<p>Nadležni organ objavljuje u službenom glasilu promenu podataka koji su upisani u odgovarajući registar.</p>
	<p class="hide-change"><em>Brisan je raniji stav 3. (vidi član 10. Zakona - 
	66/2019-39)</em></p>
<p class="v2-bold-1">Prikupljanje, obrada i zaštita podataka</p>
	<p class="hide-change">*Službeni glasnik RS, broj 66/2019</p>
<p class="v2-clan-1">Član 27a</p>
<p class="v2-clan-left-1">Nadležni organ prilikom prikupljanja i obrade podataka o 
ličnosti postupa u skladu sa zakonom kojim se uređuje zaštita podataka o 
ličnosti.</p>
	<p class="hide-change">*Službeni glasnik RS, broj 66/2019</p>
	<p class="clan">VI. OGLAŠAVANJE NIŠTAVIM REŠENJA O PRIZNANJU PRAVA NA TOPOGRAFIJU</p>
	<p class="bold">Razlozi za oglašavanje ništavim</p>
	<p class="clan">Član 28.</p>
	<p>Nadležni organ može rešenje o priznanju prava na topografiju u bilo koje vreme oglasiti ništavim na predlog bilo kog lica, ako utvrdi da: 
	</p>
	<p>1) predmet zaštite nije topografija u smislu člana 2. stav 1. tačka 4. ovog zakona; 
	</p>
	<p>2) topografija ne ispunjava uslove za zaštitu u smislu člana 3. ovog zakona;</p>
	<p>3) prijava nije podneta u roku iz člana 20. ovog zakona; </p>
	<p>4) nosilac prava nema pravo na zaštitu u smislu čl. 6. i 7. ovog zakona<span class="v2-clan-left-1">
	</span>; 
	</p>
	<p>5) prilozi iz člana 21. ovog zakona nemaju propisanu sadržinu; </p>
	<p>6) prilozi iz člana 21. stav 1. tačka 2) ovog zakona ne odgovaraju poluprovodničkom proizvodu za koji je podnet zahtev za priznanje prava na topografiju. 
	</p>
	<p class="hide-change"><em>Brisan je raniji stav 2. (vidi član 12. Zakona - 
	66/2019-39)</em></p>
	<p class="hide-change">*Službeni glasnik RS, broj 66/2019</p>
	<p class="bold">Postupak oglašavanja ništavim</p>
	<p class="clan">Član 29.</p>
	<p>Nadležni organ će uredan predlog sa prilozima dostaviti nosiocu topografije i pozvati ga da, u roku koji ne može biti duži od 30 dana od prijema poziva, dostavi svoj odgovor, u dva primerka.</p>
	<p>U toku postupka za oglašavanje ništavim nadležni organ poziva stranke, onoliko puta koliko smatra da je potrebno, da u roku od 30 dana dostave svoje primedbe na podneske druge strane.</p>
	<p>U toku postupka za oglašavanje ništavim, nadležni organ održava usmenu raspravu ako oceni da je njeno održavanje nužno za utvrđivanje bitnih činjenica za donošenje odluke po predlogu.</p>
	<p>Ako stranke ne dođu na usmenu raspravu nadležni organ može odlučiti o predlogu za oglašavanje ništavim na osnovu raspoloživih dokaza. 
	</p>
	<p>Podaci iz rešenja o oglašavanju ništavim topografije objavljuju se u službenom glasilu. 
	</p>
	<p>Nadležni organ bliže propisuje vrstu podataka koji se objavljuju u službenom glasilu nadležnog organa. 
	</p>
	<p class="clan">Član 30.</p>
	<p>Oglašavanje ništavim rešenja o priznanju topografije nema retroaktivno dejstvo na pravosnažne sudske odluke u vezi sa utvrđivanjem povrede prava, kao i na zaključene ugovore o prenosu prava, odnosno ustupanju licence, ako su i u meri u kojoj su ti ugovori izvršeni, pod uslovom da je tužilac, odnosno nosilac prava bio savestan.</p>
	<p class="clan">VII. POVERLJIVA PRIJAVA</p>
	<p class="clan">Član 31.</p>
	<p>Prijava topografije, za koju se utvrdi da je od značaja za odbranu ili bezbednost Republike Srbije smatra se poverljivom. 
	</p>
	<p>Na poverljivu prijavu shodno se primenjuju odredbe zakona kojim se uređuje pravna zaštita pronalazaka. 
	</p>
	<p class="clan">VIII. GRAĐANSКOPRAVNA ZAŠTITA</p>
	<p class="clan">Član 32.</p>
	<p>Svako neovlašćeno preduzimanje bilo koje radnje iz člana 9. ovog zakona smatra se povredom prava na topografiju.</p>
	<p>Ne smatra se povredom prava na topografiju komercijalna upotreba poluprovodničkog proizvoda u kome je sadržana zaštićena topografija, ako lice koje je nabavilo poluprovodnički proizvod u tom trenutku nije znalo ili nije moglo znati da je u njemu sadržana zaštićena topografija. 
	</p>
	<p>Na zahtev nosioca prava sud može obavezati lice iz stava 2. ovog člana da plati naknadu za komercijalnu upotrebu poluprovodničkog proizvoda koji sadrži zaštićenu topografiju,<span class="v2-clan-left-1">
	</span>&nbsp;od trenutka kada je saznalo ili je bilo u mogućnosti da sazna da je topografija zaštićena.</p>
	<p>Odredbe st. 2. i 3. ovog člana primenjuju se i na pravne sledbenike lica koje je steklo poluprovodnički proizvod na kome postoje isključiva prava na priznatoj topografiji. 
	</p>
	<p>Visina naknade koja pripada nosiocu određuje se u visini naknade koju bi nosilac prava dobio za slobodno ugovorenu licencu za tu topografiju. 
	</p>
	<p>Ako nosilac dokaže da je neko lice, pre datuma iz člana 12. ovog zakona, prevarom otpočelo proizvodnju, komercijalnu upotrebu ili uvoz u te svrhe zaštićene topografije<span class="v2-clan-left-1">
	</span>, sud će to lice obavezati da nosiocu plati naknadu iz stava 5. ovog člana.</p>
	<p>Na građanskopravnu zaštitu topografije shodno se primenjuju odredbe o građanskopravnoj zaštiti zakona kojim se uređuje zaštita pronalazaka. 
	</p>
	<p class="hide-change">*Službeni glasnik RS, broj 66/2019</p>
	<p class="clan">IX. КAZNENE ODREDBE</p>
	<p class="bold">Privredni prestup</p>
	<p class="clan">Član 33.</p>
	<p>Кazniće se za privredni prestup novčanom kaznom u iznosu od 100.000 do 3.000.000 dinara privredno društvo ili drugo pravno lice koje na način iz člana 32. ovog zakona povredi topografiju, odnosno pravo iz prijave.</p>
	<p>Za radnje iz stava 1. ovog člana kazniće se za privredni prestup novčanom kaznom u iznosu od 50.000 do 200.000 dinara odgovorno lice u privrednom društvu ili drugom pravnom licu. 
	</p>
	<p>Za privredne prestupe iz stava 1. ovog člana mogu se izreći zaštitne mere oduzimanje predmeta i javno objavljivanje presude u skladu sa zakonom kojim se uređuju privredni prestupi.</p>
	<p class="bold">Prekršaji</p>
	<p class="clan">Član 34.</p>
	<p>Кazniće se za prekršaj novčanom kaznom u iznosu od 50.000 do 500.000 dinara preduzetnik ako povredi topografiju ili pravo iz prijave na način iz člana 32. ovog zakona. 
	</p>
	<p>Za radnje iz stava 1. ovog člana kazniće se i fizičko lice novčanom kaznom u iznosu od 10.000 do 50.000 dinara.</p>
	<p>Za prekršaje iz stava 1. ovog člana može se izreći zaštitna mera oduzimanje predmeta u skladu sa zakonom kojim se uređuju prekršaji. 
	</p>
	<p>Sud koji je doneo presudu za prekršaj iz stava 1. ovog člana odrediće u skladu sa posebnim propisima da li će se oduzeti predmeti uništiti, prodati ili predati zainteresovanom organu odnosno organizaciji.</p>
	<p class="clan">Član 35. </p>
	<p>Кazniće se za prekršaj novčanom kaznom u iznosu od 100.000 do 1.000.000 dinara pravno lice koje se neovlašćeno bavi zastupanjem u ostvarivanju prava iz člana 8. ovog zakona.</p>
	<p>Za radnje iz stava 1. ovog člana kazniće se za prekršaj fizičko lice ili odgovorno lice u pravnom licu novčanom kaznom u iznosu od 10.000 do 50.000 dinara. 
	</p>
	<p class="clan">X. PRELAZNE I ZAVRŠNE ODREDBE</p>
	<p class="clan">Član 36.</p>
	<p>Registar prijava i Registar topografija koji su ustanovljeni Zakonom o zaštiti topografija integrisanih kola („Službeni glasnik RS”, broj 104/09), nastavljaju da se vode u skladu sa ovim zakonom. 
	</p>
	<p>Topografije koje važe na dan stupanja na snagu ovog zakona ostaju i dalje na snazi i na njih će se primenjivati odredbe ovog zakona. 
	</p>
	<p>Odredbe ovog zakona primenjivaće se i na prijave za priznanje topografije podnete do dana stupanja na snagu ovog zakona po kojima upravni postupak nije okončan, kao i na druge započete postupke u vezi sa priznatim topografijama koji do dana stupanja na snagu ovog zakona nisu okončani.</p>
	<p class="clan">Član 37.</p>
	<p>Podzakonski propisi za izvršenje ovog zakona biće doneti u roku od četiri meseca od dana stupanja na snagu ovog zakona. 
	</p>
	<p>Do donošenja podzakonskih propisa iz stava 1. ovog člana primenjuju se propisi doneti na osnovu Zakona o zaštiti topografija integrisanih kola („Službeni glasnik RS”, broj 104/09), ako nisu suprotni ovom zakonu. 
	</p>
	<p class="clan">Član 38.</p>
	<p>Danom stupanja na snagu ovog zakona prestaje da važi Zakon o zaštiti topografija integrisanih kola („Službeni glasnik RS”, broj 104/09). 
	</p>
	<p class="clan">Član 39.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
<p class="bold">ODREDBE КOJE NISU UNETE U „PREČIŠĆEN TEКST“ ZAКONA</p>
<p class="italik">Zakon o izmenama i dopunama Zakona o zaštiti topografija 
poluprovodničkih proizvoda: „Službeni glasnik RS“, broj 66/2019-39</p>
<p class="clan"><strong>Član 14.</strong></p>
<p class="Basic-Paragraph"><strong>Registar prijava topografija i Registar 
topografija, ustanovljeni Zakonom o zaštiti topografija poluprovodničkih 
proizvoda („Službeni glasnik RSˮ, broj 55/13), nastavljaju da se vode kao 
Registar topografija, u skladu sa ovim zakonom.</strong></p>
<p class="clan"><strong>Član 15.</strong></p>
<p class="Basic-Paragraph"><strong>Podzakonski propis iz člana 7. ovog zakona 
doneće se u roku od četiri meseca od dana stupanja na snagu ovog zakona. </strong>
</p>
<p class="Basic-Paragraph"><strong>Do donošenja podzakonskog propisa iz stava 1. 
ovog člana, primenjuju se odredbe podzakonskog propisa donetog na osnovu člana 
21. stav 2. Zakona o zaštiti topografija poluprovodničkih proizvoda („Službeni 
glasnik RS”, broj 55/13), ako nisu u suprotnosti sa ovim zakonom.</strong></p>
<p class="clan"><strong>Član 16.</strong></p>
<p class="Basic-Paragraph"><strong>Od dana pristupanja Republike Srbije Evropskoj 
uniji, odredba člana 6. stav 1. Zakona o zaštiti topografija poluprovodničkih 
proizvoda („Službeni glasnik RSˮ, broj 55/13) primenjivaće se na fizička lica 
koja su državljani neke od država članica Evropske unije ili Evropskog ekonomskog 
prostora, odnosno članica STO ili koja imaju prebivalište na teritoriji neke od 
tih država.</strong></p>
<p class="Basic-Paragraph"><strong>Od dana pristupanja Republike Srbije Evropskoj 
uniji, odredba člana 6. stav 2. Zakona o zaštiti topografija poluprovodničkih 
proizvoda („Službeni glasnik RSˮ, broj 55/13) primenjivaće se na:</strong></p>
<p class="Basic-Paragraph"><strong>1) fizička lica koja su državljani neke od 
država članica Evropske unije ili Evropskog ekonomskog prostora, odnosno članica 
STO ili koja imaju prebivalište na teritoriji neke od tih država;</strong></p>
<p class="Basic-Paragraph"><strong>2) pravna lica koja imaju sedište na 
teritoriji neke od država članica Evropske unije ili Evropskog ekonomskog 
prostora, odnosno članica STO. </strong></p>
<p class="Basic-Paragraph"><strong>Od dana pristupanja Republike Srbije Evropskoj 
uniji, odredbe člana 2. ovog zakona primenjivaće se na lica iz člana 6. stav 2. 
Zakona o zaštiti topografija poluprovodničkih proizvoda („Službeni glasnik RSˮ, 
broj 55/13), a koja:</strong></p>
<p class="Basic-Paragraph"><strong>1) su prva komercijalno upotrebila 
topografiju na teritoriji neke od država članica Evropske unije ili Evropskog 
ekonomskog prostora, odnosno članica STO, koja još uvek nije bila komercijalno 
upotrebljena bilo gde u svetu; </strong></p>
<p class="Basic-Paragraph"><strong>2) imaju isključivo ovlašćenje da komercijalno 
upotrebljavaju topografiju na teritoriji neke od država članica Evropske unije 
ili Evropskog ekonomskog prostora, odnosno članica STO, od nosioca prava na toj 
topografiji.</strong></p>
<p class="Basic-Paragraph"><strong>Od dana pristupanja Republike Srbije Evropskoj 
uniji, odredba člana 11. Zakona o zaštiti topografija poluprovodničkih proizvoda 
(„Službeni glasnik RSˮ, broj 55/13), primenjivaće se i na topografiju, odnosno 
poluprovodnički proizvod koji u sebi sadrži zaštićenu topografiju, stavljenu u 
promet na teritoriji neke od država članica Evropske unije ili Evropskog 
ekonomskog prostora, odnosno članica STO, od strane nosioca prava ili drugog 
lica koje on ovlasti.</strong></p>
<p class="clan"><strong>Član 17.</strong></p>
<p class="Basic-Paragraph"><strong>Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.</strong></p>
<p class="italik"><strong></strong></p>
<p><strong></strong></p>
<strong>

</strong>
