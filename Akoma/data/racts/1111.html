


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma o ekonomskoj saradnji između Vlade Republike Srbije i Vlade Republike Makedonije</p>
				<p>Proglašava se Zakon o potvrđivanju Sporazuma o ekonomskoj saradnji između Vlade Republike Srbije i Vlade Republike Makedonije, koji je donela Narodna skupština Republike Srbije na Prvoj sednici Drugog redovnog zasedanja u 2015. godini, 5. oktobra 2015. godine.</p>
				<p class="potpis">PR broj 120</p>
				<p class="potpis">U Beogradu, 6. oktobra 2015. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma o ekonomskoj saradnji između Vlade Republike Srbije i Vlade Republike Makedonije</p>
				<p class="auto-style1">"Službeni glasnik RS - Međunarodni ugovori", 
				broj 19 od 6. oktobra 2015.</p>
				<p class="naslov">&nbsp; &nbsp;</p>
				<p class="clan">Član 1.</p>
				<p>Potvrđuje se Sporazum o ekonomskoj saradnji između Vlade Republike Srbije i Vlade Republike Makedonije, sačinjen u Skoplju, 16. februara 2015. godine, u originalu na srpskom, makedonskom i engleskom jeziku.</p>
				<p class="clan">Član 2.</p>
				<p>Tekst Sporazuma o ekonomskoj saradnji između Vlade Republike Srbije i Vlade Republike Makedonije u originalu na srpskom jeziku glasi:</p>
				<p class="spacija"><span class="bold">SPORAZUM</span></p>
				<p class="clan"><span class="bold">O EКONOMSКOJ SARADNJI</span></p>
				<p class="clan"><span class="bold">IZMEĐU VLADE REPUBLIКE SRBIJE</span></p>
				<p class="clan"><span class="bold">I</span></p>
				<p class="clan"><span class="bold">VLADE REPUBLIКE MAКEDONIJE</span></p>
				<p>Vlada Republike Srbije i Vlada Republike Makedonije (u daljem tekstu: Ugovorne strane),</p>
				<p>UZIMAJUĆI u obzir značaj trgovinskih i ekonomskih odnosa između Ugovornih strana,</p>
				<p>VOĐENE zajedničkom željom za razvijanjem odnosa koji su u zajedničkom interesu i u duhu uzajamnog razumevanja,</p>
				<p>IZRAŽAVAJUĆI svoju spremnost za saradnju u pronalaženju sredstava i načina za jačanje i razvijanje uzajamno korisne saradnje,</p>
				<p>UVERENE da će ovaj sporazum doprineti razvijanju međusobnih ekonomskih odnosa, </p>
				<p>dogovorile su se kao što sledi:</p>
				<p class="clan"><span class="bold">Član 1.</span></p>
				<p>Ugovorne strane će doprinositi razvoju i proširivanju uzajamno korisne ekonomske saradnje.</p>
				<p class="clan"><span class="bold">Član 2.</span></p>
				<p>Ugovorne strane će uložiti napore da na širokoj osnovi razviju bilateralnu ekonomsku saradnju, posebno u sledećim oblastima:</p>
				<p>1. industrija,</p>
				<p>2. poljoprivreda,</p>
				<p>3. šumarstvo,</p>
				<p>4. vodoprivreda,</p>
				<p>5. energetika,</p>
				<p>6. istraživanje i razvoj,</p>
				<p>7. građevinska industrija,</p>
				<p>8. saobraćaj i logistika,</p>
				<p>9. zaštita životne sredine,</p>
				<p>10. turizam,</p>
				<p>11. unapređenje investicija,</p>
				<p>12. saradnja malih i srednjih preduzeća.</p>
				<p class="clan"><span class="bold">Član 3.</span></p>
				<p>Ugovorne strane će razvijati i proširivati ekonomsku saradnju putem sprovođenja sledećih mera:</p>
				<p>1. Jačanje ekonomske saradnje između nadležnih organa, poslovnih i profesionalnih organizacija, komora i udruženja, regionalnih i lokalnih organa, uključujući i razmenu ekonomskih informacija od zajedničkog interesa, kao i uzajamne posete predstavnika privrede i institucija država Ugovornih strana;</p>
				<p>2. Pružanje podstreka za stvaranje novih i poboljšanje postojećih poslovnih veza, unapređenje uzajamnih kontakata i razmenu poseta fizičkih lica i preduzetnika;</p>
				<p>3. Razmena poslovnih informacija, učešće na međunarodnim sajmovima i izložbama, pružanje pomoći u organizaciji susreta predstavnika privrede, seminara, konferencija, simpozijuma;</p>
				<p>4. Pružanje doprinosa unapređivanju uloge malih i srednjih preduzeća u bilateralnim ekonomskim odnosima;</p>
				<p>5. Saradnja na polju marketinga, konsaltinga i ekspertskih usluga u oblastima od zajedničkog interesa;</p>
				<p>6. Uspostavljanje i unapređenje odnosa i saradnje finansijskih i bankarskih institucija;</p>
				<p>7. Podsticanje razvoja bilateralnih investicionih aktivnosti;</p>
				<p>8. Pružanje pomoći u otvaranju predstavništava i ogranaka kompanija iz država Ugovornih strana;</p>
				<p>9. Poboljšavanje saradnje na tržištima trećih zemalja;</p>
				<p>10. Razmena informacija o programima i projektima, uz ohrabrivanje preduzetnika da učestvuju u njihovoj realizaciji.</p>
				<p class="bold"><span class="bold">Član 4.</span></p>
				<p>Ugovorne strane će osnovati Mešovitu komisiju za ekonomsku saradnju (u daljem tekstu: Кomisija) sačinjenu od predstavnika nadležnih organa država Ugovornih strana.</p>
				<p>Кomisija će se sastajati najmanje jednom godišnje, naizmenično u Republici Srbiji i Republici Makedoniji sa sledećim zadacima:</p>
				<p>– razmatranje pitanja razvoja bilateralnih ekonomskih odnosa;</p>
				<p>– iznalaženje novih mogućnosti za razvoj bilateralnih ekonomskih odnosa;</p>
				<p>– identifikovanje problema koji ograničavaju razvoj ekonomske saradnje i predlaganje odgovarajućih mera u cilju njihovog otklanjanja;</p>
				<p>– razrada predloga za poboljšanje uslova za ekonomsku saradnju između organizacija i institucija iz država Ugovornih strana;</p>
				<p>– podnošenje predloga u vezi sa sprovođenjem ovog sporazuma.</p>
				<p>Svaka od Ugovornih strana će imenovati predsedavajućeg sa svoje strane (u daljem tekstu: kopredsedavajući). Svaki kopredsedavajući će imenovati sekretara za svoj deo Кomisije.</p>
				<p>Radi razmatranja pojedinih pitanja, Кomisija može odlučiti da osnuje radne grupe, navodeći njihove zadatke i rokove za sprovođenje tih zadataka.</p>
				<p class="bold"><span class="bold">Član 5.</span></p>
				<p>Ovaj sporazum neće uticati na prava i obaveze Ugovornih strana koje proizlaze iz drugih međunarodnih sporazuma čije su Republika Srbija i Republika Makedonija strane i/ili iz njihovog članstva u međunarodnim organizacijama.</p>
				<p class="bold"><span class="bold">Član 6.</span></p>
				<p>Ugovorne strane će putem pregovora rešiti sve eventualne sporove koji mogu da nastanu između njih, u vezi sa sprovođenjem i tumačenjem ovog sporazuma.</p>
				<p class="bold"><span class="bold">Član 7.</span></p>
				<p>Dopune ovog sporazuma biće donesene putem uzajamnog dogovora Ugovornih strana, koji će biti realizovan kroz protokole za svaku dopunu.</p>
				<p class="bold"><span class="bold">Član 8.</span></p>
				<p>Prilozi i protokoli uz ovaj sporazum predstavljaće njegov sastavni deo.</p>
				<p class="bold"><span class="bold">Član 9.</span></p>
				<p>Ovaj sporazum stupa na snagu na dan prijema poslednjeg obaveštenja, kojim Ugovorne strane obaveštavaju jedna drugu da su ispunjene sve unutrašnje procedure koje su neophodne za njegovo stupanje na snagu.</p>
				<p>Ovaj sporazum zaključuje se na period od tri (3) godine, a po isteku tog roka automatski će se obnavljati svake godine, osim ako jedna od Ugovornih strana ne raskine ovaj sporazum slanjem pismenog obaveštenja drugoj Ugovornoj strani o svojoj nameri da ga raskine, najkasnije četiri (4) meseca pre isteka njegovog važenja.</p>
				<p>Sačinjeno u Skoplju, dana 16. februara 2015. godine, u dva originalna primerka na srpskom, makedonskom i engleskom jeziku, pri čemu su svi tekstovi podjednako verodostojni. U slučaju razlike u tumačenju, merodavan je tekst na engleskom jeziku.</p>
				<p>&nbsp;&nbsp;</p>
				<table class="tabela-bez-bordera">
					<tbody>
						<tr>
							<td>
								<p>ZA VLADU</p>
								<p>REPUBLIКE SRBIJE</p>
								<p>Ivica Dačić, s.r.</p>
								<p>prvi potpredsednik Vlade</p>
								<p>i ministar spoljnih poslova</p>
							</td>
							<td>
								<p class="potpis">ZA VLADU</p>
								<p class="potpis">REPUBLIКE MAКEDONIJE</p>
								<p class="potpis">dr Vladimir Peševski, s.r.</p>
								<p class="potpis">potpredsednik Vlade zadužen za ekonomske odnose</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

