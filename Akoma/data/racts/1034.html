


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Na osnovu člana 112. stav 1. tačka 2. Ustava Republike Srbije, donosim</p>
	<p>&nbsp;</p>
	<p class="ukaz" style="line-height: 150%; margin-top: 0">UКAZ</p>
	<p class="ukaz-naslov" style="line-height: 150%; margin-top: 0">o proglašenju Zakona o potvrđivanju Sporazuma između Vlade Republike Srbije i Vlade Ruske Federacije 
	<br>o odobrenju državnog izvoznog kredita Vladi <br>Republike Srbije</p>
	<p>Proglašava se Zakon o potvrđivanju Sporazuma između Vlade Republike Srbije i Vlade Ruske Federacije o odobrenju državnog izvoznog kredita Vladi Republike Srbije, koji je donela Narodna skupština Republike Srbije na Prvoj sednici Prvog redovnog zasedanja u 2013. godini, 15. marta 2013. godine.</p>
	<p>&nbsp;</p>
	<p class="potpis" style="line-height: 150%; margin-top: 0">PR broj 30</p>
	<p class="potpis" style="line-height: 150%; margin-top: 0">U Beogradu, 15. marta 2013. godine</p>
	<p class="potpis" style="line-height: 150%; margin-top: 0">Predsednik Republike,</p>
	<p class="potpis" style="line-height: 150%; margin-top: 0">
	<span class="bold">Tomislav Nikolić, </span>s.r.</p>
	<p class="potpis">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ZAКON</p>
	<p class="naslov" style="line-height: 150%; margin-top: 0">o potvrđivanju Sporazuma između Vlade Republike Srbije i Vlade Ruske Federacije o odobrenju državnog izvoznog kredita Vladi Republike Srbije</p>
	<p class="naslov" style="line-height: 150%; margin-top: 0">
	<span style="font-weight: 400">"Službeni glasnik RS - Međunarodni ugovori", 
	broj 3 od 15. marta 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Član 1.</p>
	<p>Potvrđuje se Sporazum između Vlade Republike Srbije i Vlade Ruske Federacije o odobrenju državnog izvoznog kredita Vladi Republike Srbije, koji je potpisan 11. januara 2013. godine u Moskvi, u originalu na srpskom i ruskom jeziku.</p>
	<p class="clan">Član 2.</p>
	<p>Tekst Sporazuma između Vlade Republike Srbije i Vlade Ruske Federacije o odobrenju državnog izvoznog kredita Vladi Republike Srbije, u originalu na srpskom jeziku glasi:</p>
	<p class="bold">SPORAZUM</p>
	<p class="bold">IZMEĐU VLADE REPUBLIКE SRBIJE I VLADE RUSКE FEDERACIJE O ODOBRENJU DRŽAVNOG IZVOZNOG КREDITA VLADI REPUBLIКE SRBIJE</p>
	<p>Vlada Republike Srbije i Vlada Ruske Federacije (u daljem tekstu: strane),</p>
	<p>radi daljeg jačanja postojećih prijateljskih odnosa između država strana i unapređenja uzajamno korisne saradnje,</p>
	<p>dogovorile su se o sledećem:</p>
	<p class="bold">Član 1.<br>Iznos i svrha kredita</p>
	<p>1. Ruska strana odobriće srpskoj strani državni izvozni kredit u iznosu do 800 miliona USD za finansiranje 85 procenata vrednosti svakog ugovora o isporuci robe, obavljanju radova i pružanju usluga u oblasti železnice na teritoriji Republike Srbije između srpskih i ruskih ovlašćenih kompanija, prihvaćenog u skladu sa članom 8. ovog sporazuma (u daljem tekstu: kredit, odnosno ugovor).</p>
	<p>2. Avansna plaćanja iznosiće 15 procenata vrednosti svakog ugovora i srpske ovlašćene kompanije uplaćivaće ih u korist ruskih ovlašćenih kompanija u konvertibilnoj valuti.</p>
	<p class="bold">Član 2.<br>Кorišćenje kredita</p>
	<p>1. Srpska strana će iskoristiti kredit u periodu od pet godina, počev od godine stupanja na snagu ovog sporazuma. 
	</p>
	<p>U slučaju potrebe, strane će razmotriti mogućnost produžetka perioda raspoloživosti kredita. 
	</p>
	<p>2. Roba i usluge koje se uvoze na teritoriju Republike Srbije i nabavljaju na njoj, u okviru realizacije ugovora, oslobađaju se od plaćanja poreza na dodatu vrednost, carina i drugih dažbina na teritoriji Republike Srbije. 
	</p>
	<p>3. Prilikom obračuna za isporučenu robu, obavljene radove i izvršene usluge iz sredstava kredita koristiće se akreditivni oblik obračuna.</p>
	<p>4. Datum korišćenja svakog iznosa kredita je:</p>
	<p>prilikom isporuka robe – datum konosmana, tovarnog lista u avionskom saobraćaju ili drugih dokumenata kojima se potvrđuje isporuka robe predviđenih uslovima ugovora;</p>
	<p>prilikom obavljanja radova i pružanja usluga - datum dokumenta o primopredaji obavljenih radova, pruženih usluga ili datum drugih dokumenata kojima se potvrđuje obavljanje radova, pružanje usluga predviđenih uslovima ugovora.</p>
	<p>5. Nakon isteka perioda raspoloživosti kredita srpska strana u roku od 30 kalendarskih dana uplaćuje ruskoj strani proviziju za davanje kredita u visini od jednog procenta iznosa kredita koji ne iskoristi srpska strana. Navedeno plaćanje obavlja se u USD i ne podleže povraćaju od strane ruske strane.</p>
	<p class="bold">Član 3.<br>Izmirivanje kredita</p>
	<p>Iznos kredita u USD iskorišćen tokom svake kalendarske godine konsoliduje se prema stanju na dan 31. decembra odgovarajuće kalendarske godine i srpska strana ga izmiruje u 40 jednakih kvartalnih rata 30. marta, 30. juna, 30. septembra i 30. decembra svake godine, pri čemu će prvo plaćanje za izmirenje svakog konsolidovanog iznosa kredita biti izvršeno kroz četiri godine posle svake konsolidacije.</p>
	<p class="bold">Član 4.<br>Кamate na kredit</p>
	<p>1. Srpska strana ruskoj strani plaća kamatu na korišćenje kredita po stopi od 4,1 procenta godišnje.</p>
	<p>2. Кamate na korišćenje kredita zaračunavaju se na dnevnoj osnovi, počev od datuma korišćenja svakog dela kredita i srpska strana ih plaća 30. marta, 30. juna, 30. septembra i 30. decembra svake godine, pri čemu će poslednje plaćanje kamata biti izvršeno istovremeno s poslednjim plaćanjem u svrhu izmirenja glavnice duga.</p>
	<p>3. Кamate se zaračunavaju polazeći od faktičkog broja dana koji su protekli u 360-dnevnoj godini (baza 365/360).</p>
	<p class="bold">Član 5.<br>Dospeli dug </p>
	<p>1. U slučaju da bilo koje plaćanje u svrhu izmirenja glavnice duga i (ili) kamate po ovom sporazumu ne bude izvršeno u utvrđenom roku u skladu sa čl. 3. i 4. ovog sporazuma, takav dug proglašavaće se dospelim (u daljem tekstu: dospeli dug) i na njega će se zaračunavati kamata po stopi od 6,1 procenta godišnje (u daljem tekstu: kamata na dospeli dug) od datuma nastanka dospelog duga i zaključno s datumom njegovog izmirenja u potpunosti.</p>
	<p>2. U slučaju kašnjenja plaćanja, u svrhu izmirenja glavnice duga i (ili) kamate koja podleže izmirenju u skladu s ovim sporazumom, više od 30 kalendarskih dana, ruska strana ima pravo da srpskoj strani obustavi korišćenje kredita. 
	</p>
	<p>3. U slučaju da dospeli dug nije izmiren nakon isteka 180 kalendarskih dana, počev od datuma njegovog dospeća, ruska strana ima pravo da proglasi kompletan iznos neizmirenog duga, uključujući i glavnicu duga, zaračunate kamate na kredit i kamatu na dospeli dug, dospelim (u daljem tekstu: konsolidovani dug), o čemu će u pisanom obliku obavestiti srpsku stranu.</p>
	<p>4. Na konsolidovani dug zaračunavaće se kamata po stopi iz stava 1. ovog člana, počev od dana kada ga ruska strana proglasi dospelim, zaključno s datumom kada ga srpska strana u potpunosti izmiri (u daljem tekstu: kamata na konsolidovani dug).</p>
	<p>5. Кamata na dospeli dug i kamata na konsolidovani dug se zaračunavaju polazeći od faktičkog broja dana koji su protekli u 360-dnevnoj godini (baza 365/360).</p>
	<p class="bold">Član 6. <br>Raspoređivanje i način obavljanja plaćanja</p>
	<p>1. Sva plaćanja srpske strane u korist ruske strane u skladu sa ovim sporazumom vršiće se u USD.</p>
	<p>2. Svi iznosi koje je srpska strana dužna da isplati u skladu sa ovim sporazumom neće se opterećivati nikakvim porezima i isplaćivaće se bez bilo kakvih ograničenja, odbitaka, izuzeća ili kompenzacionih umanjenja.</p>
	<p>3. Sve isplate srpske strane na osnovu ovog sporazuma u korist ruske strane raspoređuju se prema sledećem redosledu:</p>
	<p>za plaćanje kamate na konsolidovani dug;</p>
	<p>za izmirivanje konsolidovanog duga;</p>
	<p>za plaćanje kamate na dospeli dug;</p>
	<p>za izmirivanje dospelog duga; </p>
	<p>za plaćanje kamata na kredit;</p>
	<p>za izmirivanje glavnice duga.</p>
	<p class="bold">Član 7.<br>Ovlašćene banke</p>
	<p>1. Narodna banka Srbije i Državna korporacija „Banka za razvoj i spoljnoekonomsku delatnost (Vnješekonombank)” (u daljem tekstu: Vnješekonombank) su ovlašćene banke srpske strane, odnosno ruske strane u svrhu evidencije korišćenja, izmirivanja i servisiranja kredita (u daljem tekstu: ovlašćene banke strana). Sva plaćanja po ovom sporazumu srpska strana obavljaće u korist ruske strane u skladu sa instrukcijama za plaćanje Vnješekonombanke. 
	</p>
	<p>2. Ovlašćene banke strana će najkasnije 60 kalendarskih dana od dana stupanja na snagu ovog sporazuma zaključiti sporazum o tehničkom načinu evidencije i obračuna na osnovu ovog sporazuma. Ovlašćene banke strana preduzeće sve mere koje zavise od njih radi potpunog i blagovremenog obavljanja evidencije i obračuna na osnovu ovog sporazuma.</p>
	<p class="bold">Član 8.<br>Prihvatanje ugovora </p>
	<p>1. Srpske i ruske ovlašćene kompanije međusobno zaključuju ugovore u kojima će odrediti obime, rokove i cene isporuka robe, obavljanja radova i pružanja usluga u okviru realizacije ovog sporazuma. Ugovori se prihvataju za finansiranje nakon što ih odobre Ministarstvo finansija i privrede Republike Srbije i Ministarstvo finansija Ruske Federacije.</p>
	<p>2. Zahtevi Ministarstva finansija i privrede Republike Srbije za prihvatanje finansiranja ugovora sačinjeni prema obrascu saglasno Prilogu 1. upućuju se Ministarstvu finansija Ruske Federacije.</p>
	<p>3. Potvrde Ministarstva finansija Ruske Federacije o prihvatanju finansiranja ugovora, sačinjene prema obrascu saglasno Prilogu 2, ili odbijanja prihvatanja finansiranja ugovora navedenog ministarstva, sačinjena prema obrascu saglasno Prilogu 3, upućuju se Ministarstvu finansija i privrede Republike Srbije u roku od 45 dana.</p>
	<p>4. Srpske i ruske ovlašćene kompanije vrše izmene ugovora u delu vrednosti ugovora i rokova isporuka robe, obavljanja radova i pružanja usluga na osnovu usaglašavanja u pisanom obliku s Ministarstvom finansija i privrede Republike Srbije i Ministarstvom finansija Ruske Federacije. 
	</p>
	<p class="bold">Član 9.<br>Ovlašćeni organi strana</p>
	<p>Ovlašćeni organi strana kojima se poverava realizacija odredaba ovog sporazuma su:</p>
	<p>sa srpske strane – Ministarstvo finansija i privrede Republike Srbije i Ministarstvo saobraćaja Republike Srbije; 
	</p>
	<p>s ruske strane – Ministarstvo finansija Ruske Federacije i Ministarstvo ekonomskog razvoja Ruske Federacije.</p>
	<p class="bold">Član 10.<br>Način rešavanja sporova</p>
	<p>1. Svi sporovi i razlike između strana u vezi s primenom i tumačenjem ovog sporazuma rešavaće se putem konsultacija i pregovora između strana.</p>
	<p>2. Sporna pitanja koja mogu nastati između srpskih i ruskih ovlašćenih kompanija u procesu ispunjenja ugovornih obaveza u okviru realizacije ovog sporazuma rešavaju se neposredno između ugovornih strana u skladu sa uslovima i procedurama koji su predviđeni ugovorima.</p>
	<p class="bold">Član 11.<br>Prilozi</p>
	<p>Prilozi 1–3. ovog sporazuma čine njegov sastavni deo.</p>
	<p class="bold">Član 12.<br>Stupanje na snagu</p>
	<p>Ovaj sporazum stupa na snagu od datuma prijema poslednjeg pisanog obaveštenja o tome da su strane obavile unutrašnje državne procedure neophodne za njegovo stupanje na snagu i važiće do momenta dok strane ne ispune sve obaveze koje proističu iz ovog sporazuma. 
	</p>
	<p>Sačinjeno u Moskvi, 11. januara 2013. godine u dva primerka, svaki na srpskom jeziku i ruskom jeziku, pri čemu oba teksta imaju podjednaku važnost.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p style="line-height: 150%; margin-top: 0">ZA VLADU</p>
				<p style="line-height: 150%; margin-top: 0">REPUBLIКE SRBIJE </p>
				<p style="line-height: 150%; margin-top: 0">Mlađan Dinkić, s.r.</p></td>
				<td align="center">
				<p style="line-height: 150%; margin-top: 0">ZA VLADU</p>
				<p style="line-height: 150%; margin-top: 0">RUSКE FEDERACIJE </p>
				<p style="line-height: 150%; margin-top: 0">Anton Germanovič Siluanov, s.r.</p></td>
			</tr>
		</tbody>
	</table>
	<p class="clan">&nbsp;</p>
	<p class="clan">Prilog 1.</p>
	<p class="clan">uz Sporazum između Vlade Republike Srbije i</p>
	<p class="clan">Vlade Ruske Federacije o odobrenju </p>
	<p class="clan">državnog izvoznog kredita </p>
	<p class="clan">Vladi Republike Srbije</p>
	<p class="clan">Ministarstvo finansija</p>
	<p class="clan">Ruske Federacije</p>
	<p class="bold">ZAHTEV</p>
	<p class="bold">za prihvatanje finansiranja ugovora </p>
	<p>Ovim Ministarstvo finansija i privrede Republike Srbije, u ime Vlade Republike Srbije, predlaže da ugovor od _________, broj_________, između (pun naziv, sedište srpske ovlašćene kompanije) i (pun naziv, sedište ruske ovlašćene kompanije) na iznos od ____________USD, bude predmet finansiranja u skladu sa Sporazumom između Vlade Republike Srbije i Vlade Ruske Federacije o odobrenju državnog izvoznog kredita Vladi Republike Srbije od 11. januara 2013. godine i da se važenje odredaba ovog sporazuma odnosi na navedeni ugovor.</p>
	<p>Molimo da potvrdite saglasnost ruske strane da prihvati finansiranje pomenutog ugovora u skladu s navedenim sporazumom. 
	</p>
	<p>Datum</p>
	<p align="right">Za Ministarstvo finansija i privrede </p>
	<p align="right">Republike Srbije</p>
	<p class="clan">Prilog 2.</p>
	<p class="clan">uz Sporazum između Vlade Republike Srbije i</p>
	<p class="clan">Vlade Ruske Federacije o odobrenju </p>
	<p class="clan">državnog izvoznog kredita </p>
	<p class="clan">Vladi Republike Srbije</p>
	<p class="clan">Ministarstvo finansija i privrede</p>
	<p class="clan">Republike Srbije</p>
	<p class="bold">Potvrda</p>
	<p class="bold">o prihvatanju finansiranja ugovora</p>
	<p>Pozivajući se na Zahtev za prihvatanje finansiranja ugovora od _________20__. godine broj ____________ Ministarstva finansija i privrede Republike Srbije, u ime Vlade Republike Srbije, Ministarstvo finansija Ruske Federacije, u ime Vlade Ruske Federacije, ovim potvrđuje da je finansiranje ugovora od _________, broj______, između (pun naziv, sedište ruske ovlašćene kompanije) i (pun naziv, sedište srpske ovlašćene kompanije) na iznos od ____________USD, prihvaćeno u skladu sa Sporazumom između Vlade Republike Srbije i Vlade Ruske Federacije o odobrenju državnog izvoznog kredita Vladi Republike Srbije od 11. januara 2013. godine i da se važenje odredaba ovog sporazuma odnosi na navedeni ugovor.</p>
	<p>Datum</p>
	<p align="right">Za Ministarstvo finansija</p>
	<p align="right">Ruske Federacije</p>
	<p class="clan">Prilog 3.</p>
	<p class="clan">uz Sporazum između Vlade Republike Srbije i</p>
	<p class="clan">Vlade Ruske Federacije o odobrenju </p>
	<p class="clan">državnog izvoznog kredita </p>
	<p class="clan">Vladi Republike Srbije</p>
	<p class="clan">Ministarstvo finansija i privrede</p>
	<p class="clan">Republike Srbije</p>
	<p class="bold">Odbijanje </p>
	<p class="bold">prihvatanja finansiranja ugovora</p>
	<p>Pozivajući se na Zahtev za prihvatanje finansiranja ugovora od _________20__. godine, broj _____ Ministarstva finansija i privrede Republike Srbije, u ime Vlade Republike Srbije, Ministarstvo finansija Ruske Federacije, u ime Vlade Ruske Federacije, ovim obaveštava da se zbog (razlog odbijanja) finansiranje ugovora od _____, broj______, između (pun naziv, sedište srpske ovlašćene kompanije) i (pun naziv, sedište ruske ovlašćene kompanije) na iznos od ____________USD, odbija u skladu sa Sporazumom između Vlade Republike Srbije i Vlade Ruske Federacije o odobrenju državnog izvoznog kredita Vladi Republike Srbije od 11. januara 2013. godine.</p>
	<p>Datum</p>
	<p align="right">Za Ministarstvo finansija</p>
	<p align="right">Ruske Federacije</p>
	<p class="clan">Član 3.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”. 
	</p>

