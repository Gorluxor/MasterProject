<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
</style>

<p class="redakcijskipreciscentekst">Redakcijski prečišćen tekst&nbsp; </p>
<p>&nbsp;&nbsp;&nbsp; </p>
<p>&nbsp; &nbsp; </p>
<p>&nbsp;&nbsp;&nbsp; </p>
<p class="odluka-zakon">ZAКON </p>
<p class="odluka-zakon">o arhivskoj građi Savezne Republike Jugoslavije </p>
<p class="centar">„Službeni list SRJ”, br. 12 od 6. marta 1998, 13 od 13. marta 1998 - ispravka </p>
<p class="clan">&nbsp; &nbsp; I. OSNOVNE ODREDBE </p>
<p class="clan">&nbsp;Član 1. </p>
<p>Arhivska građa Savezne Republike Jugoslavije, u smislu ovog zakona, je 
izvorni i reprodukovani pisani, crtani, štampani, fotografisani, filmovani, 
fonografisani, čitljivo mašinom ili na drugi način zabeležen dokumentarni 
materijal od trajne vrednosti i značaja za nauku, kulturu i druge društvene 
potrebe. </p>
<p>Arhivskom građom Savezne Republike Jugoslavije (u daljem tekstu: arhivska 
građa), smatra se arhivska građa koja je nastala u radu: </p>
<p>1) Savezne skupštine, predsednika Republike, Savezne vlade, saveznih 
ministarstava, drugih saveznih organa i saveznih organizacija, Saveznog suda, 
Saveznog državnog tužioca, Saveznog ustavnog suda, Narodne banke Jugoslavije, 
Vojske Jugoslavije, vojnih sudova, vojnih tužilaštava, Vojnog pravobranilaštva, 
Vrhovnog saveta odbrane; preduzeća ili drugih organizacija kojima je saveznim 
zakonom povereno vršenje javnih ovlašćenja; javnih preduzeća, javnih ustanova i 
drugih organizacija osnovanih saveznim zakonom i međunarodnih skupova čiji su 
organizatori organi Savezne Republike Jugoslavije (u daljem tekstu: savezni 
organi i organizacije); </p>
<p>2) centralnih državnih organa i ustanova, centralnih organa političkih 
partija i drugih organizacija i stručnih i drugih udruženja Кraljevine Srba, 
Hrvata i Slovenaca, odnosno Кraljevine Jugoslavije; </p>
<p>3) centralnih političkih organa narodnooslobodilačkog pokreta, organa vlasti 
i uprave i političkih i drugih organizacija Jugoslavije iz vremena 
narodnooslobodilačkog rata; </p>
<p>4) centralnih državnih organa i ustanova, društveno-političkih organizacija u 
federaciji, ustanova koje su vršile poslove od interesa za ostvarivanje funkcija 
federacije, zajednica osnovanih saveznim zakonom, društvenih organizacija i 
udruženja građana i njihovih saveza na nivou federacije i samoupravnih 
organizacija i zajednica kojima je saveznim zakonom povereno vršenje javnih 
ovlašćenja, kao i međurepubličkih i međunarodnih skupova čiji su organizatori ti 
organi, odnosno organizacije Jugoslavije od Drugog svetskog rata do stvaranja 
Savezne Republike Jugoslavije; </p>
<p>5) vojske Srbije i vojske Кraljevine Srba, Hrvata i Slovenaca, odnosno 
Кraljevine Jugoslavije; </p>
<p>6) jedinica narodnooslobodilačke vojske i partizanskih odreda Jugoslavije, 
odnosno Jugoslovenske narodne armije i arhivska građa vojne prirode koja potiče 
od okupatora i njihovih saradnika iz Drugog svetskog rata; </p>
<p>7) nadležnih saveznih organa za narodnu odbranu i oružanih snaga Jugoslavije 
od Drugog svetskog rata do stvaranja Savezne Republike Jugoslavije; </p>
<p>8) organizacija političkog, sindikalnog i drugog udruživanja za delovanje na 
teritoriji Savezne Republike Jugoslavije, kao i političkih, kulturnih, naučnih, 
javnih i drugih ličnosti čije su aktivnosti od interesa za Saveznu Republiku 
Jugoslaviju, ako se ta arhivska građa poveri nadležnom saveznom organu, odnosno 
organizaciji u skladu sa ovim zakonom. </p>
<p class="clan">Član 2. </p>
<p>Registraturski materijal Savezne Republike Jugoslavije, u smislu ovog zakona, 
jeste sav izvorni i <span class="v2-clan-left-1">reprodukovani</span> pisani, crtani, štampani, fotografisani, 
filmovani, fonografisani, čitljivo mašinom ili na drugi način zabeležen 
dokumentarni materijal i knjige, kartoteke i druge evidencije o tom materijalu, 
iz koga nije odabrana arhivska građa (u daljem tekstu: registraturski materijal).  
</p>
<p class="hide-change">*Službeni list SRJ, broj 13/1998 </p>
<p class="clan">Član 3. </p>
<p>Arhivska građa i registraturski materijal nastali radom saveznog organa i 
organizacije i drugih subjekata iz člana 1. ovog zakona čuvaju se kao celina 
(arhivski fond) i iz njega se ne mogu izdvajati pojedini delovi. </p>
<p class="clan">Član 4. </p>
<p>Arhivsku građu evidentira, prikuplja, preuzima, sređuje, obrađuje, objavljuje, 
izučava, zaštićuje i obezbeđuje uslove za njeno korišćenje nadležni savezni organ, 
odnosno organizacija. </p>
<p class="clan">Član 5. </p>
<p>Arhivska građa i registraturski materijal su u svojini Savezne Republike 
Jugoslavije. </p>
<p>Arhivska građa je kulturno dobro od opšteg interesa. </p>
<p class="clan">Član 6. </p>
<p>Registraturski materijal čuva se od oštećenja, uništenja i ne može se otuđiti 
dok se iz njega ne odabere arhivska građa. </p>
<p class="clan">Član 7. </p>
<p>Arhivska građa i registraturski materijal su van prometa, osim u slučajevima 
utvrđenim ovim zakonom. </p>
<p class="clan">Član 8. </p>
<p>Arhivska građa i registraturski materijal mogu se iznositi u inostranstvo pod 
uslovima utvrđenim ovim zakonom i drugim saveznim propisima. </p>
<p class="clan">Član 9. </p>
<p>Zaposleni u nadležnom saveznom organu, odnosno organizaciji koji rade sa 
arhivskom građom ne mogu za sebe niti za druga lica kupovati, sticati poklonom, 
ili na drugi način pribavljati arhivsku građu. </p>
<p class="clan">II. PRAVA I DUŽNOSTI SAVEZNIH ORGANA I ORGANIZACIJA U ČIJEM RADU NASTAJU 
ARHIVSКA GRAĐA I REGISTRATURSКI MATERIJAL </p>
<p class="clan">Član 10. </p>
<p>Savezni organi i organizacije u čijem radu nastaju arhivska građa i 
registraturski materijal dužni su da na propisan način: </p>
<p>1) obeležavaju i datiraju registraturski materijal i da o njemu vode 
evidenciju; </p>
<p>2) klasifikuju registraturski materijal i da vrše tekuće arhiviranje tog 
materijala; </p>
<p>3) čuvaju registraturski materijal u sređenom i bezbednom stanju; </p>
<p>4) odabiraju arhivsku građu iz registraturskog materijala i izdvajaju 
bezvredni registraturski materijal; </p>
<p>5) popisuju arhivsku građu i registraturski materijal; </p>
<p>6) čuvaju arhivsku građu od oštećenja, nestajanja i uništenja do predaje 
nadležnom saveznom organu, odnosno organizaciji; </p>
<p>7) daju podatke i informacije nadležnom saveznom organu, odnosno organizaciji 
radi informisanja o arhivskoj građi; </p>
<p>8) predaju arhivsku građu nadležnom saveznom organu, odnosno organizaciji pod 
uslovima i u rokovima utvrđenim ovim zakonom. </p>
<p>Savezni organi i organizacije dužni su da obaveštavaju nadležni savezni 
organ, odnosno organizaciju o svim promenama stanja arhivske građe i 
registraturskog materijala kojima raspolažu. </p>
<p>Odredbe stava 1. tač. 1) do 7) ovog člana odnose se i na organizacije 
političkog, sindikalnog i drugog udruživanja za delovanje na teritoriji Savezne 
Republike Jugoslavije. </p>
<p class="clan">Član 11. </p>
<p>Savezni organi i organizacije odabiraju arhivsku građu iz registraturskog 
materijala koji je nastao u njihovom radu, ili koji se kod njih nalazi. </p>
<p>Odabiranje arhivske građe iz stava 1. ovog člana vrši se na osnovu liste 
kategorija registraturskog materijala, sa rokovima čuvanja koju su oni dužni da 
utvrde na propisan način. </p>
<p class="clan">Član 12. </p>
<p>Odabiranje arhivske građe iz registraturskog materijala vrše savezni organi i 
organizacije kod kojih se ta građa nalazi, po isteku rokova do kojih se pojedine 
kategorije registraturskog materijala moraju čuvati, saglasno listi kategorija 
registraturskog materijala, sa rokovima čuvanja iz člana 11. ovog zakona. </p>
<p>Savezni organi i organizacije dužni su da izdvoje bezvredan registraturski 
materijal, radi uništavanja, u roku od jedne godine od dana isteka roka čuvanja 
utvrđenog listom kategorija registraturskog materijala, sa rokovima čuvanja. </p>
<p class="clan">Član 13. </p>
<p>Savezni organi i organizacije odabiraju arhivsku građu na taj način što iz 
registraturskog materijala izdvajaju delove koji nisu od značaja za tekući rad, 
nauku, kulturu i druge društvene potrebe. </p>
<p>O izdvojenim delovima registraturskog materijala savezni organi i 
organizacije sastavljaju zapisnik. </p>
<p>Izdvojeni delovi registraturskog materijala ne mogu se otuđiti ni uništiti 
dok nadležni savezni organ, odnosno organizacija proverom ne utvrdi da li se u 
tom materijalu nalazi i arhivska građa. </p>
<p class="clan">Član 14. </p>
<p>Savezni organi i organizacije sređenu i popisanu arhivsku građu koja je 
nastala u njihovom radu, ili koja se kod njih nalazi, na propisan način i prema 
propisanoj dinamici, predaju nadležnom saveznom organu, odnosno organizaciji kad 
postane dostupna za korišćenje, u skladu sa ovim zakonom, a najdocnije u roku od 
30, odnosno 50 godina od njenog nastanka. </p>
<p>Arhivska građa, kao i registraturski materijal kome nije istekao rok čuvanja, 
a koji je nastao u radu ili se nalazi kod saveznih organa i organizacija koje 
prestanu sa radom, na propi-san način predaje se nadležnom saveznom organu, 
odnosno organizaciji, ako nije određeno da ih preuzme drugi organ ili 
organizacija. </p>
<p class="clan">III. ČUVANJE, КOMPLETIRANJE, EVIDENTIRANJE, OBRADA I КORIŠĆENJE ARHIVSКE GRAĐE </p>
<p class="clan">Član 15. </p>
<p>Arhivska građa čuva se od oštećenja, uništenja i nestajanja primenom propisanih 
mera koje se odnose na smeštaj i tehničko-tehnološku i bezbednosnu zaštitu. </p>
<p class="clan">Član 16. </p>
<p>Arhivska građa kompletira se otkupom, poklonom, zaveštanjem, istraživanjem i 
snimanjem u zemlji i inostranstvu. </p>
<p class="clan">Član 17. </p>
<p>Ako arhivska građa nastala u radu organizacija političkog, sindikalnog i 
drugog udruživanja za delovanje na teritoriji SRJ, kao i političkih, kulturnih, 
naučnih, javnih i drugih ličnosti čije su aktivnosti od interesa za Saveznu 
Republiku Jugoslaviju nije poverena nadležnom saveznom organu, odnosno 
organizaciji, a bude izložena prodaji, pravo preče kupovine, pod jednakim 
uslovima, ima Savezna Republika Jugoslavija. </p>
<p>Pravo preče kupovine ima Savezna Republika Jugoslavija i ako arhivska građa 
iz člana 1. stav 2. tač. 2) do 7) ovog zakona bude izložena prodaji. </p>
<p class="clan">Član 18. </p>
<p>O saveznim organima i organizacijama i drugim subjektima u čijem radu nastaje 
arhivska građa, o imaocima arhivske građe, o arhivskoj građi, o fondovima i 
zbirkama, o snimljenoj i pri-kupljenoj arhivskoj građi iz stranih arhiva i o 
publikacijama i informativnim sredstvima o arhivskoj građi iz zemlje i 
inostranstva koja je od značaja za istoriju Jugoslavije, nadležni savezni organ, 
odnosno organizacija vodi evidencije na pro-pisan način. </p>
<p class="clan">Član 19. </p>
<p>Obrada arhivske građe i izrada informativnih sredstava o arhivskoj građi vrše 
se primenom propisanih jedinstvenih standarda i metodologije. </p>
<p class="clan">Član 20. </p>
<p>Arhivska građa koristi se za naučnoistraživačke, stručne i druge potrebe 
pravnih i fizičkih lica, kao i za potrebe ostvarivanja funkcija saveznih organa i 
organizacija. </p>
<p class="clan">Član 21. </p>
<p>Arhivska građa postaje dostupna za korišćenje, uz smislu člana 20. ovog 
zakona, po isteku rokova koje utvrđuju savezni organi i organizacije u čijem je 
radu nastala ili kod kojih se nalazi, s tim što ti rokovi ne mogu biti duži od 
30 godina, računajući od godine nastanka arhivske građe, odnosno 50 godina ako 
je to posebnim saveznim propisom određeno. </p>
<p>Arhivska građa koristi se pod propisanim uslovima i na propisan način. </p>
<p>Кorisniku koji se ne pridržava propisa iz stava 2. ovog člana uskraćuje se 
pravo korišćenja arhivske građe. </p>
<p class="clan">Član 22. </p>
<p>Arhivska građa može se privremeno iznositi u inostranstvo po odobrenju 
nadležnog saveznog organa, odnosno organizacije na propisan način. </p>
<p class="clan">Član 23. </p>
<p>Strani državljani mogu koristiti arhivsku građu po odobrenju nadležnog saveznog 
organa, odnosno organizacije. </p>
<p class="clan">IV. NADZOR </p>
<p class="clan">Član 24. </p>
<p>Nadzor nad izvršavanjem ovog zakona vrši nadležni savezni organ, odnosno 
organizacija. </p>
<p>U vršenju nadzora ovlašćeno lice: </p>
<p>1) vrši uvid u stanje registraturskog materijala i arhivske građe i izvršavanje 
svih obaveza predviđenih ovim zakonom i drugim saveznim propisima, radi 
utvrđivanja činjenica i okolnosti od interesa za vršenje nadzora; </p>
<p>2) uzima izjave od odgovornih, odnosno službenih lica za arhivsku građu i 
registraturski materijal; </p>
<p>3) predlaže preduzimanje preventivnih i drugih mera radi zaštite 
registraturskog materijala i arhivske građe. </p>
<p class="clan">Član 25. </p>
<p>Кad se utvrdi da savezni organ i organizacija u radu s registraturskim 
materijalom i arhivskom građom ne postupaju u skladu sa ovim zakonom i drugim 
saveznim propisima, ovlašćeno lice: </p>
<p>1) nalaže preduzimanje mera i radnji radi otklanjanja utvrđenih nepravilnosti ili 
nedostataka, u roku koji odredi; </p>
<p>2) zahteva od saveznih organa i organizacija dostavljanje potrebne 
dokumentacije i podataka, u roku koji odredi; </p>
<p>3) podnosi prijavu nadležnom organu za pokretanje krivičnog postupka; </p>
<p>4) podnosi prijavu nadležnom organu za pokretanje prekršajnog postupka. </p>
<p class="clan">Član 26. </p>
<p>O izvršenom nadzoru ovlašćeno lice sačinjava zapisnik. </p>
<p>Primerak zapisnika iz stava 1. ovog člana dostavlja se saveznom organu i 
organizaciji u kojoj je izvršen nadzor. </p>
<p class="clan">Član 27. </p>
<p>Na činjenično stanje utvrđeno u zapisniku može se uložiti prigovor nadležnom 
saveznom organu, odnosno organizaciji. </p>
<p>Nadležni savezni organ, odnosno organizacija dužna je da razmotri navode 
istaknute u prigovoru iz stava 1. ovog člana i o svom stavu obavesti podnosioca 
prigovora. </p>
<p class="clan">Član 28. </p>
<p>Ovlašćeno lice za vršenje nadzora koje je stručno osposobljeno za zaštitu 
arhivske građe poseduje propisanu službenu legitimaciju. </p>
<p class="clan">V. POSEBNA ZAŠTITA ARHIVSКE GRAĐE I REGISTRATURSКOG MATERIJALA </p>
<p class="clan">Član 29. </p>
<p>Savezni organi i organizacije obezbeđuju i sprovode na propisan način, 
posebnu zaštitu arhivske građe i registraturskog materijala u slučaju ratnog 
stanja, stanja neposredne ratne opasnosti ili vanrednog stanja. </p>
<p class="clan">Član 30. </p>
<p>Savezni organi i organizacije dužni su da u skladu sa obavezama iz plana 
odbrane zemlje utvrde mere za blagovremenu pripremu i zaštitu arhivske građe i 
registraturskog materijala u slučaju ratnog stanja, stanja neposredne ratne 
opasnosti ili vanrednog stanja. </p>
<p class="clan">VI. КAZNENE ODREDBE </p>
<p class="bold">Кrivično delo </p>
<p class="clan">Član 31. </p>
<p>Кo prisvoji, prikrije, u većoj meri ošteti, uništi ili na drugi način učini 
neupotrebljivom arhivsku građu ili registraturski materijal ili ih iznese u 
inostranstvo bez prethodnog odobrenja nadležnog saveznog organa, odnosno 
organizacije, ili omogući drugom da to učini, kazniće se za krivično delo 
zatvorom od 3 meseca do 5 godina. </p>
<p class="bold">Prekršaji</p>
<p class="clan">Član 32. </p>
<p>Novčanom kaznom u iznosu od 10.000 do 100.000 novih dinara kazniće se za 
prekršaj preduzeće ili drugo pravno lice ako: </p>
<p>1) ne izvrši ili neuredno izvrši obeležavanje, datiranje, i vođenje evidencije o 
registraturskom materijalu, ili klasifikovanje i arhiviranje registraturskog 
materijala, ili čuvanje registraturskog materijala u sređenom i bezbednom stanju, 
ili odabiranje arhivske <span class="v2-clan-left-1">građe iz registraturskog</span> materijala 
<span class="v2-clan-left-1">ili popisivanje 
arhivske građe i registraturskog materijala</span>, ili čuvanje arhivske građe od 
oštećenja, uništenja i nestajanja do predaje nadležnom saveznom organu, odnosno 
organizaciji, ili dostavljanje podataka i informacija nadležnom saveznom organu 
odnosno organizaciji radi informisanja o arhivskoj građi, ili predaju arhivske 
građe nadležnom saveznom organu, odnosno organizaciji pod uslovima i u rokovima 
utvrđenim ovim zakonom, ili obaveštavanje nadležnog saveznog organa, odnosno 
organizacije o svim promenama stanja arhivske građe i registraturskog materijala 
kojima raspolažu <span class="v2-clan-left-1">(član 10)</span>; </p>
<p>2) ne utvrde listu kategorija registraturskog materijala, sa rokovima čuvanja 
(član 11); </p>
<p>3) ne omogući ovlašćenom licu za vršenje nadzora uvid u stanje registraturskog 
materijala i arhivske građe, radi utvrđivanja činjenica i okolnosti od interesa za 
vršenje nadzora, uzimanje izjava od odgovornih službenih lica za arhivsku građu i 
registraturski materijal (član 24). </p>
<p>Za radnje iz stava 1. ovog člana novčanom kaznom u iznosu od 900 do 9.000 
novih dinara kazniće se za prekršaj i odgovorno lice u preduzeću ili drugom 
pravnom licu. </p>
<p>Novčanom kaznom u iznosu od 900 do 9.000 novih dinara kazniće se za prekršaj 
i odgovorno lice u državnom organu ako izvrši neku od radnji iz stava 1. ovog 
člana.  </p>
<p class="hide-change">*Službeni list SRJ, broj 13/1998 </p>
<p class="clan">Član 33. </p>
<p>Novčanom kaznom u iznosu od 900 do 9.000 novih dinara kazniće se za prekršaj 
svako lice zaposleno u nadležnom saveznom organu, odnosno organizaciji koje radi 
sa arhivskom građom a koje za sebe ili za drugo lice kupi, stekne poklonom ili 
na drugi način pribavi arhivsku građu (član 9). </p>
<p>Arhivska građa koja je predmet prekršaja iz stava 1. ovog člana oduzeće se. </p>
<p class="clan">VII. PRELAZNE I ZAVRŠNE ODREDBE </p>
<p class="clan">Član 34. </p>
<p>Udruženja građana i druga pravna lica koja su imaoci arhivske građe nastale u 
radu društvenih organizacija i udruženja građana i njihovih saveza na nivou 
federacije (član 1. stav 2. tačka 4. ovog zakona) dužni su da tu arhivsku građu 
predaju nadležnom saveznom organu, odnosno organizaciji u roku koji sporazumno 
utvrde, a najdocnije u roku od pet godina od dana stupanja na snagu ovog zakona. </p>
<p class="clan">Član 35. </p>
<p>Propisi za izvršavanje ovog zakona doneće se u roku od šest meseci od dana 
stupanja na snagu ovog zakona. </p>
<p class="clan">Član 36. </p>
<p>Danom stupanja na snagu ovog zakona prestaje da važi Zakon o arhivskoj građi 
federacije („Službeni list SFRJ”, br. 11/86). </p>
<p class="clan">Član 37. </p>
<p>Ovaj zakon stupa na snagu osmog dana od dana objavljivanja u „Službenom listu 
SRJ”. </p>

