


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<div class="story">
				<p class="odluka-zakon">ZAКON</p>
				<p class="odluka-zakon">o preuzimanju obaveza Javnog preduzeća „Srbijagas” Novi Sad prema privrednom društvu „Naftna industrija Srbije” a.d. Novi Sad i pretvaranju tih obaveza u javni dug Republike Srbije</p>
				<p class="centar">"Službeni glasnik RS", broj 112 od 30. 
				decembra 2015.</p>
				<p class="bold">Predmet uređivanja</p>
				<p class="clan">Član 1.</p>
				<p>Ovim zakonom uređuje se način i dinamika izmirivanja obaveza Republike Srbije koje Javno preduzeće „Srbijagas” Novi Sad ima prema privrednom društvu „Naftna industrija Srbije” a.d. Novi Sad (u daljem tekstu: NIS a.d. Novi Sad), a u skladu sa Programom mera za izmirivanje obaveza Javnog preduzeća „Srbijagas” Novi Sad prema privrednom društvu NIS a.d. Novi Sad po osnovu isporuke prirodnog i kaptažnog gasa, kao i način obezbeđenja sredstava za ove namene. </p>
				<p class="bold">Iznos obaveza</p>
				<p class="clan">Član 2.</p>
				<p>Republika Srbija preuzima kao javni dug Republike Srbije obaveze iz člana 1. ovog zakona, u ukupnom nominalnom iznosu do 23.379.767.018,82 dinara, sa stanjem na dan 17. novembar 2015. godine, u evro protivvrednosti po srednjem kursu Narodne banke Srbije na dan stupanja na snagu ovog zakona.</p>
				<p class="bold">Sredstva za izmirenje obaveza</p>
				<p class="clan">Član 3.</p>
				<p>Sredstva za izmirenje obaveza iz člana 2. ovog zakona obezbeđuju se u budžetu Republike Srbije.</p>
				<p class="bold">Način i dinamika izmirenja obaveza</p>
				<p class="clan">Član 4.</p>
				<p>Obaveze iz člana 2. ovog zakona prema privrednom društvu NIS a.d. Novi Sad, Republika Srbija platiće u šest rata prema sledećoj dinamici:</p>
				<p>– do 31. decembra 2015. godine – u visini 20% ukupnog iznosa obaveze utvrđene u članu 2. ovog zakona,</p>
				<p>– do 31. maja 2016. godine – u visini 16% ukupnog iznosa obaveze utvrđene u članu 2. ovog zakona,</p>
				<p>– do 31. decembra 2016. godine – u visini 16% ukupnog iznosa obaveze utvrđene u članu 2. ovog zakona,</p>
				<p>– do 31. maja 2017. godine – u visini 16% ukupnog iznosa obaveze utvrđene u članu 2. ovog zakona,</p>
				<p>– do 31. decembra 2017. godine – u visini 16% ukupnog iznosa obaveze utvrđene u članu 2. ovog zakona,</p>
				<p>– do 31. maja 2018. godine – u visini 16% ukupnog iznosa obaveze utvrđene u članu 2. ovog zakona.</p>
				<p class="bold">Izmirenje obaveza</p>
				<p class="clan">Član 5.</p>
				<p>Izmirenje obaveza prema privrednom društvu NIS a.d. Novi Sad izvršiće Ministarstvo finansija – Uprava za javni dug, u skladu sa članom 4. ovog zakona, prenosom sredstava na tekući račun privrednog društva NIS a.d. Novi Sad u dinarskoj protivvrednosti po srednjem kursu Narodne banke Srbije na dan plaćanja.</p>
				<p class="bold">Završna odredba</p>
				<p class="clan">Član 6.</p>
				<p>Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>
	</div>

