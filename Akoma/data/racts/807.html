

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Republike Кazahstan o saradnji u borbi protiv kriminala</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Republike Кazahstan o saradnji u borbi protiv kriminala, koji je donela Narodna skupština Republike Srbije, na Jedanaestom vanrednom zasedanju u Jedanaestom sazivu, 14. februara 2019. godine.</p>
			<p class="potpis">PR broj 11</p>
			<p class="potpis">U Beogradu, 15. februara 2019. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Republike Кazahstan o saradnji u borbi protiv kriminala</p>
			<p class="centar">"Službeni glasnik RS - Međunarodni ugovori", broj 
			2 od 18. februara 2019.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Republike Кazahstan o saradnji u borbi protiv kriminala, koji je potpisan 9. oktobra 2018. godine, u Astani, u originalu na srpskom, kazaškom, ruskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM IZMEĐU VLADE REPUBLIКE SRBIJE I VLADE REPUBLIКE КAZAHSTAN O SARADNJI U BORBI PROTIV КRIMINALA</p>
			<p class="Basic-Paragraph">Vlada Republike Srbije i Vlada Republike Кazahstan, u daljem tekstu: „Strane,”</p>
			<p class="Basic-Paragraph">vođene načelima uzajamnog poštovanja suvereniteta, ravnopravnosti i nezavisnosti svojih država,</p>
			<p class="Basic-Paragraph">smatrajući da je važno obezbediti saradnju u efikasnoj zaštiti prava i sloboda građana obeju država,</p>
			<p class="Basic-Paragraph">u želji da razvijaju međusobnu saradnju u borbi protiv kriminala,</p>
			<p class="Basic-Paragraph">sporazumele su se o sledećem:</p>
			<p class="clan">Član 1.</p>
			<p class="Basic-Paragraph">1. Strane, u skladu sa nacionalnim zakonodavstvom svojih država kojim su države dveju Strana obavezane, sarađuju u borbi protiv sledećih oblika kriminala: </p>
			<p class="Basic-Paragraph">1) organizovani kriminal;</p>
			<p class="Basic-Paragraph">2) ekstremizam;</p>
			<p class="Basic-Paragraph">3) terorizam i finansiranje terorizma;</p>
			<p class="Basic-Paragraph">4) krivična dela protiv života i zdravlja ljudi;</p>
			<p class="Basic-Paragraph">5) krivična dela pripremana ili izvršena upotrebom oružja, municije, eksploziva, otrovnih, nuklearnih, bioloških i radioaktivnih agenasa;</p>
			<p class="Basic-Paragraph">6) nedozvoljena trgovina opojnim drogama, psihotropnim supstancama i njihovim prekursorima;</p>
			<p class="Basic-Paragraph">7) krivična dela u vezi sa nezakonitim migracijama i trgovinom ljudima, ljudskim organima, kao i radna i seksualna eksploatacija;</p>
			<p class="Basic-Paragraph">8) falsifikovanje i distribucija falsifikovanog novca, sredstava plaćanja, čekova i vrednosti; </p>
			<p class="Basic-Paragraph">9) nezakonita trgovina kulturnim i istorijskim nasleđem; </p>
			<p class="Basic-Paragraph">10) krivična dela protiv imovine; </p>
			<p class="Basic-Paragraph">11) korupcija;</p>
			<p class="Basic-Paragraph">12) privredni kriminal. </p>
			<p class="Basic-Paragraph">2. Prema uzajamnom dogovoru, Strane takođe sarađuju u borbi protiv svih drugih krivičnih dela za čije je sprečavanje, otkrivanje i istragu potrebna saradnja centralnih nadležnih organa njihovih država. </p>
			<p class="clan">Član 2.</p>
			<p class="Basic-Paragraph">Centralni nadležni organi država dveju Strana, u skladu sa nacionalnim zakonodavstvom svojih država, ostvaruju sledeće vidove saradnje: </p>
			<p class="Basic-Paragraph">1) postupanje po zahtevima;</p>
			<p class="Basic-Paragraph">2) razmena informacija o operativnim istragama, operativnom otkrivanju kriminala i arhivskih informacija;</p>
			<p class="Basic-Paragraph">3) koordinirano i po potrebi zajedničko sprovođenje mera operativnog otkrivanja i istraga; </p>
			<p class="Basic-Paragraph">4) razmena praktičnog iskustva u sprečavanju i borbi protiv kriminala;</p>
			<p class="Basic-Paragraph">5) privremena razmena eksperata radi pribavljanja informacija od zajedničkog interesa vezano za različite aspekte borbe protiv organizovanog kriminala i vezano za opremu za otkrivanje krivičnih dela; </p>
			<p class="Basic-Paragraph">6) razmena zakonskih akata o sprečavanju i borbi protiv organizovanog kriminala;</p>
			<p class="Basic-Paragraph">7) razmena rezultata naučnog istraživanja u oblasti otkrivanja krivičnih dela, kriminologije i sudske medicine; </p>
			<p class="Basic-Paragraph">8) pružanje uzajamne pomoći u obukama, specijalizovanju i unapređenju tehničkih i stručnih veština specijalizovanih stručnjaka.</p>
			<p class="clan">Član 3.</p>
			<p class="Basic-Paragraph">U roku od 30 radnih dana od stupanja na snagu ovog sporazuma, Strane će obavestiti jedna drugu diplomatskim putem o nadležnim organima odgovornim za sprovođenje odredbi ovog sporazuma. </p>
			<p class="clan">Član 4.</p>
			<p class="Basic-Paragraph">1. Razmena informacija i dostavljanje zahteva za postupanje saglasno ovom sporazumu vrši se pisanim putem preko centralnih nadležnih organa država dveju Strana. Zahtev sadrži sledeće: </p>
			<p class="Basic-Paragraph">1) molbu u kojoj se navodi osnov zahteva i služba ili organi molilje i zamoljena služba ili organi; </p>
			<p class="Basic-Paragraph">2) opis predmeta povodom kojeg se traži pomoć; </p>
			<p class="Basic-Paragraph">3) sadržaj zahteva i informacije potrebne za postupanje po zahtevu.</p>
			<p class="Basic-Paragraph">U slučajevima kada je potrebno hitno postupiti po zahtevu za suzbijanje, sprečavanje ili rasvetljavanje krivičnog dela, centralni nadležni organi država dveju Strana mogu i usmenim putem komunicirati u cilju sprovođenja ovog sporazuma, a formalnosti se odmah nakon toga potvrđuju pisanim putem preko utvrđenih kanala. </p>
			<p class="Basic-Paragraph">2. Zahtev, prateći dokumenti i naknadna komunikacija praćeni su pismenim prevodom na jezik Strane molilje ili na engleski jezik. </p>
			<p class="Basic-Paragraph">3. Strana molilja može tražiti dodatne informacije ako smatra da informacije dobijene kao odgovor na prethodni zahtev nisu dovoljne. Centralni nadležni organi država dveju Strana postupaju po zahtevima u što kraćem roku.</p>
			<p class="Basic-Paragraph">4. U sklopu ovog sporazuma ne razmenjuju se informacije koje predstavljaju državnu tajnu (državne tajne) saglasno nacionalnom zakonodavstvu država dveju Strana.</p>
			<p class="Basic-Paragraph">5. Zamoljena Strana može u celini ili delimično odbiti da ispuni zahtev, ako bi ispunjenje tog zahteva predstavljalo pretnju po suverenitet, bezbednost, javni red, pravila organizacije i rada pravosuđa ili druge važne interese njene države ili ako je ispunjenje zahteva u suprotnosti sa nacionalnim zakonodavstvom njene države ili njenim obavezama koje proističu iz međunarodnih sporazuma.</p>
			<p class="Basic-Paragraph">6. Zamoljena Strana bez odlaganja obaveštava Stranu molilju o razlozima nepostupanja po zahtevu ili u vezi sa njegovim delimičnim ispunjenjem.</p>
			<p class="clan">Član 5.</p>
			<p class="Basic-Paragraph">Strane odvojeno snose troškove neophodne za sprovođenje Sporazuma u okvirima svojih finansijskih sredstava kako predviđa nacionalno zakonodavstvo država dveju Strana, osim ako se drugačije ne dogovore u svakom konkretnom slučaju. </p>
			<p class="clan">Član 6.</p>
			<p class="Basic-Paragraph">Ovaj sporazum ne utiče na prava i obaveze Strana koje proističu iz drugih međunarodnih sporazuma koje Strane priznaju i ne isključuje osmišljavanje i razvoj drugih obostrano prihvatljivih oblika saradnje.</p>
			<p class="clan">Član 7.</p>
			<p class="Basic-Paragraph">1. Strane preduzimaju sve mere kako bi zaštitile dobijene informacije koje bilo koja Strana određuje kao informacije ograničenog pristupa saglasno nacionalnom zakonodavstvu svojih država. </p>
			<p class="Basic-Paragraph">2. Strane ne prosleđuju trećim stranama informacije, dokumenta niti tehničku opremu dostavljenu prema ovom sporazumu bez prethodnog pismenog odobrenja centralnih nadležnih organa države zamoljene Strane. </p>
			<p class="clan">Član 8.</p>
			<p class="Basic-Paragraph">Sporovi koji mogu proisteći iz tumačenja ili sprovođenja ovog sporazuma rešavaju se međusobnim pregovorima odnosno konsultacijama između Strana. </p>
			<p class="clan">Član 9.</p>
			<p class="Basic-Paragraph">Ovaj sporazum menja se i dopunjuje uz uzajamnu saglasnost dveju Strana. Izmene i dopune se sastavljaju u vidu zasebnih protokola koji čine sastavni deo ovog sporazuma.</p>
			<p class="clan">Član 10.</p>
			<p class="Basic-Paragraph">Ovaj sporazum stupa na snagu na dan prijema, diplomatskim putem, poslednjeg pisanog obaveštenja Strana o ispunjenju internih procedura potrebnih za stupanje na snagu ovog sporazuma. </p>
			<p class="Basic-Paragraph">Ovaj sporazum se zaključuje na neodređeno vreme i ostaje na snazi sve dok jedna Strana ne obavesti drugu Stranu diplomatskim putem o svojoj nameri da ga raskine. U tom slučaju, Sporazum prestaje da važi šest meseci nakon što jedna od dveju Strana primi to obaveštenje.</p>
			<p class="Basic-Paragraph">Sačinjeno u Astani, 9. oktobra 2018. godine, u dva originalna primerka na srpskom, kazaškom, ruskom i engleskom jeziku, pri čemu su svi podjednako verodostojni. U slučaju razlika u tumačenju ovog sporazuma, Strane će primenjivati tekst na engleskom jeziku. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Vladu</p>
							<p class="Basic-Paragraph">Republike Srbije </p>
						</td>
						<td class="No-Table-Style">
							<p class="Basic-Paragraph">Za Vladu</p>
							<p class="Basic-Paragraph">Republike Кazahstan</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

