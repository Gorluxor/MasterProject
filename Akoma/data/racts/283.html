<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style20 {
	text-align: center;
	border: 0.0750000187500047rem solid #808080;
	background-image: url('slike/taster.jpg');
}
.auto-style21 {
	color: #008000;
	font-size: 0.750000187500047rem;
	font-family: Verdana;
}
</style>

&nbsp;<p class="odluka-zakon" style="line-height: 150%; margin-top: 0; margin-bottom: 0">
<span style="font-family: Verdana; font-size:0.750000187500047rem">ZAКON</span></p>
<p class="naslov" style="line-height: 150%; margin-top: 0">
<span style="font-family: Verdana; font-size:0.750000187500047rem">o davanju garancije Republike Srbije u korist Export Development Sanada po zaduženju 
RTB Bor – Grupe rudarsko-topioničarskog basena Bor d.o.o. u restrukturiranju 
</span></p>
<p class="clan" style="line-height: 150%; margin-top: 0">
<span style="font-family: Verdana; font-size:0.750000187500047rem">"Službeni glasnik RS", broj 91 od 3. decembra 2010.</span></p>
<p class="clan">
<span style="font-family: Verdana; font-size: 0.750000187500047rem">&nbsp; </span></p>
<p class="clan">
<span style="font-family: Verdana; font-size:0.750000187500047rem">Član 1.</span></p>
<p><span style="font-family: Verdana; font-size:0.750000187500047rem">Republika Srbija preuzima obavezu da kao garant izmiri obaveze RTB Bor – Grupe rudarsko-topioničarskog basena Bor d.o.o. u restrukturiranju (u daljem tekstu: Zajmoprimac), po zaduženju kod Export Development Canada (u daljem tekstu: Zajmodavac), u iznosu do 135 miliona evra uvećanog za iznos pripadajućih troškova.</span></p>
<p class="clan">
<span style="font-family: Verdana; font-size:0.750000187500047rem">Član 2.</span></p>
<p><span style="font-family: Verdana; font-size:0.750000187500047rem">Garanciju iz člana 1. ovog zakona, Republika Srbija (u daljem tekstu: Garant) izdaje u korist Zajmodavca, na ime obaveza iz Ugovora o zajmu između Export Development Canada i RTB Bor – Grupe rudarsko-topioničarskog basena Bor d.o.o. u restrukturiranju, zaključenog 9. novembra 2010. godine (u daljem tekstu: Ugovor o zajmu).</span></p>
<p class="clan">
<span style="font-family: Verdana; font-size:0.750000187500047rem">Član 3.</span></p>
<p><span style="font-family: Verdana; font-size:0.750000187500047rem">Otplatu zajma vrši Zajmoprimac na račun Zajmodavca, u valuti povučenih sredstava zajma, sve u skladu sa odredbama Ugovora o zajmu.</span></p>
<p><span style="font-family: Verdana; font-size:0.750000187500047rem">Sredstva za otplatu zajma obezbediće Zajmoprimac iz sopstvenih prihoda.</span></p>
<p><span style="font-family: Verdana; font-size:0.750000187500047rem">Zajmoprimac je dužan da sredstva za otplatu zajma obezbeđuje prema planu otplate, u iznosu koji uključuje glavnicu, obračunatu kamatu i prateće troškove zaduživanja.</span></p>
<p class="clan">
<span style="font-family: Verdana; font-size:0.750000187500047rem">Član 4.</span></p>
<p><span style="font-family: Verdana; font-size:0.750000187500047rem">Ako po osnovu date garancije Garant izvrši obavezu umesto Zajmoprimca, ima pravo na povraćaj glavnice, kamate, pratećih troškova zaduživanja koji nastanu zbog neizvršenja, odnosno neblagovremenog izvršenja obaveza, kao i svih drugih troškova koji mogu nastati u vezi sa izvršavanjem obaveza umesto Zajmoprimca, do visine iznosa izmirene obaveze, kao i pravo da od Zajmoprimca naplati obračunatu zakonsku kamatu.</span></p>
<p><span style="font-family: Verdana; font-size:0.750000187500047rem">Pravo na povraćaj sredstava iz stava 1. ovog člana, Garant će ostvariti tako što će inicirati naplatu sa računa Zajmoprimca na osnovu ovlašćenja dobijenog od Zajmoprimca ili drugih instrumenata obezbeđenja, u skladu sa propisima kojima se uređuje platni promet.</span></p>
<p class="clan">
<span style="font-family: Verdana; font-size:0.750000187500047rem">Član 5.</span></p>
<p><span style="font-family: Verdana; font-size:0.750000187500047rem">Ovaj zakon stupa na snagu osmog dana od dana objavljivanja u „Službenom glasniku Republike Srbije”.</span></p>

