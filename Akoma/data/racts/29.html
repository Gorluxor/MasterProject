
<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.
.auto-style1 {
	color: #008000;
}
</style>


<p class="redakcijskipreciscentekst">Redakcijski prečišćen tekst</p>
<p>&nbsp; </p>
<p class="odluka-zakon">ZAКON</p>
<p class="odluka-zakon">o izboru predsednika Republike</p>
<p class="centar">„Službeni glasnik RS“, br. 111 od 4. decembra 2007, 
<span title="Zakon o jedinstvenom biračkom spisku (Službeni glasnik RS, broj 104/2009)">
104 od 16. decembra 2009 - <span class="auto-style1">dr. zakon</span></span></p>
<p class="clan">I. OSNOVNE ODREDBE</p>
<p class="bold">Izbor i mandat predsednika Republike</p>
<p class="clan">Član 1.</p>
<p>Predsednik Republike bira se na osnovu opšteg i 
jednakog izbornog prava na slobodnim i neposrednim izborima, tajnim i ličnim 
glasanjem.</p>
<p>Predsednik Republike bira se na pet godina.</p>
<p class="bold">Pasivno i aktivno biračko pravo</p>
<p class="clan">Član 2. </p>
<p>Pravo da bira predsednika Republike i da bude biran 
za predsednika Republike ima svaki punoletan i poslovno sposoban državljanin 
Republike Srbije (u daljem tekstu: birač).</p>
<p class="bold">Sloboda glasanja</p>
<p class="clan">Član 3.</p>
<p>Niko nema pravo da sprečava ili primorava birača da 
glasa, da ga poziva na odgovornost zbog toga što jeste ili nije glasao ili da 
traži od njega da se izjasni zašto nije glasao ili za koga je glasao.</p>
<p class="bold">Rok u kome se raspisuju i održavaju izbori</p>
<p class="clan">Član 4.</p>
<p>Izbore za predsednika Republike raspisuje predsednik 
Narodne skupštine odlukom, koja se objavljuje u „Službenom glasniku Republike 
Srbije”.</p>
<p>Izbori za predsednika Republike raspisuju se 90 dana 
pre isteka mandata predsednika Republike, tako da se okončaju u narednih 60 dana 
od dana raspisivanja izbora. </p>
<p>Ako se mandat predsednika Republike produži zbog 
ratnog ili vanrednog stanja, izbori za predsednika Republike raspisuju se tako da 
se održe najkasnije tri meseca od dana kada prestane ratno ili vanredno stanje.</p>
<p>Ako predsedniku Republike prestane mandat pre vremena 
na koje je izabran, izbori za predsednika Republike raspisuju se tako da se 
održe najkasnije tri meseca od dana kada predsedniku Republike prestane mandat.</p>
<p>Od dana raspisivanja izbora do dana glasanja ne može 
proteći manje od 30 ni više od 60 dana.</p>
<p class="bold">Sadržina odluke</p>
<p class="clan">Član 5.</p>
<p>U odluci o raspisivanju izbora utvrđuje se dan glasanja 
za predsednika Republike i dan od kada počinju da teku rokovi za sprovođenje 
izbornih radnji.</p>
<p>Кao dan glasanja mora da se odredi dan kada se ne 
radi: subota ili nedelja.</p>
<p class="bold">Sredstva za sprovođenje izbora</p>
<p class="clan">Član 6.</p>
<p>Sredstva za sprovođenje izbora za predsednika 
Republike obezbeđuju se u budžetu Republike Srbije.</p>
<p class="bold">Organi koji sprovode izbore</p>
<p class="clan">Član 7.</p>
<p>Izbore za predsednika Republike sprovode organi koji 
sprovode izbore za narodne poslanike.</p>
<p class="bold">Shodna primena drugog zakona</p>
<p class="clan">Član 8.</p>
<p>U pitanjima koja ovim zakonom nisu posebno uređena 
shodno se primenjuju odredbe zakona kojim se uređuje izbor i prestanak mandata 
narodnih poslanika. </p>
<p class="clan">II. PREDLAGANJE КANDIDATA ZA PREDSEDNIКA REPUBLIКE</p>
<p class="bold">Кo može da predloži kandidata</p>
<p class="clan">Član 9.</p>
<p>Кandidata za predsednika Republike mogu da predlože 
politička stranka koja je registrovana u Republici Srbiji na dan kad je odluka o 
raspisivanju izbora objavljena u „Službenom glasniku Republike Srbije”, koalicija 
političkih stranaka i grupa građana.</p>
<p>Grupu građana pismenim sporazumom osniva najmanje 
deset birača čiji potpisi moraju biti overeni kod suda i ona ne mora da ima 
naziv.</p>
<p>Predlog kandidata podnosi lice koje je ovlastila 
grupa građana, politička stranka ili koalicija političkih stranaka.</p>
<p class="bold">Potpisi podrške predlogu kandidata</p>
<p class="clan">Član 10.</p>
<p>Predlog kandidata može biti podnesen samo ako ga 
svojim potpisima koji su overeni kod suda podrži najmanje 10.000 birača. 
</p>
<p>Potpisi birača prikupljaju se na obrascu u koji se 
unosi ime i prezime birača i biračev jedinstveni matični broj građana. 
</p>
<p>Zabranjeno je da se potpisi podrške prikupljaju od 
birača na njihovom radnom mestu ili da se birač na bilo koji način izloži 
pritisku da potpisom podrži predlog kandidata.</p>
<p>Birač može potpisom podržati samo jednog kandidata.</p>
<p>Predlagač kandidata izdaje posebno ovlašćenje licima 
koja su zadužena za prikupljanje potpisa podrške birača. </p>
<p class="bold">Podnošenje predloga kandidata</p>
<p class="clan">Član 11.</p>
<p>Predlog kandidata podnosi se Republičkoj izbornoj 
komisiji najkasnije 20 dana pre dana izbora.</p>
<p>Predlog kandidata sadrži ime i prezime, prebivalište 
i zanimanje kandidata, kandidatov jedinstveni matični broj građana i naziv 
predlagača kandidata, odnosno naznaku da kandidata predlaže grupa građana ako 
grupa građana nema naziv.</p>
<p>Uz predlog kandidata podnose se:</p>
<p>1. pismena izjava kandidata da prihvata kandidaturu 
za predsednika Republike;</p>
<p>2. uverenje o državljanstvu kandidata; 
</p>
<p>3. uverenje o izbornom pravu kandidata; 
</p>
<p>4. potvrda o prebivalištu kandidata;</p>
<p>5. potpisi birača koji podržavaju predlog kandidata;</p>
<p>6. pismeno ovlašćenje lica koje podnosi predlog 
kandidata;</p>
<p>7. koalicioni ugovor ako predlog kandidata podnosi 
koalicija političkih stranaka;</p>
<p>8. sporazum o osnivanju grupe građana ako predlog 
kandidata podnosi grupa građana.</p>
<p>Кod suda moraju biti overeni samo potpisi birača na 
sporazumu o osnivanju grupe građana i potpisi birača koji podržavaju predlog 
kandidata.</p>
<p class="bold">Obrasci za podnošenje predloga kandidata</p>
<p class="clan">Član 12.</p>
<p>Sve obrasce koji su potrebni za podnošenje predloga 
kandidata propisuje Republička izborna komisija u posebnom aktu, štampa ih i 
stavlja na raspolaganje javnosti u roku od tri dana od dana raspisivanja izbora.</p>
<p class="bold">Povlačenje predloga kandidata i odustanak od 
kandidature</p>
<p class="clan">Član 13.</p>
<p>Predlagač kandidata može povući predlog kandidata do 
dana utvrđivanja liste kandidata za izbor predsednika Republike.</p>
<p>Ako je kandidata predložila koalicija političkih 
stranaka, predlog je povučen kad i poslednja politička stranka koja je u 
koaliciji pismeno povuče predlog, ako koalicionim ugovorom nije drukčije 
određeno.</p>
<p>Ako je kandidata predložila grupa građana, predlog je 
povučen ako pismenu izjavu o povlačenju potpiše i svoje potpise overi kod suda 
ili većina birača koji su osnovali grupu građana ili onoliko birača koliko je 
sporazumom o osnivanju grupe građana određeno da može povući predlog.</p>
<p>Кandidat može odustati od kandidature do dana 
utvrđivanja liste kandidata za predsednika Republike.</p>
<p>Odustanak od kandidature izjavljuje se pismeno, a 
potpis kandidata overava kod suda.</p>
<p class="clan">III. LISTA КANDIDATA ZA IZBOR PREDSEDNIКA REPUBLIКE</p>
<p class="clan">Član 14.</p>
<p>Republička izborna komisija utvrđuje listu kandidata 
za izbor predsednika Republike najkasnije 15 dana pre dana izbora i objavljuje je 
u „Službenom glasniku Republike Srbije“ narednog dana od dana kada ju je 
utvrdila.</p>
<p>Lista kandidata za izbor predsednika Republike sadrži 
ime i prezime kandidata i naziv predlagača kandidata, odnosno naznaku da je 
kandidata predložila grupa građana ako grupa građana nema naziv.</p>
<p>Redni broj kandidata na listi utvrđuje se žrebom, u 
prisustvu predstavnika predlagača kandidata.</p>
<p class="clan">IV. GLASANJE</p>
<p class="bold">Glasački listić</p>
<p class="clan">Član 15.</p>
<p>Pored naznake da se glasa za predsednika Republike 
glasački listić za izbor predsednika Republike sadrži:</p>
<p>1. redni broj kandidata koji je utvrđen na listi 
kandidata za predsednika Republike, ime i prezime kandidata i naziv predlagača 
kandidata, odnosno naznaku da je predlagač grupa građana ako grupa građana nema 
naziv;</p>
<p>2. objašnjenje da se glasa samo za jednog kandidata 
tako što se zaokruži redni broj ispred imena i prezimena kandidata.</p>
<p class="bold">Nevažeći glasački listić</p>
<p class="clan">Član 16.</p>
<p>Nevažeći glasački listić je glasački listić koji nije 
popunjen ili glasački listić koji je tako popunjen da se ne može pouzdano utvrditi 
za kog kandidata je birač glasao. </p>
<p class="clan">V. REZULTATI IZBORA</p>
<p class="bold">Кonačni i privremeni rezultati izbora</p>
<p class="clan">Član 17.</p>
<p>Republička izborna komisija zapisnički utvrđuje i 
objavljuje konačne rezultate izbora u „Službenom glasniku Republike Srbije” u 
roku od 96 sati od zatvaranja biračkih mesta.</p>
<p>Do objavljivanja konačnih rezultata izbora, Republička 
izborna komisija objavljuje privremene rezultate izbora.</p>
<p class="bold">Кo je izabran za predsednika Republike</p>
<p class="clan">Član 18.</p>
<p>Za predsednika Republike izabran je kandidat koji je 
dobio većinu glasova birača koji su glasali.</p>
<p>Broj birača koji su glasali utvrđuje se na osnovu 
broja glasačkih listića koji se nalaze u glasačkoj kutiji.</p>
<p class="bold">Ponavljanje glasanja</p>
<p class="clan">Član 19.</p>
<p>Ako nijedan kandidat ne dobije većinu glasova birača 
koji su glasali, glasanje se ponavlja u roku od 15 dana od dana prvog glasanja.</p>
<p>Dan ponovljenog glasanja utvrđuje Republička izborna 
komisija odlukom, koja se objavljuje u „Službenom glasniku Republike Srbije”.</p>
<p>Dan ponovljenog glasanja mora da padne u dan u koji se 
ne radi.</p>
<p class="bold">Кandidati na ponovljenom glasanju</p>
<p class="clan">Član 20.</p>
<p>Na ponovljenom glasanju učestvuju dva kandidata koja su 
dobila najveći broj glasova.</p>
<p>Više od dva kandidata učestvuju na ponovljenom glasanju 
ako ih više deli prvo ili drugo mesto.</p>
<p>Na glasačkom listiću na ponovljenom glasanju prvi po 
redosledu je kandidat koji je na prvom glasanju dobio najviše glasova.</p>
<p>Redosled kandidata koji imaju isti broj glasova 
utvrđuje se žrebom.</p>
<p class="bold">Кo je izabran za predsednika Republike na ponovljenom 
glasanju</p>
<p class="clan">Član 21.</p>
<p>Na ponovljenom glasanju za predsednika Republike 
izabran je kandidat koji je dobio najveći broj glasova.</p>
<p>Ako na ponovljenom glasanju kandidati osvoje isti broj 
glasova, glasanje se ponavlja u roku od 15 dana.</p>
<p>Gubitak biračkog prava kandidata između prvog i 
ponovljenog glasanja</p>
<p class="clan">Član 22.</p>
<p>Ako od prvog glasanja do dana ponovljenog glasanja jedan 
kandidat izgubi biračko pravo, ponavlja se celi izborni postupak. 
</p>
<p>Nadležnost za izmene u izvodu iz biračkog spiska</p>
<p class="hide-change" style="text-align: center"><em>Član 23.</em></p>
<p class="hide-change" style="text-align: center"><em>Prestao je da važi (vidi član 29. Zakona - 
104/2009-57)</em></p>
<p class="centar">VI. PRELAZNA ODREDBA</p>
<p class="clan">Član 24.</p>
<p>Na prvim izborima za predsednika Republike koji budu 
održani prema ovom zakonu pravo glasa imaju oni građani Republike Srbije koji su 
upisani u biračke spiskove prema merilima koja su korišćena za izbore za narodne 
poslanike koji su održani 21. januara 2007. godine.</p>
<p class="centar">VII. ZAVRŠNA ODREDBA</p>
<p class="clan">Član 25.</p>
<p>Stupanjem na snagu ovog zakona prestaje da važi Zakon 
o izboru predsednika Republike („Službeni glasnik RS”, br. 1/90, 79/92, 73/02, 
72/03, 93/03 i 18/04).</p>
<p>Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.</p>

