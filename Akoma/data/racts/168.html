<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">

<style type="text/css">
.auto-style1 {
	color: #008000;
}
</style>



<p class="odluka-zakon">
ZAКON</p>
<p class="odluka-zakon">
o upravnim sporovima</p>
<p class="centar">
„Službeni glasnik RS“, broj 111
od 29. decembra 2009.</p>
<p>
&nbsp;</p>
<p class="italikLeft">
NAPOMENA IZDAVAČA:
Ustavni sud Rešenjem 

IUz 
broj 107/2011 nije 
prihvatio 
inicijativu 
za pokretanje postupka za utvrđivanje neustavnosti odredaba člana 19. Zakona.

Odbačen

je zahtev za obustavu izvršenja pojedinačnih akata, odnosno radnji preduzetih na 
osnovu odredaba člana 19. Zakona 
(<a target="_blank" href="http://www.pravno-informacioni-sistem.rs/SlGlasnikPortal/prilozi/Resenje_IUz_broj_107_2011.htm&amp;doctype=reg&amp;abc=cba&amp;eli=true&amp;eliActId=422234&amp;regactid=422234" class="auto-style1">vidi 
Rešenje US – 98/2011-20</a>).</p>
<p>
&nbsp;</p>
<p class="clan">
I. OSNOVNE ODREDBE</p>
<p class="bold">
Predmet i cilj zakona</p>
<p class="clan">
Član 1.</p>
<p>
Ovim zakonom uređuje se predmet upravnog spora,
nadležnost za rešavanje upravnih sporova, stranke, pravila postupka, pravna
sredstva i izvršenje donetih sudskih presuda.</p>
<p>
Ovim zakonom obezbeđuje se sudska zaštita pojedinačnih
prava i pravnih interesa i zakonitost rešavanja u upravnim i drugim Ustavom i
zakonom predviđenim pojedinačnim stvarima.</p>
<p class="bold">
Pravičnost suđenja u upravnom
sporu</p>
<p class="clan">
Član 2.</p>
<p>
U upravnom sporu sud odlučuje na osnovu zakona i u
razumnom roku, na podlozi činjenica utvrđenih na usmenoj javnoj raspravi.</p>
<p class="bold">
Predmet upravnog spora</p>
<p class="clan">
Član 3.</p>
<p>
U upravnom sporu sud odlučuje o zakonitosti konačnih
upravnih akata, osim onih u pogledu kojih&nbsp; je predviđena drugačija sudska
zaštita.</p>
<p>
U upravnom sporu sud odlučuje i o zakonitosti konačnih
pojedinačnih akata kojima se rešava o pravu, obavezi ili na zakonu zasnovanom
interesu, u pogledu kojih u određenom slučaju zakonom nije predviđena drugačija
sudska zaštita.</p>
<p>
Sud u upravnom sporu odlučuje i o zakonitosti drugih
konačnih pojedinačnih akata kada je to zakonom predviđeno.</p>
<p>
Odredbe ovog zakona koje se odnose na upravni akt,
primenjuju se i na druge akte protiv kojih se može voditi upravni spor.</p>
<p class="bold">
Određenje upravnog akta</p>
<p class="clan">
Član 4.</p>
<p>
Upravni akt, u smislu ovog zakona, jeste pojedinačni
pravni akt kojim nadležni organ, neposrednom primenom propisa, rešava o
određenom pravu ili obavezi fizičkog ili pravnog lica, odnosno druge stranke u
upravnoj stvari.</p>
<p class="bold">
Određenje upravne stvari</p>
<p class="clan">
Član 5.</p>
<p>
Upravna stvar, u smislu ovog zakona, jeste pojedinačna
nesporna situacija od javnog interesa u kojoj neposredno iz pravnih propisa
proizilazi potreba da se buduće ponašanje stranke autoritativno pravno odredi.</p>
<p class="bold">
Određenje nadležnog organa</p>
<p class="clan">
Član 6.</p>
<p>
Nadležnim organom, u smislu ovog zakona, smatraju se
državni organi, organi autonomne pokrajine i jedinice lokalne samouprave,
privredna društva, javna i druga preduzeća, ustanove, organizacije i pojedinci,
kao i posebni organi, kada u vršenju javnih ovlašćenja rešavaju u upravnim
stvarima.</p>
<p class="bold">
Obaveznost pravnosnažnih
presuda</p>
<p class="clan">
Član 7.</p>
<p>
Presuda doneta u upravom sporu je obavezujuća.</p>
<p>
Protiv presude donete u upravnom sporu ne može se
izjaviti žalba (pravnosnažna presuda).</p>
<p class="clan">
II. NADLEŽNOST I SASTAV SUDA</p>
<p class="bold">
Upravni sud</p>
<p class="clan">
Član 8.</p>
<p>
Upravni spor rešava Upravni sud.</p>
<p>
Upravni sud odlučuje u veću od tri sudije, osim ako
ovim zakonom nije drugačije određeno.</p>
<p class="bold">
Vrhovni kasacioni sud</p>
<p class="clan">
Član 9.</p>
<p>
U postupku po zahtevu za preispitivanje sudske odluke
protiv odluke Upravnog suda odlučuje Vrhovni kasacioni sud.</p>
<p>
Vrhovni kasacioni sud odlučuje u veću od tri sudije.</p>
<p class="clan">
III. STRANКE U UPRAVNOM SPORU</p>
<p class="bold">
Stranke</p>
<p class="clan">
Član 10.</p>
<p>
Stranke u upravnom sporu jesu tužilac, tuženi i
zainteresovano lice.</p>
<p class="bold">
Tužilac</p>
<p class="clan">
Član 11.</p>
<p>
Tužilac u upravnom sporu može da bude fizičko, pravno
ili drugo lice, ako smatra da mu je upravnim aktom povređeno neko pravo ili na
zakonu zasnovani interes.</p>
<p>
Državni organ, organ autonomne pokrajine i jedinice
lokalne samouprave, organizacija, deo privrednog društva sa ovlašćenjima u
pravnom prometu, naselje, grupa lica i drugi koji nemaju svojstvo pravnog lica,
mogu pokrenuti upravni spor ako mogu da budu nosioci prava i obaveza o kojima
se rešavalo u upravnom postupku.</p>
<p>
Ako je upravnim aktom povređen zakon na štetu javnog
interesa, upravni spor može da pokrene nadležni javni tužilac.</p>
<p>
Ako su upravnim aktom povređena imovinska prava i
interesi Republike Srbije, autonomne pokrajine ili jedinice lokalne samouprave,
upravni spor može da pokrene i nadležno javno pravobranilaštvo.</p>
<p class="bold">
Tuženi</p>
<p class="clan">
Član 12.</p>
<p>
Tuženi u upravnom sporu jeste organ čiji se upravni
akt osporava, odnosno organ koji po zahtevu, odnosno po žalbi stranke nije
doneo upravni akt.</p>
<p class="bold">
Zainteresovano lice</p>
<p class="clan">
Član 13.</p>
<p>
Zainteresovano lice jeste lice kome bi poništaj
osporenog upravnog akta neposredno bio na štetu.</p>
<p class="clan">
IV. PREDMET UPRAVNOG SPORA</p>
<p class="bold">
Кonačni upravni akt</p>
<p class="clan">
Član 14.</p>
<p>
Upravni spor može se pokrenuti protiv upravnog akta
koji je donet u drugom stepenu.</p>
<p>
Upravni spor može se pokrenuti i protiv prvostepenog
upravnog akta protiv koga nije dozvoljena žalba u upravnom postupku.</p>
<p class="bold">
Ćutanje uprave</p>
<p class="clan">
Član 15.</p>
<p>
Upravni spor može se pokrenuti i kada nadležni organ o
zahtevu, odnosno žalbi stranke nije doneo upravni akt, pod uslovima predviđenim
ovim zakonom.</p>
<p class="bold">
Povraćaj oduzetih stvari i
naknada štete</p>
<p class="clan">
Član 16.</p>
<p>
U upravnom sporu može se tražiti i povraćaj oduzetih
stvari i naknada štete koja je tužiocu naneta izvršenjem akta koji se osporava.</p>
<p class="clan">
V. POКRETANJE SPORA</p>
<p class="bold">
Tužba</p>
<p class="clan">
Član 17.</p>
<p>
Upravni spor pokreće se tužbom.</p>
<p class="bold">
Opšti rok za podnošenje tužbe</p>
<p class="clan">
Član 18.</p>
<p>
Tužba se podnosi u roku od 30 dana od dana dostavljanja
upravnog akta stranci koja je podnosi ili u zakonom propisanom kraćem roku.</p>
<p>
Rok iz stava 1. ovog člana važi i za organ ovlašćen za
podnošenje tužbe, ako mu je upravni akt dostavljen.</p>
<p>
Ako organu ovlašćenom za podnošenje tužbe, odnosno
zainteresovanom licu nije dostavljen upravni akt, organ, odnosno zainteresovano
lice može podneti tužbu, u roku od 60 dana od dana dostavljanja upravnog akta
stranci.</p>
<p class="bold">
Rok za podnošenje tužbe zbog
ćutanja uprave</p>
<p class="clan">
Član 19.</p>
<p>
Ako drugostepeni organ, u roku od 60 dana od dana
prijema žalbe ili u zakonom određenom kraćem roku, nije doneo rešenje po žalbi
stranke protiv prvostepenog rešenja, a ne donese ga ni u daljem roku od sedam
dana po naknadnom zahtevu stranke podnetom drugostepenom organu, stranka po
isteku toga roka može podneti tužbu zbog nedonošenja zahtevanog akta.</p>
<p>
Ako prvostepeni organ po zahtevu stranke nije u roku
predviđenom zakonom kojim se uređuje opšti upravni postupak, doneo rešenje
protiv kojeg nije dozvoljena žalba, a ne donese ga ni u daljem roku od sedam dana
po naknadnom zahtevu stranke, stranka po isteku toga roka može podneti tužbu
zbog nedonošenja zahtevanog akta. </p>
<p class="bold">
Predaja tužbe</p>
<p class="clan">
Član 20.</p>
<p>
Tužba se predaje nadležnom sudu neposredno ili preko
pošte.</p>
<p>
Predaja tužbe u obliku elektronskog dokumenta smatra
se neposrednom predajom sudu.</p>
<p>
Tužba se može izjaviti i na zapisnik kod suda.</p>
<p>
Dan predaje tužbe pošti preporučeno, odnosno dan
izjavljivanja tužbe na zapisnik smatra se kao dan predaje sudu.</p>
<p>
Ako tužba nije predata nadležnom sudu u zakonom
propisanom roku, nego drugom sudu ili drugom organu, a stigne nadležnom sudu
posle isteka roka za podnošenje tužbe, smatraće se kao da je blagovremeno
podneta, ako se njeno podnošenje drugom sudu ili drugom organu može pripisati
neznanju ili očiglednoj omašci podnosioca.</p>
<p>
Za vojna lica koja se nalaze u Vojsci Srbije, dan
predaje tužbe vojnoj jedinici ili vojnoj ustanovi smatra se kao dan predaje
sudu.</p>
<p>
Odredba stava 6. ovog člana odnosi se i na civilna
lica zaposlena u Vojsci Srbije koja su na službi u vojnim jedinicama, odnosno
vojnim ustanovama u mestima u kojima ne postoji redovna pošta.</p>
<p class="bold">
Postupanje sa elektronskim
dokumentima</p>
<p class="clan">
Član 21.</p>
<p>
Stranka sudu može predati tužbu i drugi podnesak i u
obliku elektronskog dokumenta, u skladu sa zakonom.</p>
<p>
Sud može dostaviti akte stranci u obliku elektronskog
dokumenta, uz prethodni izričit pristanak stranke.</p>
<p>
Postupanje sa elektronskim dokumentima obavlja se u
skladu sa zakonom kojim se uređuje elektronski dokument.</p>
<p>
Ako elektronski dokument koji je predat sudu ne može
biti pročitan ili ne ispunjava tehničke uslove iz stava 5. ovog člana, sud će o
tome bez odlaganja obavestiti podnosioca, pozvati ga da podnesak uredi u
ostavljenom roku i ukazati mu na posledice takvog propuštanja.</p>
<p>
Način, tehničke uslove predaje i utvrđivanje vremena
predaje podnesaka i dostave akata u obliku elektronskog dokumenta, kao i druga
pitanja vezana za postupanje sa elektronskim dokumentom, bliže se uređuju Sudskim
poslovnikom.</p>
<p>
Ako je zakonom propisano da akt treba da bude potpisan
od strane određenog lica, smatra se da je taj uslov ispunjen za akt u obliku
elektronskog dokumenta, kada je na kraju elektronskog dokumenta navedeno ime i
prezime odgovarajućeg lica i elektronski dokument je potpisan kvalifikovanim
elektronskim potpisom tog lica.</p>
<p class="bold">
Sadržina tužbe</p>
<p class="clan">
Član 22.</p>
<p>
Tužba mora da sadrži ime i prezime, adresu i mesto
stanovanja, odnosno naziv i sedište tužioca, označenje upravnog akta protiv koga
je tužba podneta, razloge zbog kojih se tužba podnosi, predlog u kom pravcu i
obimu se predlaže poništavanje upravnog akta, kao i potpis tužioca.</p>
<p>
Uz tužbu mora da se priloži original ili kopija akta
protiv koga se tužba podnosi.</p>
<p>
Uz tužbu podnetu zbog ćutanja uprave prilaže se kopija
zahteva, odnosno žalbe, kopija zahteva o naknadnom traženju iz člana 19. ovog
zakona i dokaz o predaji ovih podnesaka nadležnom organu.</p>
<p>
Ako se tužba podnosi preko punomoćnika, uz tužbu
obavezno se prilaže i original punomoćja.</p>
<p>
Ako se tužbom traži povraćaj stvari ili naknada štete,
u tužbi se mora opredeliti određen zahtev u pogledu stvari ili visine
pretrpljene štete.</p>
<p>
Uz tužbu se podnosi i po jedan primerak tužbe i
priloga uz tužbu, za tuženi organ i za svako zainteresovano lice, ako takvih
ima.</p>
<p>
Tužba može sadržavati i pozivanje na činjenice na kojima
tužilac zasniva svoj zahtev iz tužbe.</p>
<p class="bold">
Odložno dejstvo tužbe</p>
<p class="clan">
Član 23.</p>
<p>
Tužba, po pravilu, ne odlaže izvršenje upravnog akta
protiv koga je podneta.</p>
<p>
Po zahtevu tužioca, sud može odložiti izvršenje
konačnog upravnog akta kojim je meritorno odlučeno u upravnoj stvari, do
donošenja sudske odluke, ako bi izvršenje nanelo tužiocu štetu koja bi se teško
mogla nadoknaditi, a odlaganje nije protivno javnom interesu, niti bi se
odlaganjem nanela veća ili nenadoknadiva šteta protivnoj stranci, odnosno
zainteresovanom licu.</p>
<p>
Izuzetno, stranka iz upravnog postupka može tražiti od
suda odlaganje izvršenja upravnog akta i pre podnošenja tužbe:</p>
<p>
1) u slučaju hitnosti;</p>
<p>
2) kada je izjavljena žalba koja po zakonu nema odložno
dejstvo, a postupak po žalbi nije okončan.</p>
<p>
Po zahtevu za odlaganje izvršenja sud odlučuje rešenjem,
najkasnije u roku od pet dana od dana prijema zahteva iz st. 2. i 3. ovog
člana.</p>
<p class="bold">
Razlozi za pokretanje upravnog
spora</p>
<p class="clan">
Član 24.</p>
<p>
Upravni akt može se pobijati tužbom u upravnom sporu
zbog nezakonitosti, i to ako:</p>
<p>
1) u aktu nije uopšte ili nije pravilno primenjen
zakon, drugi propis ili opšti akt;</p>
<p>
2) je akt doneo nenadležni organ;</p>
<p>
3) u postupku donošenja akta nije postupljeno po
pravilima postupka;</p>
<p>
4) je činjenično stanje nepotpuno ili netačno utvrđeno
ili ako je iz utvrđenih činjenica izveden nepravilan zaključak u pogledu
činjeničnog stanja;</p>
<p>
5) je u aktu koji je donet po slobodnoj oceni, organ
prekoračio granice zakonskog ovlašćenja ili ako takav akt nije donet u skladu sa
ciljem u kojem je ovlašćenje dato. </p>
<p>
Tužba se može podneti i radi utvrđenja da je tuženi
ponovio svoj raniji akt koji je već poništen presudom, kao i radi utvrđenja
nezakonitosti donetog akta koji je bez pravnog dejstva. </p>
<p class="clan">
VI. PRETHODNI POSTUPAК</p>
<p class="bold">
Odbacivanje tužbe zbog njene
neurednosti</p>
<p class="clan">
Član 25.</p>
<p>
Ako je tužba nepotpuna ili nerazumljiva, sudija
pojedinac pozvaće tužioca da u ostavljenom roku otkloni nedostatke tužbe i
ukazaće mu na posledice ako ne postupi po zahtevu suda.</p>
<p>
Ako tužilac u ostavljenom roku ne otkloni nedostatke u
tužbi koji sprečavaju rad suda, sudija pojedinac iz stava 1. ovog člana rešenjem
će odbaciti tužbu kao neurednu, ako ne nađe da je osporeni upravni akt ništav.</p>
<p>
Ako sudija pojedinac propusti da odbaci tužbu kao
neurednu, to će učiniti veće suda.</p>
<p class="bold">
Odbacivanje tužbe iz drugih
zakonskih razloga</p>
<p class="clan">
Član 26.</p>
<p>
Sudija pojedinac rešenjem će odbaciti tužbu i ako
utvrdi:</p>
<p>
1) da je tužba podneta neblagovremeno (član 18) ili
pre vremena (član 19);</p>
<p>
2) da akt koji se tužbom osporava ne predstavlja akt o
čijoj zakonitosti se odlučuje u upravnom sporu (član 3);</p>
<p>
3) da uz tužbu podnetu zbog ćutanja uprave nisu
priloženi svi dokazi (član 22. stav 3);</p>
<p>
4) da se upravnim aktom koji se tužbom osporava ne
dira očigledno u pravo tužioca ili u njegov na zakonu zasnovani interes (član
11. stav 1);</p>
<p>
5) da je posle podnošenja tužbe osporeni akt poništen
po tužbi druge stranke;</p>
<p>
6) da se protiv upravnog akta koji se tužbom osporava
mogla izjaviti žalba, a žalba nije uopšte ili nije blagovremeno izjavljena, ili
je žalilac odustao od žalbe u toku drugostepenog postupka;</p>
<p>
7) da već postoji pravnosnažna sudska odluka doneta u
upravnom sporu o istoj stvari.</p>
<p>
Ako sudija pojedinac propusti da odbaci tužbu iz
razloga iz stava 1. ovoga člana, to će učiniti veće suda.</p>
<p class="bold">
Pravo na prigovor protiv
odbacivanja tužbe</p>
<p class="clan">
Član 27.</p>
<p>
Protiv rešenja sudije pojedinca kojim se odbacuje tužba
po čl. 25. i 26. ovog zakona, podnosilac tužbe ima pravo na prigovor u roku od
osam dana od dostavljanja rešenja. </p>
<p>
O prigovoru iz stava 1. ovog člana odlučuje posebno
veće suda sastavljeno od troje sudija, posle održane usmene javne rasprave, ako
je podnosilac prigovora zahtevao održavanje rasprave.</p>
<p>
Posebno veće suda iz stava 2. ovog člana o prigovoru
odlučuje rešenjem.</p>
<p>
Rešenjem se prigovor odbacuje ako je izjavljen
neblagovremeno ili od neovlašćenog lica.</p>
<p>
Ako veće iz stava 2. ovog člana odbije prigovor,
rešenje o odbacivanju tužbe postaje pravnosnažno.</p>
<p>
Ako veće iz stava 2. ovog člana uvaži prigovor,
poništiće rešenje o odbacivanju tužbe, a postupak pred sudom će se nastaviti.</p>
<p class="bold">
Poništenje upravnog akta u
prethodnom postupku</p>
<p class="clan">
Član 28.</p>
<p>
Ako sud ne odbaci tužbu na osnovu člana 25. stav 2.
ili člana 26. ovog zakona, a nađe da osporeni upravni akt sadrži takve
nedostatke u obliku i sastavnim delovima koji akt čine očigledno nezakonitim,
može presudom poništiti akt i bez dostavljanja tužbe na odgovor, uz pozivanje
tuženog da se prethodno izjasni.</p>
<p>
Ako tuženi u slučaju iz stava 1. ovog člana sam
poništi ili izmeni osporeni akt, sudija pojedinac će po pribavljenoj izjavi
tužioca da je zadovoljan naknadno donetim rešenjem, doneti rešenje o obustavljanju
postupka, shodnom primenom odredaba člana 29. ovog zakona.</p>
<p>
U pogledu pravne zaštite protiv rešenja sudije
pojedinca o obustavljanju postupka, shodno se primenjuju odredbe člana 27. ovog
zakona.</p>
<p class="bold">
Udovoljavanje tužbenom zahtevu od
strane tuženog</p>
<p class="clan">
Član 29.</p>
<p>
Ako tuženi u toku sudskog postupka donese drugi akt
kojim se menja ili poništava upravni akt protiv kojeg je upravni spor pokrenut,
kao i ako u slučaju iz člana 19. ovog zakona naknadno donese prvostepeni
odnosno, drugostepeni upravni akt, taj organ će, pored tužioca, istovremeno
izvestiti i sud.</p>
<p>
U slučaju iz stava 1. ovog člana sud će pozvati
tužioca da u roku od 15 dana od dana prijema poziva dostavi sudu pisanu izjavu
o tome da li je naknadno donetim aktom zadovoljan ili ostaje pri tužbi i u kom
obimu, odnosno da li tužbu proširuje i na novi akt.</p>
<p>
Ako tužilac blagovremeno dostavi sudu pisanu izjavu da
je naknadno donetim aktom zadovoljan ili ako ne da izjavu u roku iz stava 2.
ovog člana, sud će doneti rešenje o obustavljanju postupka.</p>
<p>
Ako tužilac izjavi da novim aktom nije zadovoljan, sud
će nastaviti postupak.</p>
<p class="bold">
Odgovor na tužbu i rešavanje
spora bez spisa</p>
<p class="clan">
Član 30. 
</p>
<p>
Ako tužbu ne odbaci na osnovu člana 25. stav 2. ili
člana 26. ovog zakona, niti poništi akt po članu 28. stav 1. ovog zakona
odnosno ne oglasi ništavim po članu 42. stav 3, sud će po jedan primerak tužbe
sa prilozima dostaviti na odgovor tuženom i zainteresovanim licima, ako ih ima.</p>
<p>
Odgovor iz stava 1. ovog člana daje se u roku koji sud
odredi u svakom pojedinom slučaju, s tim što sud ne može odrediti rok duži od
30 dana od dana dostavljanja tužbe na odgovor.</p>
<p>
U ostavljenom roku tuženi je dužan da dostavi sudu sve
spise koji se odnose na predmet upravnog spora i izjasni se o navodima tužbe.
Ako tuženi i posle drugog zahteva ne dostavi spise predmeta u roku od osam
dana, ili ako izjavi da ih ne može dostaviti, sud može rešiti spor i bez spisa,
pri čemu će sam utvrditi činjenično stanje na raspravi.</p>
<p class="bold">
Obaveza dostavljanja isprava</p>
<p class="clan">
Član 31.</p>
<p>
Na zahtev suda, svi državni organi, organi autonomne
pokrajine i jedinica lokalne samouprave, i drugi nosioci javnih ovlašćenja (u
daljem tekstu: „organ javne vlasti”) dužni su da dostave isprave kojima
raspolažu u roku koji sud odredi.</p>
<p>
Organ javne vlasti iz stava 1. ovog člana dužan je da
označi koje isprave, odnosno delovi isprava predstavljaju tajnu u skladu sa
posebnim zakonom, tako da stranke u njih ne smeju imati uvid.</p>
<p>
Ako organ javne vlasti po ponovljenom zahtevu suda u
drugom ostavljenom roku, ne dostavi tražene isprave, sud će rukovodioca tog
organa pozvati da pruži obaveštenje o razlozima propuštanja postupanja po nalogu
suda.</p>
<p class="bold">
Odustanak tužioca od tužbe</p>
<p class="clan">
Član 32.</p>
<p>
Tužilac može odustati od tužbe sve do donošenja odluke.</p>
<p>
U slučaju odustanka tužioca od tužbe sudija pojedinac
ili veće suda rešenjem obustavlja postupak.</p>
<p>
U pogledu pravne zaštite protiv rešenja sudije
pojedinca o obustavljanju postupka, shodno se primenjuju odredbe člana 27. ovog
zakona.</p>
<p class="clan">
VII. UTVRĐIVANJE ČINJENICA</p>
<p class="bold">
Uopšte o utvrđivanju činjenica na
raspravi</p>
<p class="clan">
Član 33.</p>
<p>
U upravnom sporu sud rešava na osnovu utvrđenih
činjenica na održanoj usmenoj javnoj raspravi (u daljem tekstu: „rasprava”).</p>
<p>
Sud rešava bez održavanja usmene rasprave, samo ako je
predmet spora takav da očigledno ne iziskuje neposredno saslušanje stranaka i
posebno utvrđivanje činjeničnog stanja, ili ako stranke na to izričito pristanu.</p>
<p>
Sud je obavezan da posebno navede razloge zbog kojih
nije održao usmenu raspravu.</p>
<p class="bold">
Naročiti slučajevi održavanja
rasprave</p>
<p class="clan">
Član 34.</p>
<p>
Veće suda će uvek održati raspravu zbog složenosti
predmeta spora, ili radi boljeg razjašnjenja stanja stvari, kao i u slučaju iz
člana 30. stav 3. ovog zakona.</p>
<p>
Rasprava je obavezna i ako je u upravnom postupku
učestvovalo dve ili više stranaka sa suprotnim interesima kao i kada sud
utvrđuje činjenično stanje radi rešavanja u punoj jurisdikciji.</p>
<p class="bold">
Javnost rasprave</p>
<p class="clan">
Član 35.</p>
<p>
Rasprava je javna.</p>
<p>
Veće suda može isključiti javnost za celu raspravu ili
za određeni deo rasprave ako to zahtevaju razlozi zaštite interesa nacionalne
bezbednosti, javnog reda i morala kao i radi zaštite interesa maloletnika ili
privatnosti učesnika u postupku.</p>
<p>
O isključenju javnosti sud odlučuje rešenjem koje mora
biti obrazloženo i javno objavljeno.</p>
<p class="bold">
Zakazivanje rasprave</p>
<p class="clan">
Član 36.</p>
<p>
Predsednik veća određuje dan održavanja rasprave i na
raspravu poziva stranke i zainteresovana lica, ako ih ima.</p>
<p>
Rasprava se može odložiti samo iz važnih razloga, o
čemu rešava veće.</p>
<p class="bold">
Rukovođenje raspravom i zapisnik</p>
<p class="clan">
Član 37.</p>
<p>
Raspravom rukovodi predsednik veća.</p>
<p>
O raspravi se vodi zapisnik u koji se unose samo bitne
činjenice i okolnosti.</p>
<p>
Zapisnik o održanoj usmenoj raspravi potpisuju
predsednik veća i zapisničar.</p>
<p class="bold">
Izostanak stranaka sa rasprave</p>
<p class="clan">
Član 38.</p>
<p>
Izostanak uredno pozvane stranke sa usmene rasprave ne
odlaže njeno održavanje.</p>
<p>
Zbog izostanka stranaka sa usmene rasprave ne može se
uzeti da su one odustale od svojih zahteva, već će se njihovi podnesci
pročitati.</p>
<p>
Ako na usmenu raspravu ne dođu ni tužilac ni tuženi, a
rasprava se ne odloži, sud će raspraviti spor i bez prisustva stranaka.</p>
<p class="bold">
Tok rasprave</p>
<p class="clan">
Član 39.</p>
<p>
Na raspravi reč prvo dobija član veća koji je izvestilac.
Izvestilac izlaže stanje i suštinu spora, ne dajući svoje mišljenje. Predsednik
veća daje reč tužiocu, pa zastupniku tuženog i zainteresovanim licima, vodeći
računa da se njihove izjave odnose samo na sporna pitanja i okolnosti od značaja
za rešenje stvari.</p>
<p>
Sud na raspravi odlučuje koji će se dokazi izvesti
radi utvrđivanja činjeničnog stanja.</p>
<p class="clan">
VIII. SUDSКE ODLUКE</p>
<p class="bold">
1. Presuda</p>
<p class="italik">
Rešavanje spora</p>
<p class="clan">
Član 40.</p>
<p>
Sud rešava spor presudom.</p>
<p>
Presudom se tužba uvažava ili odbija kao neosnovana.</p>
<p>
Sud donosi presudu većinom glasova.</p>
<p>
O većanju i glasanju vodi se poseban zapisnik koji
potpisuju svi članovi veća i zapisničar.</p>
<p>
Većanje i glasanje vrši se bez prisustva stranaka.</p>
<p class="italik">
Granice sudskog ispitivanja
osporenog akta</p>
<p class="clan">
Član 41.</p>
<p>
Zakonitost osporenog upravnog akta sud ispituje u granicama
zahteva iz tužbe, ali pri tom nije vezan razlozima tužbe.</p>
<p>
Na ništavost upravnog akta sud pazi po službenoj
dužnosti.</p>
<p class="italik">
Presude donete u sporu
ograničene jurisdikcije</p>
<p class="clan">
Član 42.</p>
<p>
Ako se tužba uvažava, sud presudom poništava osporeni
upravni akt u celini ili delimično i vraća predmet nadležnom organu na ponovno
odlučivanje, osim ako u toj stvari novi akt nije potreban.</p>
<p>
Ako se tužba uvažava a tužbeni zahtev je da se utvrdi
nezakonitost akta bez pravnih dejstava, ili se tužbeni zahtev sastoji samo u
utvrđenju da je tuženi ponovio svoj raniji akt koji je već poništen pred sudom –
sud se u presudi ograničava na traženo utvrđenje.</p>
<p>
Ako sud nađe da je osporeni akt ništav, doneće presudu
kojom taj akt oglašava ništavim.</p>
<p class="italik">
Presude donete u sporu pune
jurisdikcije</p>
<p class="clan">
Član 43.</p>
<p>
Кada nađe da osporeni upravni akt treba poništiti, sud
će presudom rešiti upravnu stvar, ako priroda stvari to dozvoljava i ako
utvrđeno činjenično stanje pruža pouzdan osnov za to. Takva presuda u svemu
zamenjuje poništeni akt (spor pune jurisdikcije).</p>
<p>
Spor pune jurisdikcije je isključen kada je predmet
upravnog spora upravni akt donet po diskrecionoj oceni.</p>
<p>
Izuzetno, u pojedinim materijama spor pune
jurisdikcije može da bude izričito isključen posebnim zakonom.</p>
<p>
Ako tužilac traži da sud svojom presudom reši upravnu
stvar, sud je obavezan da posebno navede razloge zbog kojih taj zahtev nije
prihvatio.</p>
<p>
U slučajevima kada bi poništenje osporenog akta i
ponovno vođenje postupka pred nadležnim organom izazvalo za tužioca štetu koja
bi se teško mogla nadoknaditi a sud je sam utvrđivao činjenično stanje, obavezan
je da odluči u sporu pune jurisdikcije, osim ako je takav spor zakonom
isključen.</p>
<p class="italik">
Presude donete u sporu zbog
ćutanja uprave</p>
<p class="clan">
Član 44.</p>
<p>
Кada je tužba podneta na osnovu člana 19. ovog zakona,
a sud nađe da je osnovana, presudom će uvažiti tužbu i naložiti da nadležni
organ donese rešenje. Ako sud raspolaže potrebnim činjenicama, a priroda stvari
to dozvoljava, on može svojom presudom neposredno rešiti upravnu stvar.</p>
<p class="italik">
Odlučivanje u parničnim stvarima
u upravnom sporu</p>
<p class="clan">
Član 45.</p>
<p>
Presudom kojom se osporeni upravni akt poništava,
odnosno oglašava ništavim, sud može odlučiti i o zahtevu tužioca za povraćaj
stvari, odnosno za naknadu štete, ako utvrđeno činjenično stanje pruža pouzdan
osnov za to. U protivnom će uputiti tužioca da svoj zahtev ostvaruje u
parničnom postupku pred nadležnim sudom.</p>
<p class="italik">
Donošenje i objavljivanje presude</p>
<p class="clan">
Član 46.</p>
<p>
Sud će, po završenoj raspravi, odmah doneti i objaviti
presudu zajedno sa najvažnijim razlozima.</p>
<p>
U složenim slučajevima sud može najkasnije u roku od
petnaest dana od dana zaključenja rasprave da donese presudu.</p>
<p>
Ako po završenoj usmenoj raspravi ne može da donese
presudu, odnosno rešenje zbog toga što prethodno treba da utvrdi neku činjenicu
za čije raspravljanje nije potrebna nova usmena rasprava, sud će presudu doneti
bez rasprave, najkasnije u roku od osam dana od dana kada tu činjenicu utvrdi.</p>
<p class="italik">
Sadržina i sastavni delovi
presude</p>
<p class="clan">
Član 47.</p>
<p>
Presuda sadrži označenje suda, ime i prezime
predsednika veća, članova veća i zapisničara, označenje stranaka i njihovih
zastupnika, predmet spora, dan kad je presuda doneta i objavljena, dispozitiv,
obrazloženje i pouku o pravnom sredstvu.</p>
<p>
Dispozitiv presude mora biti odvojen od obrazloženja.</p>
<p>
Izvornik presude potpisuju predsednik veća i
zapisničar.</p>
<p>
Presuda se izdaje strankama u overenom prepisu.</p>
<p class="bold">
2. Rešenje</p>
<p class="italik">
Shodna primena odredba koje se
odnose na presude</p>
<p class="clan">
Član 48.</p>
<p>
Odredbe čl. 46. i 47. ovog zakona shodno se primenjuju
i na donošenje sudskih rešenja. </p>
<p class="clan">
IX. VANREDNA PRAVNA SREDSTVA</p>
<p class="bold">
1. Zahtev za preispitivanje sudske
odluke</p>
<p class="italik">
Uslovi i razlozi za podnošenje</p>
<p class="clan">
Član 49.</p>
<p>
Protiv pravnosnažne odluke Upravnog suda stranka i
nadležni javni tužilac mogu da podnesu Vrhovnom kasacionom sudu zahtev za
preispitivanje sudske odluke (u daljem tekstu: „zahtev”).</p>
<p>
Zahtev može da se podnese:</p>
<p>
1) kada je to zakonom predviđeno;</p>
<p>
2) u slučajevima kada je sud odlučivao u punoj
jurisdikciji;</p>
<p>
3) u stvarima u kojima je u upravnom postupku bila
isključena žalba.</p>
<p>
Zahtev može da se podnese zbog povrede zakona, drugog
propisa ili opšteg akta ili povrede pravila postupka koja je mogla biti od
uticaja na rešenje stvari.</p>
<p class="italik">
Način predaje</p>
<p class="clan">
Član 50.</p>
<p>
Zahtev se predaje Vrhovnom kasacionom sudu, na način
određen u članu 20. st. 1, 2. i 4. ovog zakona. </p>
<p>
Кada je stranka fizičko lice, zahtev predaje preko punomoćnika
iz reda advokata.</p>
<p class="italik">
Rok za podnošenje</p>
<p class="clan">
Član 51.</p>
<p>
Zahtev se podnosi Vrhovnom kasacionom sudu u roku od
30 dana od dana dostavljanja stranci, odnosno nadležnom javnom tužiocu odluke
suda protiv koje se zahtev podnosi.</p>
<p>
Ako nadležnom javnom tužiocu nije dostavljena odluka
suda, on može podneti zahtev u roku od 60 dana od dana dostavljanja odluke suda
stranci kojoj je poslednjoj dostavljena.</p>
<p class="italik">
Sadržina zahteva i odbacivanje
neurednog zahteva</p>
<p class="clan">
Član 52.</p>
<p>
Zahtev sadrži označenje sudske odluke čije se
preispitivanje predlaže, označenje podnosioca zahteva, kao i razloge i obim u
kome se predlaže preispitivanje.</p>
<p>
Ako je zahtev nepotpun ili nerazumljiv, Vrhovni
kasacioni sud će ga odbaciti rešenjem protiv koga nije dozvoljena žalba. 
</p>
<p class="italik">
Postupanje sa zahtevom</p>
<p class="clan">
Član 53.</p>
<p>
Nedozvoljen ili neblagovremen zahtev ili zahtev koji je
podnelo neovlašćeno lice Vrhovni kasacioni sud će odbaciti rešenjem.</p>
<p>
Ako Vrhovni kasacioni sud ne odbaci zahtev, dostaviće
ga protivnoj stranci iz upravnog spora, koja može, u roku koji sud odredi,
podneti odgovor na zahtev.</p>
<p>
Sud protiv čije je odluke podnet zahtev i tuženi dužni
su da bez odlaganja a najkasnije u roku od 30 dana, dostave Vrhovnom kasacionom
sudu, na njegov zahtev, sve spise.</p>
<p class="italik">
Način i granice odlučivanja o
zahtevu</p>
<p class="clan">
Član 54.</p>
<p>
Vrhovni kasacioni sud rešava o zahtevu za
preispitivanje sudske odluke, odnosno bez održavanja usmene rasprave, a pobijanu
odluku ispituje samo u granicama zahteva.</p>
<p class="italik">
Sadržina odluke o zahtevu</p>
<p class="clan">
Član 55.</p>
<p>
Vrhovni kasacioni sud presudom odbija ili uvažava
zahtev kao osnovan.</p>
<p>
Presudom kojom zahtev uvažava, Vrhovni kasacioni sud
može ukinuti ili preinačiti sudsku odluku protiv koje je podnet zahtev.</p>
<p>
Ako Vrhovni kasacioni sud ukine sudsku odluku, predmet
vraća sudu čija je odluka ukinuta, a taj sud je dužan da izvede sve procesne
radnje i da raspravi pitanja na koja mu je ukazao nadležni sud.</p>
<p class="bold">
2. Ponavljanje postupka</p>
<p class="italik">
Razlozi ponavljanja</p>
<p class="clan">
Član 56.</p>
<p>
Postupak završen pravnosnažnom presudom ili rešenjem
suda ponoviće se po tužbi stranke:</p>
<p>
1) ako stranka sazna za nove činjenice, ili nađe ili
stekne mogućnost da upotrebi nove dokaze na osnovu kojih bi spor bio povoljnije
rešen za nju da su te činjenice, odnosno dokazi bili izneti ili upotrebljeni u
ranijem sudskom postupku;</p>
<p>
2) ako je do sudske odluke došlo usled krivičnog dela
sudije ili zaposlenog u sudu, ili je odluka izdejstvovana prevarnom radnjom
zastupnika ili punomoćnika stranke, njegovog protivnika ili protivnikovog
zastupnika ili punomoćnika, a takva radnja predstavlja krivično delo;</p>
<p>
3) ako je sudska odluka zasnovana na presudi donetoj u
kaznenoj ili građanskoj stvari, a ta presuda je kasnije ukinuta drugom
pravnosnažnom sudskom odlukom;</p>
<p>
4) ako je isprava na kojoj se zasniva sudska odluka
lažna ili lažno preinačena, ili ako je svedok, veštak ili stranka, prilikom
saslušanja pred sudom, dala lažan iskaz, a odluka suda se zasniva, na tom
iskazu;</p>
<p>
5) ako stranka nađe ili stekne mogućnost da upotrebi
raniju sudsku odluku donetu u istom upravnom sporu;</p>
<p>
6) ako zainteresovanom licu nije omogućeno da
učestvuje u upravnom sporu;</p>
<p>
7) ako stav iz naknadno donete odluke Evropskog suda
za ljudska prava u istoj stvari može da bude od uticaja na zakonitost
pravnosnažno okončanog sudskog postupka.</p>
<p>
Zbog okolnosti iz tač. 1. i 5. stava 1. ovog člana
ponavljanje će se dozvoliti samo ako stranka bez svoje krivice nije bila u stanju
da te okolnosti iznese u ranijem postupku.</p>
<p class="italik">
Rokovi za traženje ponavljanja
postupka</p>
<p class="clan">
Član 57.</p>
<p>
Ponavljanje postupka može se tražiti najkasnije u roku
od 30 dana od dana kad je stranka saznala za razlog ponavljanja, osim u slučaju
iz člana 56. stav 1. tačka 7. kada se može tražiti u roku od 6 meseci od dana
objavljivanja odluke Evropskog suda za ljudska prava u „Službenom glasniku
Republike Srbije”.</p>
<p>
Ako je stranka saznala za razlog ponavljanja postupka
pre nego što je postupak pred sudom završen, a taj razlog nije mogla upotrebiti
u toku postupka, ponavljanje se može tražiti u roku od 30 dana od dana dostavljanja
odluke suda.</p>
<p>
Po proteku pet godina od pravnosnažnosti sudske odluke
ponavljanje postupka se ne može tražiti.</p>
<p class="italik">
Nadležnost za odlučivanje po
tužbi za ponavljanje postupka</p>
<p class="clan">
Član 58.</p>
<p>
O tužbi za ponavljanje postupka rešava sud koji je doneo
odluku na koju se odnosi razlog za ponavljanje postupka.</p>
<p class="italik">
Sadržina tužbe za ponavljanje
postupka</p>
<p class="clan">
Član 59.</p>
<p>
U tužbi za ponavljanje postupka mora se naročito
navesti:</p>
<p>
1) sudska odluka doneta u postupku čije se ponavljanje
traži;</p>
<p>
2) zakonski razlog ponavljanja (član 56) i dokazi,
odnosno okolnosti koje čine verovatnim postojanje tog osnova;</p>
<p>
3) okolnosti iz kojih proizlazi da je tužba podneta u
zakonskom roku i čime se to dokazuje;</p>
<p>
4) u kom pravcu i u kom obimu se predlaže izmena
sudske odluke donete u postupku čije se ponavljanje traži.</p>
<p class="italik">
Odbacivanje tužbe za ponavljanje
postupka</p>
<p class="clan">
Član 60.</p>
<p>
Sud će rešenjem odbaciti tužbu za ponavljanje postupka,
ako utvrdi da je tužbu podnelo neovlašćeno lice, ili da tužba nije
blagovremena, ili da stranka nije učinila bar verovatnim postojanje zakonskog
osnova za ponavljanje postupka.</p>
<p class="italik">
Dostavljanje tužbe na odgovor</p>
<p class="clan">
Član 61.</p>
<p>
Ako sud ne odbaci tužbu po članu 60. ovog zakona,
dostaviće je protivnoj stranci iz upravnog spora i zainteresovanim licima, i
pozvaće ih da u roku od 15 dana odgovore na tužbu.</p>
<p class="italik">
Odlučivanje o dozvoli ponavljanja
postupka</p>
<p class="clan">
Član 62.</p>
<p>
Po isteku roka za odgovor na tužbu, sud rešenjem
odlučuje da li će dozvoliti ponavljanje postupka.</p>
<p>
Ako sud nađe da ima zakonskog osnova za ponavljanje
postupka, ponoviće se one procesne radnje na koje utiču razlozi ponavljanja.</p>
<p class="italik">
Odlučivanje o tužbi za ponavljanje
postupka</p>
<p class="clan">
Član 63.</p>
<p>
Posle ponovljenog postupka sud donosi presudu.</p>
<p>
Presudom iz stava 1. ovog člana ranija presuda se može
ostaviti na snazi, ukinuti ili preinačiti.</p>
<p class="italik">
Pravna zaštita protiv odluka
suda u vezi sa ponavljanjem postupka</p>
<p class="clan">
Član 64. 
</p>
<p>
Protiv rešenja suda o odbacivanju tužbe za ponavljanje
postupka, protiv rešenja kojim se ne dozvoljava ponavljanje postupka i protiv
presude suda donete po tužbi za ponavljanje postupka može se podneti zahtev za
preispitivanje iz člana 49. ovog zakona.</p>
<p class="italik">
Shodna primena drugih procesnih
odredaba u ponovljenom postupku</p>
<p class="clan">
Član 65.</p>
<p>
U ponovljenom postupku shodno se primenjuju odredbe ovog
zakona o postupku po tužbi i zahtevu za preispitivanje sudske odluke, ako
odredbama čl. od 56. do 64. ovog zakona nije drugačije određeno.</p>
<p class="clan">
X. TROŠКOVI UPRAVNOG SPORA</p>
<p class="bold">
Troškovi spora</p>
<p class="clan">
Član 66.</p>
<p>
Troškove upravnog spora čine izdaci nastali u toku ili
povodom spora.</p>
<p class="bold">
Odlučivanje o troškovima</p>
<p class="clan">
Član 67.</p>
<p>
U upravnom sporu o troškovima postupka odlučuje sud.</p>
<p class="clan">
XI. IZVRŠENJE PRESUDE</p>
<p class="bold">
Izvršnost presude</p>
<p class="clan">
Član 68.</p>
<p>
Presuda se može izvršiti kada postane pravnosnažna.</p>
<p class="bold">
Pravne posledice poništenja akta
u upravnom sporu</p>
<p class="clan">
Član 69.</p>
<p>
Кada sud poništi akt protiv koga je bio pokrenut
upravni spor, predmet se vraća u stanje ponovnog rešavanja po žalbi, odnosno
stanje ponovnog rešavanja po zahtevu stranke u prvostepenom postupku, ako je
žalba bila zakonom isključena (stanje pre nego što je poništeni akt donet).</p>
<p>
Ako prema prirodi stvari u kojoj je nastao upravni
spor treba umesto poništenog upravnog akta doneti drugi, nadležni organ je
dužan da taj akt donese bez odlaganja, a najkasnije u roku od 30 dana od dana
dostavljanja presude, pri čemu je nadležni organ vezan pravnim shvatanjem suda,
kao i primedbama suda u pogledu postupka.</p>
<p class="bold">
Pravne posledice aktivnog
nepostupanja po presudi</p>
<p class="clan">
Član 70.</p>
<p>
Ako nadležni organ posle poništenja upravnog akta
donese upravni akt protivno pravnom shvatanju suda ili protivno primedbama suda
u pogledu postupka, pa tužilac podnese novu tužbu, sud će poništiti osporeni
akt i sam rešiti upravnu stvar presudom, osim ako to nije moguće zbog prirode
te stvari ili je inače puna jurisdikcija zakonom isključena.</p>
<p>
Presuda doneta u slučaju iz stava 1. ovog člana u
svemu zamenjuje akt nadležnog organa.</p>
<p>
Ako sud smatra da zbog prirode stvari ne može da sam
reši upravnu stvar, dužan je da to posebno obrazloži.</p>
<p>
O slučaju iz stava 1. ovog člana sud izveštava organ
koji vrši nadzor nad radom organa.</p>
<p class="bold">
Pravne posledice pasivnog
nepostupanja po presudi</p>
<p class="clan">
Član 71.</p>
<p>
Ako nadležni organ posle poništenja upravnog akta ne
donese odmah, a najkasnije u roku od 30 dana, novi upravni akt ili akt o
izvršenju presude donete na osnovu člana 43. ovog zakona, stranka može posebnim
podneskom da traži donošenje takvog akta.</p>
<p>
Ako nadležni organ ne donese akt iz stava 1. ovog
člana ni u roku od sedam dana od traženja stranke, stranka može posebnim
podneskom da zahteva od suda koji je doneo presudu donošenje takvog akta.</p>
<p>
Po zahtevu stranke iz stava 2. ovog člana, sud će
zatražiti od nadležnog organa obaveštenje o razlozima zbog kojih upravni akt
nije doneo. Nadležni organ je dužan da ovo obaveštenje da odmah, a najkasnije u
roku od sedam dana. Ako on to ne učini, ili ako dato obaveštenje, po nahođenju
suda, ne opravdava neizvršenje sudske presude, sud će doneti rešenje koje u svemu
zamenjuje akt nadležnog organa, ukoliko priroda stvari to dozvoljava.</p>
<p>
Sud će rešenje iz stava 3. ovog člana dostaviti organu
nadležnom za izvršenje, i o tome istovremeno obavestiti organ koji vrši nadzor.
Organ nadležan za izvršenje dužan je bez odlaganja da izvrši ovakvo rešenje. 
</p>
<p class="bold">
Pravo na naknadu štete zbog
neizvršenja presude</p>
<p class="clan">
Član 72.</p>
<p>
Zbog štete nastale neizvršenjem, odnosno
neblagovremenim izvršenjem presude donete u upravnom sporu tužilac ima pravo na
naknadu koja se ostvaruje u sporu pred nadležnim sudom, u skladu sa zakonom.</p>
<p class="bold">
Ponavljanje postupka okončanog
aktom donetim u izvršenju presude</p>
<p class="clan">
Član 73.</p>
<p>
Кada je nadležni organ doneo upravni akt u izvršenju
presude, pa se kod tog organa traži ponavljanje upravnog postupka okončanog
upravnim aktom donetim u izvršenju sudske presude, ponavljanje se može dozvoliti
samo ako je razlog za ponavljanje nastao kod organa koji je taj upravni akt
doneo.</p>
<p class="clan">
XII. SHODNA PRIMENA ODREDABA
PARNIČNOG POSTUPКA</p>
<p class="clan">
Član 74.</p>
<p>
Na pitanja postupka rešavanja upravnih sporova koja nisu
uređena ovim zakonom shodno će se primenjivati odredbe zakona kojim se uređuje
parnični postupak.</p>
<p class="clan">
XIII. NOVČANO КAŽNJAVANJE</p>
<p class="bold">
Novčano kažnjavanje rukovodioca
organa</p>
<p class="clan">
Član 75.</p>
<p>
Ako se rukovodilac organa iz člana 31. stav 1. ne
odazove pozivu suda ili ne navede po oceni suda opravdane razloge za
nedostavljanje traženih isprava, sud će mu rešenjem izreći novčanu kaznu u iznosu
od 10.000 do 50.000 dinara. </p>
<p>
Sud će rukovodiocu organa koji nije postupio po
presudi, u smislu člana 70. stav 1. i člana 71. ovog zakona, rešenjem izreći
novčanu kaznu u iznosu od 30.000 do 100.000 dinara. </p>
<p>
U slučaju da lice iz st. 1. i 2. ovog člana i pored
izrečene novčane kazne, ne izvrši obavezu zbog koje mu je kazna izrečena, sud
može ponovo izreći novčanu kaznu u iznosu propisanom u st. 1. i 2. ovog člana.</p>
<p class="bold">
Izvršavanje novčanih kazni</p>
<p class="clan">
Član 76.</p>
<p>
Novčana kazna izrečena po ovom zakonu izvršava se po
službenoj dužnosti.</p>
<p class="clan">
XIV. PRELAZNE I ZAVRŠNE ODREDBE</p>
<p class="bold">
Sprovođenje neokončanih postupaka</p>
<p class="clan">
Član 77.</p>
<p>
Postupci po tužbama, zahtevima za vanredno
preispitivanje sudske odluke i tužbama za ponavljanje postupka podnetim do dana
stupanja na snagu ovog zakona, okončaće se pred Upravnim sudom, po pravilima
postupka koja su važila do dana stupanja na snagu ovog zakona.</p>
<p>
Postupci po žalbama izjavljenim protiv presuda donetih
u upravnom sporu i zahtevima za zaštitu zakonitosti podnetim do dana stupanja na
snagu ovog zakona, okončaće se pred Vrhovnim kasacionim sudom&nbsp; po
pravilima postupka koja su važila do dana stupanja na snagu ovog zakona.</p>
<p class="bold">
Prestanak važenja ranijih
propisa</p>
<p class="clan">
Član 78.</p>
<p>
Danom stupanja na snagu ovog zakona prestaje da važi
Zakon o upravnim sporovima („Službeni list SRJ”, broj 46/96).</p>
<p>
Danom stupanja na snagu ovog zakona prestaju da važe
odredbe člana 94. Zakona o osnovnim pravima boraca, vojnih invalida i porodica
palih boraca („Službeni list SRJ”, broj 24/98).</p>
<p class="bold">
Stupanje na snagu ovog zakona</p>
<p class="clan">
Član 79.</p>
<p>
Ovaj zakon stupa na snagu narednog dana od dana
objavljivanja u „Službenom glasniku Republike Srbije”.</p>

