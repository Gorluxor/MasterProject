<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">

.auto-style1 {
	text-align: right;
}

.auto-style2 {
	text-align: center;
	margin-left: 0;
	margin-right: 0;
}
.auto-style3 {
	text-align: center;
}

</style>

<p class="redakcijskipreciscentekst">&nbsp;Redakcijski prečišćen tekst&nbsp;  </p>
<p>&nbsp;&nbsp;&nbsp;  </p>
<p>&nbsp;&nbsp;&nbsp;  </p>
<p class="odluka-zakon">ZAКON  </p>
<p class="odluka-zakon">o osnovnim pravima boraca, vojnih invalida i porodica palih boraca  </p>
<p align="center">"Službeni list SRJ", br. 24 od 15. maja 1998, 29. od 12. 
 juna  1998 - ispravka, 25 od 16. juna  2000 - SUS , "Službeni glasnik RS", br. <span title="Zakon o izmenama zakona kojima su određene novčane kazne za privredne prestupe i prekršaje (Službeni glasnik RS, broj 101/2005)">101 od 
21. novembra 2005 - <font color="#008000">dr. zakon</font></span> , <span title="Zakon o upravnim sporovima (Službeni glasnik RS, broj 111/2009)">111 od 29. decembra 2009   -  
<font color="#008000">dr. zakon</font></span>, 50 od 29. juna 2018.</p>
<p class="bold">GLAVA PRVA</p>
<p class="bold">КORISNICI PRAVA  </p>
<p class="clan">Član 1.  </p>
<p>Ovim zakonom uređuju se osnovna prava boraca, vojnih invalida, porodica palih 
boraca i članova porodica vojnih invalida.  </p>
<p class="clan">I. BORCI  </p>
<p class="clan">Član 2.  </p>
<p>Borac je jugoslovenski državljanin koji je:  </p>
<p>1) u ratu vršio <span class="v2-clan-left-1">vojne dužnosti ili druge dužnosti</span> radi odbrane suverenosti, 
teritorije, nezavisnosti i ustavnog poretka Savezne Republike Jugoslavije;  </p>
<p>2) učestvovao u oslobodilačkim ratovima od 1912. do 1918. godine kao 
pripadnik srpske i crnogorske vojske;  </p>
<p>3) učestvovao u antifašističkoj borbi u Drugom svetskom ratu:  </p>
<p>- kao pripadnik Vojske Кraljevine Jugoslavije u ratu od 6. do 17. aprila 1941. 
godine;  </p>
<p>- u sastavu savezničkih armija;  </p>
<p>4) učestvovao u Narodnooslobodilačkoj borbi u Drugom svetskom ratu kao 
pripadnik partizanskih odreda, Narodnooslobodilačke vojske i partizanskih odreda 
Jugoslavije, odnosno Jugoslovenske armije od 17. aprila 1941. do 15. maja 1945. 
godine, u borbi protiv okupatora i njegovih saradnika, odnosno kome je aktivan i 
organizovan rad u toj borbi priznat u poseban staž u dvostrukom trajanju po 
propisima o penzijskom i invalidskom osiguranju;  </p>
<p>5) vršio vojne dužnosti ili druge dužnosti za vojne ciljeve ili za ciljeve 
državne bezbednosti u oružanim akcijama posle 17. avgusta 1990. godine za 
očuvanje suverenosti, nezavisnosti i teritorijalne celokupnosti Socijalističke 
Federativne Republike Jugoslavije.  </p>
<p>Borac je i jugoslovenski državljanin koji je vršio vojne dužnosti ili druge 
dužnosti u vezi sa učestvovanjem u oružanoj akciji preduzetoj za vreme mira radi 
odbrane suverenosti, teritorije, nezavisnosti i ustavnog poretka Savezne 
Republike Jugoslavije.   </p>
<p class="hide-change">*Službeni list SRJ, broj 29/1998  </p>
<p class="clan">II. RATNI VOJNI INVALIDI  </p>
<p class="clan">Član 3.  </p>
<p>Ratni vojni invalid je jugoslovenski državljanin koji je zadobio ranu, 
povredu, ozledu ili bolest, pa je zbog toga nastupilo oštećenje njegovog organizma 
najmanje za 20%, i to:  </p>
<p>1) vršeći vojne dužnosti ili druge dužnosti za vojne ciljeve u ratu ili u 
oružanoj akciji za očuvanje državne bezbednosti u miru, pod okolnostima iz člana 
2. ovog zakona;  </p>
<p>2) pri vršenju vojnih dužnosti u stranoj zemlji koja je u oružanom sukobu ako 
ga je na vršenje tih dužnosti uputio nadležni vojni organ u okviru međunarodnih 
obaveza Savezne Republike Jugoslavije;  </p>
<p>3) za vreme ratnog zarobljeništva u koje je dospeo kao borac iz člana 2. ovog 
zakona, odnosno kao lice iz tačke 2. ovog člana.  </p>
<p class="clan">Član 4.  </p>
<p>Ratni vojni invalid je i jugoslovenski državljanin kod koga je postojala 
bolest koja se pogoršala pod okolnostima iz čl. 2. i 3. ovog zakona, pa je zbog 
toga nastupilo oštećenje njegovog organizma najmanje za 20%.  </p>
<p class="clan">Član 5.  </p>
<p>Ratni vojni invalid je i stranac kod koga je nastupilo oštećenje organizma pod 
okolnostima iz člana 2. stav 1. tač. 1. <span class="v2-clan-left-1">i 5.</span> i stav 2. ovog zakona, ako 
svojstvo ratnog vojnog invalida po tom osnovu ne može ostvariti od strane 
države.   </p>
<p class="hide-change">*Službeni list SRJ, broj 29/1998  </p>
<p class="clan">Član 6.  </p>
<p>Ratni vojni invalid koji naknadno ispuni uslove za sticanje svojstva 
mirnodopskog vojnog invalida zadržava svojstvo ratnog vojnog invalida, a 
invaliditet mu se utvrđuje prema ukupnom oštećenju organizma po oba osnova.  </p>
<p class="clan">III. MIRNODOPSКI VOJNI INVALIDI  </p>
<p class="clan">Član 7.  </p>
<p>Mirnodopski vojni invalid je jugoslovenski državljanin koji je u miru, kao 
vojnik na služenju vojnog roka, student vojne akademije, učenik srednje vojne 
škole, slušalac škole za rezervne oficire i lice u rezervnom sastavu, kao i 
dobrovoljac na vojnoj dužnosti u Vojsci Jugoslavije, u vršenju vojne službe ili 
dužnosti u vezi s tom službom, bez svoje krivice, zadobio ranu, povredu ili 
ozledu zbog koje je nastupilo oštećenje njegovog organizma najmanje za 20%.  </p>
<p class="clan">Član 8.  </p>
<p>Mirnodopski vojni invalid je jugoslovenski državljanin koji je u miru, kao 
vojnik na služenju vojnog roka, student vojne akademije, učenik srednje vojne 
škole, slušalac škole za rezervne oficire i lice u rezervnom sastavu, kao i 
dobrovoljac na dužnosti u Vojsci Jugoslavije, zadobio bolest koja je u uzročnoj 
vezi sa vršenjem vojne službe ili dužnosti u vezi s tom službom, zbog čega je 
nastupilo oštećenje njegovog organizma najmanje za 60%.  </p>
<p>Mirnodopski vojni invalid je i jugoslovenski državljanin koji je zadobio 
bolest koja je u uzročnoj vezi sa vršenjem obavezne vojne službe van Savezne 
Republike Jugoslavije u okviru međunarodnih obaveza koje je Savezna Republika 
Jugoslavija preuzela, pa je zbog toga nastupilo oštećenje njegovog organizma 
najmanje za 50%.  </p>
<p>Mirnodopski vojni invalid je i jugoslovenski državljanin kod koga je pod 
okolnostima i pod uslovima iz st. 1. ili 2. ovog člana, usled pogoršanja bolesti 
koja je postojala pre stupanja u Vojsku Jugoslavije, nastupilo oštećenje organizma 
najmanje za 60%, odnosno 50%.  </p>
<p class="clan">Član 9.  </p>
<p>Mirnodopski vojni invalid je jugoslovenski državljanin kod koga je oštećenje 
organizma, najmanje za 20%, nastupilo usled rane, povrede ili ozlede koju je 
zadobio bez svoje krivice:  </p>
<p>1) za vreme vojnostručne obuke u organizacijama saveza rezervnih vojnih 
starešina i u drugim organizacijama koje odredi nadležni savezni organ ako je 
obuku planirao, organizovao i kontrolisao organ Vojske Jugoslavije i ako se 
obuka izvodi po pozivu nadležnog organa, kao i za vreme gađanja vatrenim oružjem 
i drugih oblika vojne obuke koji po svojoj prirodi mogu izazvati povećanu 
opasnost za oštećenje organizma, a koji su predviđeni programom obavezne obuke za 
odbranu i zaštitu;  </p>
<p>2) kao žrtva napada u vezi sa obavljanjem službene dužnosti u zemlji, ili u 
inostranstvu u svojstvu zaposlenog u diplomatskom ili konzularnom predstavništvu 
Savezne Republike Jugoslavije ili lica upućenog u to predstavništvo radi 
obavljanja poslova iz nadležnosti Savezne Republike Jugoslavije.  </p>
<p class="clan">Član 10.  </p>
<p>Mirnodopski vojni invalid koji naknadno ispuni uslove za sticanje svojstva 
ratnog vojnog invalida stiče svojstvo ratnog vojnog invalida, a invaliditet mu 
se utvrđuje prema ukupnom oštećenju organizma po oba osnova.  </p>
<p class="clan">Član 11.  </p>
<p>Nehat se ne smatra krivicom u smislu odredaba čl. 7. i 9. ovog zakona.  </p>
<p class="clan">Član 12.  </p>
<p>Vršenjem službe, odnosno dužnosti u vezi sa službom u Vojsci Jugoslavije 
smatra se vršenje službe, odnosno dužnosti po odredbama saveznog zakona kojim se 
uređuje služba u Vojsci Jugoslavije.  </p>
<p>Obaveznom vojnom službom smatra se vršenje vojne obaveze po odredbama saveznog 
zakona kojim se uređuje vojna obaveza.  </p>
<p class="clan">IV. PORODICA PALOG BORCA  </p>
<p class="clan">Član 13.  </p>
<p>Porodica palog borca je porodica lica koje je poginulo, umrlo ili nestalo pod 
okolnostima iz čl. 2. i 3. ovog zakona ili je umrlo od posledica rane, povrede, 
ozlede ili bolesti zadobijene pod tim okolnostima u roku od godinu dana od dana 
nastanka oštećenja organizma.  </p>
<p>Članovi porodice palog borca su:  </p>
<p>1) bračni drug, deca rođena u braku ili van braka i usvojena deca, kao i 
pastorčad koju je pali borac izdržavao (u daljem tekstu: uža porodica palog 
borca) ;  </p>
<p>2) roditelji, kao i očuh, maćeha i usvojioci koji su palog borca izdržavali 
ili koje je pali borac izdržavao;  </p>
<p>3) ded i baba, unuče, sestra i brat palog borca koje je pali borac izdržavao.  </p>
<p>Sa članovima uže porodice izjednačeno je lice koje je sa palim borcem do 
njegove smrti živelo u vanbračnoj zajednici, ako je sa njim imalo dece.  </p>
<p class="clan">V. ČLANOVI PORODICE VOJNOG INVALIDA  </p>
<p class="clan">Član 14.  </p>
<p>Članovi porodice vojnog invalida i lica koje je poginulo ili umrlo od 
posledica rane, povrede, ozlede ili bolesti zadobijene pod okolnostima iz čl. 7. 
do 9. ovog zakona su:  </p>
<p>1) bračni drug, deca rođena u braku ili van braka i usvojena deca, kao i 
pastorčad koju je vojni invalid izdržavao (u daljem tekstu: uža porodica vojnog 
invalida);  </p>
<p>2) roditelji, očuh, maćeha ili usvojioci koji su vojnog invalida izdržavali 
ili koje je on izdržavao;  </p>
<p>3) ded i baba koje je vojni invalid izdržavao.  </p>
<p class="bold">GLAVA DRUGA  </p>
<p class="bold">OSNOVNA PRAVA  </p>
<p class="clan">I. OSNOVNA PRAVA BORACA  </p>
<p class="clan">Član 15.  </p>
<p>Osnovno pravo borca je pravo na borački dodatak.  </p>
<p class="clan">Član 16.  </p>
<p>Borački dodatak je pravo na dodatak uz zaradu ostvarenu po osnovu radnog 
odnosa.  </p>
<p class="clan">Član 17.  </p>
<p>Borac sa priznatim svojstvom ratnog vojnog invalida iz člana 3. tač. 1. i 3. 
ovog zakona, ima pravo na borački dodatak dok je u radnom odnosu sa punim radnim 
vremenom, ako mu je iznos mesečne zarade manji od iznosa<span class="v2-clan-left-1"> 
prosečne mesečne zarade bez poreza i doprinosa u Republici Srbiji iz prethodne 
godine</span>, uvećane za 30%.  </p>
<p>Izuzetno od odredbe stava 1. ovog člana, pravo na borački dodatak ima i borac 
koji, prema nalazu i mišljenju nadležne lekarske komisije, radi sa skraćenim 
radnim vremenom ako je vojni invalid ili invalid rada, odnosno žena koja po 
propisima ima pravo da radi sa skraćenim radnim vremenom zbog dojenja ili 
negovanja deteta.</p>
<p><span class="hide-change">*Službeni glasnik RS, broj 50/2018</span></p>
<p class="clan">Član 18.  </p>
<p>Borački dodatak određuje se u visini razlike između iznosa zarade koju je 
borac ostvario za rad u punom radnom vremenu i iznosa 
<span class="v2-clan-left-1">&nbsp;prosečne mesečne zarade bez poreza i 
doprinosa u Republici Srbiji iz prethodne godine</span>, uvećane za 30% (u daljem 
tekstu: osnov za određivanje boračkog dodatka).</p>
<p><span class="hide-change">*Službeni glasnik RS, broj 50/2018</span></p>
<p class="clan">Član 19.  </p>
<p>Za vreme privremene nezaposlenosti, lice iz člana 17. stav 1. ovog zakona 
koje je u vreme prestanka radnog odnosa primalo borački dodatak ima pravo na taj 
dodatak u iznosu koji mu je pripadao u poslednjem mesecu pre prestanka radnog 
odnosa dok prima novčanu naknadu po propisima o zapošljavanju.  </p>
<p>Pravo na borački dodatak za vreme privremene nezaposlenosti ima, u visini 
propisanoj u stavu 1. ovog člana, i lice iz člana 17. stav 1. ovog zakona koje 
do prestanka radnog odnosa nije ostvarilo pravo na borački dodatak ako je u 
poslednjem mesecu pre prestanka radnog odnosa ispunjavalo uslove za taj dodatak.  </p>
<p class="clan">Član 20.  </p>
<p>Za vreme privremene sprečenosti za rad lice iz člana 17. stav 1. ovog zakona 
ima pravo na borački dodatak u istom procentu u kome se, za isti slučaj 
sprečenosti za rad, određuje naknada zarade.  </p>
<p class="clan">&nbsp;II. OSNOVNA PRAVA VOJNIH INVALIDA, ČLANOVA PORODICE PALIH BORACA I ČLANOVA 
PORODICE VOJNIH INVALIDA  </p>
<p class="clan">Član 21.  </p>
<p>Osnovna prava vojnog invalida su:  </p>
<p>1) lična invalidnina;  </p>
<p>2) dodatak za negu i pomoć;  </p>
<p>3) ortopedski dodatak;  </p>
<p>4) zdravstvena zaštita i druga prava u vezi sa ostvarivanjem zdravstvene 
zaštite;  </p>
<p>5) ortopedska i druga pomagala;  </p>
<p>6) naknada za vreme nezaposlenosti;  </p>
<p>7) banjsko i klimatsko lečenje;  </p>
<p>8) besplatna i povlašćena vožnja;  </p>
<p>9) naknada za ishranu i smeštaj za vreme putovanja i boravka u drugom mestu;  </p>
<p>10) pravo na putničko motorno vozilo.  </p>
<p class="clan">Član 22.  </p>
<p>Osnovna prava člana porodice palog borca su:  </p>
<p>1) porodična invalidnina;  </p>
<p>2) uvećana porodična invalidnina;  </p>
<p>3) zdravstvena zaštita i druga prava u vezi sa ostvarivanjem zdravstvene 
zaštite;  </p>
<p>4) besplatna i povlašćena vožnja;  </p>
<p>5) naknada za ishranu i smeštaj za vreme putovanja i boravka u drugom mestu.  </p>
<p>Osnovna prava iz stava 1. ovog člana, osim prava na uvećanu porodičnu 
invalidninu, ima i član porodice lica poginulog ili umrlog od posledica rane, 
povrede ili ozlede zadobijene pod okolnostima iz čl. 7. i 9. ovog zakona, 
odnosno umrlog od bolesti zadobijene pod okolnostima iz člana 8. ovog zakona.  </p>
<p class="clan">Član 23.  </p>
<p>Osnovna prava člana porodice vojnog invalida su:  </p>
<p>1) porodična invalidnina;  </p>
<p>2) zdravstvena zaštita i druga prava u vezi sa ostvarivanjem zdravstvene 
zaštite;  </p>
<p>3) besplatna i povlašćena vožnja;  </p>
<p>4) pomoć u slučaju smrti;  </p>
<p>5) naknada za ishranu i smeštaj za vreme putovanja i boravka u drugom mestu.  </p>
<p class="clan">Član 24.  </p>
<p>Vojni invalidi razvrstavaju se, radi ostvarivanja prava po ovom zakonu, u 
grupe vojnog invaliditeta prema stepenu oštećenja organizma izraženom u procentu.  </p>
<p>Procent vojnog invaliditeta određuje se, trajno ili privremeno, srazmerno 
oštećenju organizma koje je nastalo kao posledica rane, povrede, ozlede ili 
bolesti zadobijene pod okolnostima utvrđenim ovim zakonom.  </p>
<p>Privremeni procent vojnog invaliditeta utvrđuje se ako postoje izgledi da će 
se oštećenje organizma u znatnoj meri poboljšati primenom bilo kog medicinskog 
sredstva (operativne intervencije, fizikalne terapije i rehabilitacije, 
medikamentozno lečenje i dr.) .  </p>
<p>Za određivanje procenta vojnog invaliditeta uzimaju se u obzir i oštećenja 
organizma nastala usled upotrebe standardnih lekova, operacija i drugih 
terapeutskih poduhvata radi lečenja od rana, povreda, ozleda i bolesti 
zadobijenih pod okolnostima predviđenim ovim zakonom i nošenja ortopedskih 
pomagala, gubitak ili teško oštećenje parnog organa ako je drugi parni organ 
izgubljen ili teško oštećen usled posledica rane, povrede, ozlede ili bolesti 
zadobijene pod okolnostima utvrđenim ovim zakonom, okolnosti pod kojima je kod 
maloletnika i ratnih zarobljenika nastupilo oštećenje organizma usled 
psihosomatskih oštećenja i poremećaja, kao i pol vojnog invalida.  </p>
<p class="clan">Član 25.  </p>
<p>Prema procentu invaliditeta, vojni invalidi razvrstavaju se u deset grupa 
vojnog invaliditeta, i to:  </p>
<p>I grupa – invalidi sa 100% invaliditeta kojima je za redovan život potrebna 
nega i pomoć;  </p>
<p>II grupa – invalidi sa 100% invaliditeta;   </p>
<p>III grupa – invalidi sa 90% invaliditeta;  </p>
<p>IV grupa – invalidi sa 80% invaliditeta;  </p>
<p>V grupa – invalidi sa 70% invaliditeta;  </p>
<p>VI grupa – invalidi sa 60% invaliditeta;  </p>
<p>VII grupa – invalidi sa 50% invaliditeta;  </p>
<p>VIII grupa – invalidi sa 40% invaliditeta;  </p>
<p>IX grupa – invalidi sa 30% invaliditeta;  </p>
<p>X grupa – invalidi sa 20% invaliditeta.  </p>
<p class="clan">Član 26.  </p>
<p>Svojstvo vojnog invalida na osnovu oštećenja organizma koje je nastalo usled 
rane, povrede ili ozlede može se utvrditi samo ako je rana, povreda ili ozleda 
ostavila vidne tragove.  </p>
<p>Vidnim tragovima, u smislu stava 1. ovog člana, smatraju se jasno vidljivi 
tragovi na površini tela i vidljiva oštećenja unutrašnjih organa utvrđena 
odgovarajućim dijagnostičkim metodama.  </p>
<p class="clan">Član 27.  </p>
<p>Pri utvrđivanju procenta vojnog invaliditeta licima kod kojih je pod 
okolnostima iz člana 4. i člana 8. stav 3. ovog zakona nastupilo oštećenje 
organizma uzima se odgovarajući procent od celokupnog oštećenja organizma, s 
obzirom na prirodu bolesti i njen razvitak, trajanje i težinu ratnih napora, 
odnosno napora pri vršenju vojne službe, kao i druge okolnosti koje su u 
pojedinom slučaju uticale na bolest.  </p>
<p>Procenat vojnog invaliditeta utvrđen konačnim rešenjem po odredbi stava 1. 
ovog člana na osnovu pogoršanja bolesti, koji je određen pri prvom utvrđivanju 
vojnog invaliditeta, ne može se docnije povećati bez obzira na dalje pogoršanje 
oštećenja organizma.  </p>
<p class="clan">Član 28.  </p>
<p>Lična, porodična i uvećana porodična invalidnina, dodatak za negu i pomoć i 
ortopedski dodatak određuju se u mesečnim iznosima.  </p>
<p class="v2-clan-left-1">Osnov za određivanje mesečnih iznosa primanja iz stava 
1. ovog člana je iznos prosečne mesečne zarade bez poreza i doprinosa u 
Republici Srbiji iz prethodne godine, uvećan za 80%.</p>
<p><span class="hide-change">*Službeni glasnik RS, broj 50/2018</span></p>
<p class="bold">1. Lična invalidnina  </p>
<p class="clan">Član 29.  </p>
<p>Lična invalidnina određuje se prema grupi vojnog invaliditeta.  </p>
<p>Mesečni iznos lične invalidnine određuje se u procentu od osnova i iznosi, i 
to za:  </p>
<table style="width: 100%">
	<tbody><tr>
		<td>
		<p>1) I grupu  </p>
		</td>
		<td class="auto-style1">100%  </td>
	</tr>
	<tr>
		<td>
<p>2) II grupu  </p>
		</td>
		<td class="auto-style1">73%  </td>
	</tr>
	<tr>
		<td>
<p>3) III grupu  </p>
		</td>
		<td class="auto-style1">55%  </td>
	</tr>
	<tr>
		<td>
<p>4) IV grupu  </p>
		</td>
		<td class="auto-style1">41%  </td>
	</tr>
	<tr>
		<td>
<p>5) V grupu  </p>
		</td>
		<td class="auto-style1">29%  </td>
	</tr>
	<tr>
		<td>
<p>6) VI grupu  </p>
		</td>
		<td class="auto-style1">18%</td>
	</tr>
	<tr>
		<td>
<p>7) VII grupu  </p>
		</td>
		<td class="auto-style1">13%  </td>
	</tr>
	<tr>
		<td>
<p>8) VIII grupu  </p>
		</td>
		<td class="auto-style1">8%  </td>
	</tr>
	<tr>
		<td>
<p>9) IX grupu  </p>
		</td>
		<td class="auto-style1">7%  </td>
	</tr>
	<tr>
		<td>
<p>10) X grupu  </p>
		</td>
		<td class="auto-style1">6%.  </td>
	</tr>
</tbody></table>
<p class="bold">2. Porodična invalidnina i uvećana porodična invalidnina  </p>
<p class="clan">Član 30.  </p>
<p>Članovi uže porodice palog borca, članovi uže porodice vojnog invalida od I 
do VII grupe, posle njegove smrti, i članovi uže porodice lica koje je poginulo 
ili umrlo od posledica rane, povrede, ozlede ili bolesti zadobijene pod 
okolnostima iz čl. 7. do 9. ovog zakona imaju pravo na porodičnu invalidninu pod 
sledećim uslovima:  </p>
<p>1) udova – kad navrši 45 godina života ili udovac – kad navrši 50 godina 
života, kao i pre navršenih 45, odnosno 50 godina života ako su nesposobni za 
privređivanje;  </p>
<p>2) deca, usvojenici, pastorčad – do navršene 15. godine života, odnosno do 
završetka školovanja, a najdocnije do navršene 26. godine života, odnosno deca 
palog borca do 27. godine života, a ako su nesposobni za privređivanje – za vreme 
dok ta nesposobnost traje, pod uslovom da je nesposobnost nastupila pre navršene 
15. godine, odnosno 26. godine života, a kod dece palog borca do 27. godine 
života. Ako je školovanje prekinuto zbog služenja vojnog roka ili bolesti, ta lica 
mogu koristiti pravo na porodičnu invalidninu i za vreme služenja vojnog roka, 
odnosno za vreme trajanja bolesti, i to do navršene 26. godine života, odnosno 
deca palog borca do 27. godine, a posle toga – najviše još za onoliko vremena 
koliko su zbog služenja vojnog roka, odnosno bolesti izgubila od školovanja, ako 
je školovanje produženo pre navršene 26. odnosno 27. godine života;  </p>
<p>3) ako užu porodicu sačinjavaju bračni drug sa jednim detetom ili sa više 
dece, bračni drug ima pravo na porodičnu invalidninu kao sauživalac sa njima, bez 
obzira na uslove iz stava 1. tačka 1. ovog člana, i to dok i jedno od te dece 
ima pravo na porodičnu invalidninu.  </p>
<p>Izuzetno od odredbi stava 1. tačka 1. ovog člana, bračni drug vojnog invalida 
koji je u vreme smrti bio korisnik dodatka za negu i pomoć ima pravo na 
porodičnu invalidninu nezavisno od uslova predviđenih u tim odredbama ako je sa 
vojnim invalidom živeo u zajedničkom domaćinstvu.  </p>
<p class="clan">Član 31.  </p>
<p>Članovi porodice palog borca iz člana 13. stav 2. tačka 2. ovog zakona, 
članovi porodice vojnog invalida od I do VII grupe iz člana 14. tačka 2. ovog 
zakona, kao i brat, sestra i unuk palog borca iz člana 13. stav 2. tačka 3. ovog 
zakona imaju pravo na porodičnu invalidninu iako su članovi uže porodice 
ostvarili ovo pravo.  </p>
<p>Očuh, maćeha ili usvojilac iz člana 13. stav 2. tačka 2. i člana 14. tačka 2. 
ovog zakona ima preče pravo na porodičnu invalidninu od roditelja koji nije 
izvršavao roditeljske dužnosti prema licu od koga izvodi pravo na porodičnu 
invalidninu.  </p>
<p>Brat, sestra i unuk palog borca pravo na porodičnu invalidninu ostvaruju pod 
uslovima iz člana 30. stav 1. tačka 2. ovog zakona.  </p>
<p class="clan">Član 32.  </p>
<p>Ded i baba palog borca i umrlog vojnog invalida od I do VII grupe imaju pravo 
na porodičnu ivalidninu ako porodičnu invalidninu ne ostvaruju članovi porodice 
iz člana 13. stav 2. tač. 1. i 2. i člana 14. tač. 1. i 2. ovog zakona.  </p>
<p>Ako porodicu sačinjavaju ded i baba po ocu i ded i baba po majci, pravo na 
porodičnu invalidninu imaju ded i baba koji su se starali o podizanju i vaspitanju 
lica od koga izvode pravo, odnosno ded i baba koje je to lice izdržavalo.  </p>
<p class="clan">Član 33.  </p>
<p>Porodična invalidnina iznosi 10% od osnova.  </p>
<p>Porodična invalidnina za korisnika koji je to pravo ostvario kao član 
porodice palog borca, kao i vojnika na služenju vojnog roka i lica u rezervnom 
sastavu poginulog ili umrlog od posledica rane, povrede, ozlede ili bolesti 
zadobijene za vreme vršenja vojnih dužnosti u Vojsci Jugoslavije, iznosi 60% od 
osnova.  </p>
<p>Ako pravo na porodičnu invalidninu ostvaruje više članova porodice, za svakog 
sauživaoca iznos porodične invalidnine iz stava 1, odnosno stava 2. ovog člana 
povećava se za 50%.  </p>
<p class="clan">Član 34.  </p>
<p>Ako porodičnu invalidninu koriste dva člana ili više članova porodice, 
porodična invalidnina pripada sauživaocima na ravne delove.  </p>
<p class="clan">Član 35.  </p>
<p>Roditelj palog borca koji nije imao druge dece, kao i roditelj palog borca koji 
je imao više dece i kome su ostala deca izgubila život kao građanske žrtve rata, 
ima pravo na uvećanje porodične invalidnine iz člana 33. stav 2. ovog zakona za 
50%.  </p>
<p>Ako porodičnu invalidninu po stavu 1. ovog člana koriste oba roditelja kao 
sauživaoci, iznos porodične invalidnine određen po članu 33. st. 2. i 3. ovog 
zakona uvećava se za 50%.  </p>
<p class="clan">Član 36.  </p>
<p>Roditelj palog borca koji nije imao druge dece, kao i bračni drug palog borca 
koji nema dece, odnosno ako imaju jedno dete ili više dece koja su nesposobna za 
privređivanje, pod uslovom da je ta nesposobnost nastupila pre 15. godine života 
deteta, odnosno pre navršenih 26 godina života ako je dete bilo na školovanju, 
kao i dete palog borca imaju, pored prava na porodičnu invalidninu, i pravo na 
uvećanu porodičnu invalidninu.  </p>
<p>Uvećana porodična invalidnina iz stava 1. ovog člana iznosi 35% od osnova.  </p>
<p>Ako više lica iz stava 1. ovog člana ispunjava uslove za priznavanje prava na 
porodičnu invalidninu, uvećana porodična invalidnina u iznosu iz stava 2. ovog 
člana pripada svakom od njih.  </p>
<p class="clan">Član 37.  </p>
<p>Članovi porodice koji ispunjavaju uslove za priznavanje prava na porodičnu 
invalidninu po dva ili više lica, imaju pravo na porodičnu invalidninu u 
nesmanjenom iznosu po svakom od tih lica, s tim da pravo na uvećanu porodičnu 
invalidninu iz člana 36. ovog zakona mogu ostvariti samo po jednom licu.  </p>
<p class="clan">Član 38.  </p>
<p>Pravo na porodičnu invalidninu i uvećanu porodičnu invalidninu ima, pod 
uslovima propisanim ovim zakonom, i vojni invalid.  </p>
<p class="bold">3. Dodatak za negu i pomoć  </p>
<p class="clan">Član 39.  </p>
<p>Pravo na dodatak za negu i pomoć ima:  </p>
<p>1) vojni invalid I grupe;  </p>
<p>2) vojni invalid II, III i IV grupe sa oštećenjem organizma koje je, sa vojnim 
invaliditetom, jednako oštećenju organizma vojnog invalida I grupe.  </p>
<p>Vojni invalidi iz stava 1. ovog člana, radi ostvarivanja prava na dodatak za 
negu i pomoć, razvrstavaju se u tri stepena, i to:  </p>
<p>1) u prvi stepen – vojni invalidi I grupe koji su potpuno nesposobni za 
obavljanje svih osnovnih životnih potreba i kojima je neophodna neprekidna nega i 
pomoć drugog lica;  </p>
<p>2) u drugi stepen – vojni invalidi I grupe koji nisu razvrstani u prvi 
stepen, kao i vojni invalidi II, III i IV grupe koji su potpuno nesposobni za 
obavljanje svih osnovnih životnih potreba i kojima je neophodna neprekidna nega i 
pomoć drugog lica;  </p>
<p>3) u treći stepen – vojni invalidi II, III i IV grupe sa oštećenjem organizma 
koje je jednako oštećenju organizma vojnih invalida I grupe koji su razvrstani u 
drugi stepen.  </p>
<p class="clan">Član 40.  </p>
<p>Dodatak za negu i pomoć određuje se u procentu od osnova i iznosi:  </p>
<p>1) za prvi stepen 100%;  </p>
<p>2) za drugi stepen 66%;  </p>
<p>3) za treći stepen 46%.  </p>
<p class="clan">Član 41.  </p>
<p>Vojnom invalidu korisniku dodatka za negu i pomoć, kad je smešten u 
zdravstvenoj ili drugoj organizaciji preko šest meseci u kojoj su mu obezbeđeni 
potrebna nega i pomoć, ne pripada taj dodatak za vreme koje provede u takvoj 
organizaciji, osim ako sam snosi troškove smeštaja i ishrane.  </p>
<p class="clan">Član 42.  </p>
<p>Vojni invalid korisnik dodatka za negu i pomoć ima pravo na naknadu iznosa 
koji je, kao obveznik plaćanja doprinosa iz zarade, platio za lice koje mu pruža 
negu i pomoć sa kojim je zaključio ugovor o radu.  </p>
<p>Naknada iz stava 1. ovog člana ne može biti veća od iznosa doprinosa na 
osnovicu koju čini dodatak za negu i pomoć na koji vojni invalid ima pravo.  </p>
<p class="bold">4. Ortopedski dodatak  </p>
<p class="clan">Član 43.  </p>
<p>Pravo na ortopedski dodatak ima vojni invalid I do VI grupe kome je vojni 
invaliditet utvrđen zbog oštećenja organizma koje je neposredna posledica 
zadobijene rane, povrede, ozlede ili bolesti koja je prouzrokovala amputaciju 
ekstremiteta ili teško oštećenje funkcije ekstremiteta, kao i zbog potpunog 
gubitka vidi na oba oka.  </p>
<p>Oštećenja organizma iz stava 1. ovog člana razvrstavaju se u četiri stepena, 
prema težini, vrsti i uzroku oštećenja.  </p>
<p class="clan">Član 44.  </p>
<p>Ortopedski dodatak određuje se u procentu od osnova i iznosi:  </p>
<p>1) za prvi stepen 29%;  </p>
<p>2) za drugi stepen 22%;  </p>
<p>3) za treći stepen 14%;  </p>
<p>4) za četvrti stepen 7%.  </p>
<p>Ortopedski dodatak iz stava 1. tačka 1. ovog člana povećava se za 25% vojnom 
invalidu kod koga postoji više oštećenja prvog stepena i iznosi 36% od osnova.  </p>
<p class="bold">5. Zdravstvena zaštita i druga prava u vezi sa ostvarivanjem zdravstvene 
zaštite  </p>
<p class="clan">Član 45.  </p>
<p>Vojni invalid ima pravo na zdravstvenu zaštitu i druga prava u vezi sa 
ostvarivanjem zdravstvene zaštite, u obimu propisanom za zaposlene po propisima u 
oblasti zdravstva, ukoliko ne ispunjava uslove za ostvarivanje prava na 
zdravstvenu zaštitu po propisima u oblasti zdravstva.  </p>
<p>Vojnom invalidu koji po propisima u oblasti zdravstva ima pravo na 
zdravstvenu zaštitu obezbeđuju se oblici zdravstvene zaštite i drugih prava u 
vezi sa ostvarivanjem zdravstvene zaštite propisani za zaposlene koji nisu 
predviđeni propisima na osnovu kojih vojni invalid ostvaruje pravo na 
zdravstvenu zaštitu.  </p>
<p class="clan">Član 46.  </p>
<p>Кorisnik porodične invalidnine, dete vojnog invalida od I do VII grupe koje 
ispunjava uslove iz člana 30. stav 1. tačka 2. ovog zakona, bračni drug vojnog 
invalida I i II grupe i bračni drug vojnog invalida III i IV grupe kome je 
priznato pravo na dodatak za negu i pomoć, koji ne ispunjavaju uslove za 
ostvarivanje prava na zdravstvenu zaštitu po propisima u oblasti zdravstva, imaju 
pravo na zdravstvenu zaštitu i druga prava u vezi sa ostvarivanjem zdravstvene 
zaštite u obimu koji je za članove porodice zaposlenih utvrđen propisima u 
oblasti zdravstva.  </p>
<p>Licima iz stava 1. ovog člana koja po propisima u oblasti zdravstva imaju 
pravo na zdravstvenu zaštitu obezbeđuju se oblici zdravstvene zaštite i drugih 
prava u vezi sa ostvarivanjem zdravstvene zaštite propisani za članove porodice 
zaposlenih koji nisu predviđeni propisima na osnovu kojih ta lica ostvaruju 
pravo na zdravstvenu zaštitu.  </p>
<p class="clan">Član 47.  </p>
<p>Vojni invalid i lica iz člana 46. ovog zakona ostvaruju pravo na zdravstvenu 
zaštitu na način i po postupku koji su propisani propisima u oblasti zdravstva.  </p>
<p class="clan">Član 48.  </p>
<p>Ako je propisima kojima se uređuje ostvarivanje naknade zarade za vreme 
privremene sprečenosti za rad propisana manja naknada zarade od osnova za 
naknadu, vojni invalid ima pravo na naknadu zarade u visini razlike do 100% od 
osnova za naknadu ako je:   </p>
<p>1) usled bolesti ili povrede privremeno nesposoban za rad, odnosno ako je 
radi lečenja i medicinskih ispitivanja smešten u stacionarnu zdravstvenu ustanovu;  </p>
<p>2) upućen na banjsko i klimatsko lečenje;  </p>
<p>3) izolovan kao kliconoša ili zbog pojave zarazne bolesti u njegovoj okolini.  </p>
<p class="clan">Član 49.  </p>
<p>Vojni invalid ne učestvuje u troškovima korišćenja zdravstvene zaštite, osim 
za korišćenje lekova, neobavezne imunizacije i lečenje uz primenu prirodnog 
faktora po propisima u oblasti zdravstva.  </p>
<p>Odredbe stava 1. ovog člana primenjuju se i na korisnike porodične invalidnine 
po ovom zakonu koji su to pravo ostvarili kao članovi porodice palog borca.  </p>
<p>Prava iz st. 1. i 2. ovog člana ostvaruju se na osnovu uverenja koje izdaje 
nadležni organ.  </p>
<p class="bold">6. Ortopedska i druga pomagala  </p>
<p class="clan">Član 50.  </p>
<p>Vojni invalid ima pravo na ortopedska i druga pomagala za oštećenje organizma 
po osnovu koga mu je priznat vojni invaliditet, u skladu sa medicinskim 
indikacijama utvrđenim propisima donesenim za izvršavanje ovog zakona.  </p>
<p class="bold">7. Naknada za vreme nezaposlenosti  </p>
<p class="clan">Član 51.  </p>
<p>Ratni vojni invalid od I do IV grupe kome je to svojstvo priznato po osnovu 
oštećenja organizma zadobijenog pod okolnostima iz člana 2. 
<span class="v2-clan-left-1">stav 1. tač. 1 i 5. i 
stav 2.</span> ovog zakona, kao i u ratnom zarobljeništvu u vezi sa tim okolnostima, 
pod uslovom da nije u radnom odnosu, da nema prihod od druge delatnosti i da je 
prijavljen organizaciji nadležnoj za poslove zapošljavanja, ima pravo na naknadu za 
vreme nezaposlenosti.  </p>
<p>Pravo na naknadu iz stava 1. ovog člana trajno prestaje danom zasnivanja 
radnog odnosa ili osnivanja privatnog preduzeća, radnje ili druge organizacije, 
kao i u slučaju odbijanja zaposlenja obezbeđenog posredstvom organizacije nadležne 
za poslove zapošljavanja.  </p>
<p class="v2-clan-left-2">Naknada iz stava 1. ovog člana iznosi 100% od prosečne 
mesečne zarade bez poreza i doprinosa u Republici Srbiji iz prethodne godine.</p>
<p class="hide-change">*Službeni list SRJ, broj 29/1998</p>
<p class="hide-change"><span class="hide-change">**Službeni glasnik RS, broj 
50/2018</span></p>
<p class="bold">8. Banjsko i klimatsko lečenje  </p>
<p class="clan">Član 52.  </p>
<p>Vojni invalid ima pravo na banjsko i klimatsko lečenje koje je neophodno kao 
nastavak lečenja od bolesti koje su propisom donesenim za izvršavanje ovog zakona 
predviđene kao indikacije za to lečenje.  </p>
<p>Banjsko i klimatsko lečenje, u smislu ovog zakona jeste lečenje koje je 
neophodno kao nastavak lečenja od bolesti koje su propisane kao indikacije za to 
lečenje.  </p>
<p class="clan">Član 53.  </p>
<p>Ugovore o banjskom i klimatskom lečenju vojnih invalida sa zdravstvenim i 
drugim organizacijama u kojima se sprovodi to lečenje zaključuje savezni organ 
nadležan za pitanja boraca i vojnih invalida (u daljem tekstu: nadležni savezni 
organ).  </p>
<p>Ugovorima iz stava 1. ovog člana naročito se utvrđuju obim i kvalitet 
zdravstvenih i drugih usluga koje te organizacije pružaju korisnicima, cene tih 
usluga i druga međusobna prava i obaveze.  </p>
<p>Ugovori iz stava 1. ovog člana ne mogu se zaključiti pod nepovoljnijim uslovima 
od uslova pod kojima se ovakav vid zdravstvene zaštite obezbeđuje osiguranicima 
po propisima u oblasti zdravstva.  </p>
<p class="bold">9. Besplatna i povlašćena vožnja  </p>
<p class="clan">Član 54.  </p>
<p>Vojni invalid i korisnik porodične invalidnine ima pravo na besplatnu vožnju u 
unutrašnjem saobraćaju železnicom, brodom i autobusom kad ga nadležni organ uputi 
ili pozove u drugo mesto radi pregleda pred lekarskom komisijom ili korišćenja 
banjskog i klimatskog lečenja po ovom zakonu.  </p>
<p>Lice iz stava 1. ovog člana ima pravo na naknadu troškova prevoza ako za 
putovanje nema prevoza sredstvima javnog saobraćaja.  </p>
<p class="clan">Član 55.  </p>
<p>Vojni invalid ima pravo na povlašćenu vožnju u unutrašnjem saobraćaju 
železnicom (prvi razred) , brodom (prvi razred) , autobusom i avionom (ekonomska 
klasa), i to za:  </p>
<p>1) tri putovanja godišnje železnicom, brodom ili autobusom, uz povlasticu od 
75% od redovne cene;  </p>
<p>2) dva putovanja godišnje avionom, uz povlasticu od 50% od redovne cene.  </p>
<p class="clan">Član 56.  </p>
<p>Кorisnik porodične invalidnine ima pravo na jedno besplatno putovanje godišnje 
u unutrašnjem saobraćaju železnicom (prvi razred), brodom (prvi razred) ili 
autobusom, radi obilaska groba palog borca po kome su mu priznata prava po ovom 
zakonu ako borac nije sahranjen u mestu prebivališta korisnika porodične 
invalidnine.  </p>
<p>Кorisnik porodične invalidnine ima pravo na jedno besplatno putovanje i za 
pratioca kad koristi pravo iz stava 1. ovog člana ako mu je po nalazu lekarske 
komisije potreban pratilac za vreme putovanja.  </p>
<p class="clan">Član 57.  </p>
<p>Кorisnik porodične invalidnine ima pravo na jednu povašlćenu vožnju godišnje, u 
unutrašnjem saobraćaju, železnicom (prvi razred) , brodom (prvi razred) ili 
autobusom uz povlasticu od 75% od redovne cene.  </p>
<p class="clan">Član 58.  </p>
<p>Pod jednim putovanjem u smislu čl. 55. do 57. ovog zakona, podrazumeva se 
odlazak iz polaznog mesta u uputno mesto (vožnja u odlasku) i povratak iz uputnog 
mesta u polazno ili koje drugo mesto (vožnja u povratku).  </p>
<p class="clan">Član 59.  </p>
<p>Кad vojni invalid I do IV grupe kome je priznato pravo na dodatak za negu i 
pomoć putuje radi ostvarivanja, odnosno korišćenja prava po ovom zakonu, ima pravo 
na besplatno putovanje i za lice koje mu za vreme putovanja pruža negu i pomoć.  </p>
<p>Vojni invalid iz stava 1. ovog člana ima pravo na besplatno putovanje za 
pratioca i kad koristi povlašćenu vožnju po ovom zakonu.  </p>
<p>Vojni invalid kome je određen pratilac za vreme putovanja radi korišćenja 
banjskog i klimatskog lečenja ima pravo na besplatno putovanje i za pratioca, u 
odlasku i povratku.  </p>
<p>Кad deca - korisnici porodične invalidnine do navršene 15. godine putuju u 
drugo mesto zbog toga što ih je nadležni organ pozvao ili uputio radi 
ostvarivanja prava po ovom zakonu, imaju pravo na besplatno putovanje i za 
pratioca.  </p>
<p class="bold">10. Pravo na putničko motorno vozilo  </p>
<p class="clan">Član 60.  </p>
<p>Vojni invalid kome je svojstvo vojnog invalida I grupe priznato trajno zbog 
amputacije ili teških oštećenja ekstremiteta izjednačenih sa amputacijom 
ekstremiteta i zbog gubitka vida na oba oka ima pravo na putničko motorno vozilo 
domaće proizvodnje zapremine do 1.000 cm3.  </p>
<p>Vojni invalid može ponovo ostvariti pravo na putničko motorno vozilo po 
isteku sedam godina od dana preuzimanja ranije primljenog vozila.  </p>
<p class="bold">11. Pomoć u slučaju smrti  </p>
<p class="clan">Član 61.  </p>
<p>U slučaju smrti vojnog invalida, član domaćinstva sa kojim je vojni invalid 
živeo poslednju godinu života, odnosno lice koje se o vojnom invalidu staralo u 
toku poslednje godine njegovog života ima pravo na jednokratnu pomoć u visini 
dvostrukog iznosa lične invalidnine umrlog vojnog invalida.  </p>
<p>Iznos pomoći iz stava 1. ovog člana ne može biti manji od mesečnog iznosa 
lične invalidnine koja je pripadala vojnom invalidu III grupe u vreme smrti 
vojnog invalida.  </p>
<p class="clan">Član 62.  </p>
<p>Lice koje je snosilo troškove prevoza vojnog invalida koji umre van svog 
prebivališta - na putu za zdravstvenu organizaciju, u toj organizaciji ili po 
povratku iz te organizacije, ima pravo na naknadu troškova prevoza na osnovu 
specifikacije preduzeća za pogrebne usluge.  </p>
<p class="bold">12. Naknada za ishranu i smeštaj  </p>
<p class="clan">Član 63.  </p>
<p>Vojni invalid i korisnik porodične invalidnine imaju pravo na naknadu za 
ishranu i smeštaj za vreme putovanja i boravka u drugom mestu kad ih nadležni 
organ uputi ili pozove u drugo mesto radi pregleda pred lekarskom komisijom ili 
za vreme putovanja radi korišćenja prava na banjsko i klimatsko lečenje po ovom 
zakonu.  </p>
<p>Pravo na naknadu iz stava 1. ovog člana ima i lice koje je podnelo zahtev za 
priznavanje svojstva vojnog invalida ili prava na porodičnu invalidninu po ovom 
zakonu ako mu je konačnim rešenjem priznato to svojstvo, odnosno pravo.  </p>
<p>Кad vojni invalid I do IV grupe kome je priznato pravo na dodatak za negu i 
pomoć putuje radi ostvarivanja, odnosno korišćenja prava po ovom zakonu, ima pravo 
na naknadu za ishranu i smeštaj za vreme putovanja i boravka u drugom mestu i za 
lice koje mu za vreme putovanja pruža negu i pomoć.  </p>
<p>Vojni invalid kome je određen pratilac za vreme putovanja radi korišćenja 
banjskog i klimatskog lečenja ima pravo na naknadu za ishranu i smeštaj za vreme 
putovanja i boravka u drugom mestu i za pratioca, u odlasu i povratku.  </p>
<p>Vojni invalid kome je povodom korišćenja prava na zdravstvenu zaštitu van 
njegovog prebivališta određen pratilac ima, za vreme putovanja i boravka u drugom 
mestu, pravo na naknadu za ishranu i smeštaj i za pratioca, u visini koja je 
utvrđena propisom donesenim na osnovu člana 103. ovog zakona ako se naknada za 
ishranu i smeštaj za pratioca ne obezbeđuje za osiguranike zdravstvene zaštite.  </p>
<p>Кad deca korisnici porodične invalidnine do navršene 15. godine putuju u 
drugo mesto zbog toga što ih je nadležni organ uputio, odnosno pozvao radi 
ostvarivanja prava po ovom zakonu, imaju pravo na naknadu za ishranu i smeštaj za 
vreme putovanja i boravka u drugom mestu i za pratioca.  </p>
<p>Vojni invalid kome je priznato pravo na dodatak za negu i pomoć i vojni 
invalid kome nije priznato to pravo, a čije je ukupno zdravstveno stanje, po 
mišljenju lekarske komisije, takvo da mu je neophodna stalna nega i pomoć i čija 
je ukupna nesposobnost jednaka nesposobnosti vojnog invalida I grupe, ima pravo 
na naknadu troškova za ishranu i smeštaj za lice koje mu pruža negu i pomoć za 
vreme banjskog i klimatskog lečenja koje koristi na osnovu ovog zakona ako 
organizacija u kojoj se obavlja lečenje ne obezbeđuje negu i pomoć.  </p>
<p class="bold">GLAVA TREĆA  </p>
<p class="bold">КORIŠĆENJE I PRESTANAК PRAVA  </p>
<p class="clan">Član 64.  </p>
<p>Pravo na borački dodatak, ličnu, porodičnu i uvećanu porodičnu invalidninu, 
dodatak za negu i pomoć, ortopedski dodatak i naknada za vreme nezaposlenosti 
pripada od prvog dana narednog meseca posle dana ispunjenja uslova propisanih ovim 
zakonom za priznavanje tih prava ako je zahtev podnesen u roku od tri meseca od 
dana ispunjenja uslova, odnosno od prvog dana narednog meseca po podnošenju zahteva 
ako je zahtev podnesen po isteku tog roka.  </p>
<p>Danom ispunjenja uslova za ostvarivanje prava po osnovu bolesti zadobijene pod 
okolnostima iz člana 8. ovog zakona smatra se dan otpuštanja iz Vojske 
Jugoslavije.  </p>
<p>Vojni invalid koristi zdravstvenu zaštitu po ovom zakonu i za vreme od tri 
meseca od dana prestanka svojstva vojnog invalida. Vojni invalid kome je vojni 
invaliditet utvrđen privremeno koristi zdravstvenu zaštitu po ovom zakonu i za 
vreme od tri meseca po isteku poslednjeg dana perioda za koji je vojni 
invaliditet utvrđen privremeno.  </p>
<p>Član porodice vojnog invalida koji je ostvario pravo na zdravstvenu zaštitu 
po ovom zakonu koristi zdravstvenu zaštitu i za vreme od tri meseca od dana 
prestanka svojstva vojnog invalida, odnosno od dana smrti vojnog invalida.  </p>
<p class="clan">Član 65.  </p>
<p>Mirnodopski vojni invalid koji stekne prava po ovom zakonu po osnovu bolesti 
i uživa ih najmanje pet godina, pa se posle toga stanje poboljša i procent 
invaliditeta smanji ispod procenta određenog u članu 8. st. 1. i 2. ovog zakona, 
zadržava svojstvo mirnodopskog vojnog invalida i koristi prava prema smanjenom 
procentu invaliditeta, pod uslovom da utvrđeno oštećenje organizma nije manje od 
20%.  </p>
<p class="clan">Član 66.  </p>
<p>Ako vojni invalid za isto oštećenje organizma ima pravo na novčanu naknadu za 
telesno oštećenje po propisima o penzijskom i invalidskom osiguranju, može, po 
sopstvenom izboru, koristiti to pravo ili pravo na ličnu invalidninu po ovom 
zakonu.  </p>
<p class="clan">Član 67.  </p>
<p>Vojni invalid koji istovremeno ispunjava uslove za sticanje prava na dodatak, 
odnosno novčanu naknadu za negu i pomoć po ovom i drugom zakonu može, po 
sopstvenom izboru, koristiti to pravo samo po jednom zakonu.  </p>
<p class="clan">Član 68.  </p>
<p>Vojni invalid i korisnik porodične invalidnine sa prebivalištem u 
inostranstvu može, po osnovu prava priznatih u skladu sa ovim zakonom, koristiti 
samo mesečna primanja.  </p>
<p class="clan">Član 69.  </p>
<p>Prava po ovom zakonu mogu se koristiti dok postoje uslovi za korišćenje tih 
prava propisani ovim zakonom, ako ovim zakonom nije drugačije propisano.  </p>
<p class="clan">Član 70.  </p>
<p>Кorisnik prava propisanih ovim zakonom dužan je da nadležnom organu prijavi 
promenu koja utiče na korišćenje i prestanak tih prava u roku od 15 dana od dana 
nastanka promene.  </p>
<p class="clan">Član 71.  </p>
<p class="v2-clan-left-1">Lična, porodična i uvećana porodična invalidnina, 
dodatak za negu i pomoć, ortopedski dodatak i naknada za vreme nezaposlenosti 
usklađuju se jednom godišnje prema kretanju prosečne godišnje zarade bez poreza i 
doprinosa u Republici Srbiji u prethodnoj godini na osnovu objavljenih podataka 
republičkog organa nadležnog za poslove statistike i isplaćuju se unazad.</p>
<p class="v2-clan-left-1">Usklađeni iznosi prava iz stava 1. ovog člana 
pripadaju od 1. januara godine za koju je izvršeno usklađivanje i isplaćuju se 
nakon obračuna pripadajućih iznosa u skladu sa objavljenim podacima organa 
nadležnog za poslove statistike. </p>
<p class="v2-clan-left-1">Od 1. januara tekuće godine do objavljivanja podataka iz 
stava 1. ovog člana vrši se isplata mesečnog iznosa prava koji je isplaćivan u 
prethodnoj godini, a razlika po izvršenom usklađivanju obračunava se jednokratno.</p>
<p><span class="hide-change">*Službeni glasnik RS, broj 50/2018</span></p>
<p class="clan">Član 72.  </p>
<p>Prava po ovom zakonu su lična prava i ne mogu se prenositi na druga lica.  </p>
<p>Prava po ovom zakonu koja se stiču po osnovu rane, povrede ili ozlede ne 
zastarevaju.  </p>
<p>Novčana primanja po ovom zakonu koja dospevaju mesečno zastarevaju u skladu sa 
odredbama saveznog zakona kojim se uređuje zastarelost potraživanja.  </p>
<p>Jednokratna novčana primanja po ovom zakonu zastarevaju u roku od dve godine.  </p>
<p class="clan">Član 73.  </p>
<p>Pravo na porodičnu invalidninu i ostala prava po ovom zakonu, trajno prestaju 
bračnom drugu stupanjem u brak, osim ako su ta prava stečena po osnovu 
nesposobnosti za privređivanje nastalih pre navršenih 45 (udova), odnosno 50 
(udovac) godina života.  </p>
<p>Pravo na porodičnu invalidninu i ostala prava po ovom zakonu prestaju bračnom 
drugu koji ne vrši roditeljske dužnosti prema deci sa kojom koristi porodičnu 
invalidninu. Ako roditelj nastavi da vrši roditeljske dužnosti, može nastaviti da 
koristi ta prava za vreme dok deca koriste porodičnu invalidninu.  </p>
<p>Pravo na porodičnu invalidninu i ostala prava po ovom zakonu prestaju licu iz 
člana 30. stav 1. tačka 2. ovog zakona danom zasnivanja radnog odnosa, ili 
osnivanja privatnog preduzeća, radnje ili druge organizacije.  </p>
<p>Кorisniku porodične invalidnine koji je pravo na porodičnu invalidninu stekao 
po osnovu nesposobnosti za privređivanje prestaje pravo na porodičnu invalidninu 
i ostala prava po ovom zakonu danom zasnivanja radnog odnosa ili osnivanja 
privatnog preduzeća, radnje ili druge organizacije, osim bračnom drugu koji 
ispunjava uslove u pogledu godina života za ostvarivanje prava na porodičnu 
invalidninu.  </p>
<p class="clan">SMETNJE ZA STICANJE I КORIŠĆENJE PRAVA  </p>
<p class="clan">Član 74.  </p>
<p>Osnovna prava utvrđena ovim zakonom ne mogu steći:  </p>
<p>1) lica koja su prebegla neprijatelju, ili su pobegla iz vojske ili sa vojne 
dužnosti, ili su sarađivala sa neprijateljem;  </p>
<p>2) lica koja su se sama ranila ili povredila radi izbegavanja vojne dužnosti;  </p>
<p>3) lica osuđena pravnosnažnom sudskom presudom zbog učestvovanja u ratu na 
strani okupatora ili njegovih pomagača, kao i lica osuđena pravnosnažnom sudskom 
presudom za ratne zločine.  </p>
<p>Osnovna prava propisana ovim zakonom nemaju članovi porodice lica iz stava 1. 
ovog člana.  </p>
<p class="clan">Član 75.  </p>
<p>Prava po ovom zakonu gubi borac, vojni invalid i član porodice palog borca, 
kao i član porodice vojnog invalida ako je osuđen pravnosnažnom sudskom presudom 
zbog dela predviđenih u članu 74. stav 1. ovog zakona.  </p>
<p>Prava po ovom zakonu gubi i član porodice vojnog invalida koji je izgubio 
prava po ovom zakonu zbog dela predviđenih u članu 74. stav 1. ovog zakona.  </p>
<p class="bold">GLAVA ČETVRTA  </p>
<p class="bold">POSTUPAК ZA OSTVARIVANJE PRAVA  </p>
<p class="clan">Član 76.  </p>
<p>O pravima po ovom zakonu rešava nadležni organ.  </p>
<p class="clan">Član 77.  </p>
<p>Činjenica da je rana, povreda ili ozleda zadobijena pod okolnostima iz člana 
2, člana 3. tač. 2. i 3. i čl. 7. i 9. ovog zakona utvrđuje se samo pisanim 
dokaznim sredstvima iz vremena kada je rana, povreda ili ozleda zadobijena. 
Izjava stranke i drugih lica, bez obzira na to u kom obliku je data, ne smatra 
se pisanim dokaznim sredstvom.  </p>
<p>Izuzetno od odredbe stava 1. ovog člana, činjenica da je rana, povreda ili 
ozleda zadobijena pod okolnostima iz člana 2. stav 1. 
<span class="v2-clan-left-1">tačka 5.</span> ovog zakona, kao 
i u ratnom zarobljeništvu u vezi sa tim okolnostima, dokazuje se svim dokaznim 
sredstvima u postupku po zahtevu za priznavanje svojstva vojnog invalida 
podnesenom do 31. decembra 1999. godine.  </p>
<p>Pisanim dokaznim sredstvom, u smislu stava 1. ovog člana, za utvrđivanje 
činjenice da je rana, povreda ili ozleda zadobijena pod okolnostima iz člana 2. i 
člana 3. tač. 2. i 3. ovog zakona smatra se i medicinska dokumentacija o lečenju 
koja potiče iz perioda dok su trajale te okolnosti, a najdocnije godinu dana od 
dana prestanka tih okolnosti.  </p>
<p>Činjenica da je bolest nastupila pod okolnostima <span class="v2-clan-left-1">iz člana 2.</span> i člana 3. tač. 
2. i 3. ovog zakona utvrđuje se samo na osnovu medicinske dokumentacije koja 
potiče iz perioda dok su trajale te okolnosti, a najdocnije do isteka dve godine 
od dana njihovog prestanka.  </p>
<p>Činjenica da je bolest nastupila pod okolnostima iz člana 8. ovog zakona 
utvrđuje se samo na osnovu medicinske dokumentacije koja potiče iz vremena 
službe u Vojsci Jugoslavije i perioda od 30 dana po otpuštanju iz Vojske 
Jugoslavije.   </p>
<p class="hide-change">*Službeni list SRJ, broj 29/1998  </p>
<p class="clan">Član 78.  </p>
<p>Činjenica da je lice od kog članovi porodice izvode prava po odredbama ovog 
zakona poginulo ili umrlo pod okolnostima <span class="v2-clan-left-1">iz člana 2.</span> i člana 3. tač. 2. i 3. 
ovog zakona utvrđuje se samo pisanim dokaznim sredstvima iz vremena kada je lice 
od koga članovi porodice izvode pravo poginulo ili umrlo. Izjava stranke i 
drugih lica, bez obzira u kom je obliku saopštena, ne smatra se pisanim dokaznim 
sredstvom.  </p>
<p>Izuzetno od odredbe stava 1. ovog člana, činjenica da je lice od koga članovi 
porodice izvode prava po odredbama ovog zakona poginulo ili umrlo pod 
okolnostima iz člana 2. stav 1. <span class="v2-clan-left-1">tačka 5.</span> ovog zakona, kao i u ratnom 
zarobljeništvu u vezi sa tim okolnostima, dokazuje se svim dokaznim sredstvima u 
postupku po zahtevu za priznavanje prava na porodičnu invalidninu podnesenom do 
31. decembra 1999. godine.   </p>
<p class="hide-change">*Službeni list SRJ, broj 29/1998  </p>
<p class="clan">Član 79.  </p>
<p>Zahtev za priznavanje svojstva ratnog vojnog invalida po osnovu oštećenja 
organizma nastalog usled bolesti zadobijene pod okolnostima 
<span class="v2-clan-left-1">iz člana 2.</span> i člana 
3. tač. 2. i 3. ovog zakona podnesen po isteku pet godina od prestanka tih 
okolnosti, neće se uzimati u postupak.   </p>
<p class="hide-change">*Službeni list SRJ, broj 29/1998  </p>
<p class="clan">Član 80.  </p>
<p>Zahtev za priznavanje svojstva mirnodopskog vojnog invalida po osnovu oštećenja 
organizma nastalog usled bolesti zadobijene pod okolnostima iz člana 8. ovog 
zakona, podnesen po isteku pet godina od dana otpuštanja iz Vojske Jugoslavije, 
neće se uzimati u postupak.  </p>
<p>Zahtev za priznavanje prava na porodičnu invalidninu po osnovu lica koje je 
umrlo od bolesti zadobijene pod okolnostima iz člana 8. ovog zakona, podnesen po 
isteku pet godina od dana kada je to lice otpušteno iz Vojske Jugoslavije, neće 
se uzimati u postupak.  </p>
<p>Pod otpuštanjem iz Vojske Jugoslavije, u smislu ovog zakona, podrazumeva se 
prekidanje obaveze služenja vojnog roka, otpuštanje vojnika iz Vojske Jugoslavije 
po odsluženju vojnog roka ili zbog nesposobnosti za vojnu službu i otpuštanje 
vojnih obveznika sa vojnih vežbi u jedinicama i ustanovama Vojske Jugoslavije, u 
smislu propisa o vojnoj obavezi, kao i otpuštanje sa školovanja studenata vojne 
akademije i učenika srednje vojne škole.  </p>
<p class="clan">Član 81.  </p>
<p>Jedinica ili ustanova Vojske Jugoslavije nadležna za vojno lice koje je pod 
okolnostima iz člana 2. <span class="v2-clan-left-1">stav 2,</span> člana 3. tačka 2. i člana 7. ovog zakona 
zadobilo ranu, povredu ili ozledu usled koje je nastupilo oštećenje organizma, 
odnosno koje pod tim okolnostima pogine ili umre, pokrenuće odmah, po službenoj 
dužnosti, odnosno na zahtev pravno zainteresovanog lica, postupak radi 
utvrđivanja uzroka i okolnosti pod kojima je to lice ranjeno, povređeno, ozleđeno, 
odnosno poginulo ili umrlo.  </p>
<p>Postupak u smislu stava 1. ovog člana za lice iz člana 9. ovog zakona pokreće 
nadležni organ.  </p>
<p>Po završenom postupku, nadležna vojna jedinica ili vojna ustanova, odnosno 
nadležni organ izdaće pravno zainteresovanom licu uverenje o okolnostima pod 
kojima se slučaj dogodio, radi ostvarivanja prava po ovom zakonu.   </p>
<p class="hide-change">*Službeni list SRJ, broj 29/1998  </p>
<p class="clan">Član 82.  </p>
<p>Vojni invaliditet, pravo na dodatak za negu i pomoć, pravo na ortopedski 
dodatak, pravo na ortopedska i druga pomagala, pravo na putničko motorno vozilo, 
nesposobnost za privređivanje kao uslov za ostvarivanje prava po ovom zakonu, kao 
i činjenica da je bolest u uzročnoj vezi sa vršenjem vojne službe u smislu člana 
8. ovog zakona, utvrđuju se na osnovu nalaza i mišljenja nadležnih lekarskih 
komisija.  </p>
<p class="clan">Član 83.  </p>
<p>Lekarsku komisiju koja daje nalaz i mišljenje organu koji u prvom stepenu 
rešava o pravima po ovom zakonu čine tri lekara specijalista.  </p>
<p>Lekarsku komisiju koja daje nalaz i mišljenje organu koji u drugom stepenu 
rešava o pravima po ovom zakonu čine pet lekara specijalista.  </p>
<p class="clan">Član 84.  </p>
<p>Vojni invalid se upućuje na banjsko i klimatsko lečenje na osnovu odobrenja 
lekarske komisije, odnosno komisije lekara veštaka koju čine tri lekara 
specijalista.  </p>
<p>Članove lekarske komisije i komisije lekara veštaka iz stava 1. ovog člana 
imenuje nadležni organ. Isti organ određuje sedište i područje rada komisije.  </p>
<p class="clan">Član 85.  </p>
<p>Rešenje kojim se utvrđuje vojni invaliditet, pravo na ličnu, porodičnu i 
uvećanu porodičnu invalidninu, dodatak za negu i pomoć, ortopedski dodatak, 
naknada za vreme nezaposlenosti, pravo na putničko motorno vozilo, pravo na 
zdravstvenu zaštitu i druga prava u vezi sa ostvarivanjem prava na zdravstvenu 
zaštitu, doneseno u prvom stepenu, podleže reviziji.  </p>
<p>Reviziju vrši nadležni organ koji u drugom stepenu rešava o pravima po ovom 
zakonu u roku od tri meseca od dana kada je primio predmet.  </p>
<p>Ako je protiv rešenja donesenog u prvom stepenu izjavljena žalba, o reviziji i 
žalbi rešava se istim rešenjem. Žalba odlaže izvršenje rešenja.  </p>
<p>Revizijom se odlaže izvršenje rešenja, osim rešenja kojim je priznato pravo na 
zdravstvenu zaštitu i druga prava u vezi sa ostvarivanjem prava na zdravstvenu 
zaštitu.  </p>
<p>Ako protiv rešenja iz stava 1. ovog člana nije izjavljena žalba, organ koji je 
doneo to rešenje dostaviće ga, zajedno sa spisima predmeta organu nadležnom za 
vršenje revizije, u roku od osam dana od dana isteka roka za žalbu.  </p>
<p>Organ nadležan za vršenje revizije izvršiće reviziju rešenja iz stava 1. ovog 
člana kad utvrdi da prvostepeni organ nije u zakonskom roku dostavio rešenje na 
reviziju.  </p>
<p class="clan">Član 86.  </p>
<p>Ako lekarska komisija iz člana 83. stav 2. ovog zakona uputi na medicinsko 
ispitivanje lice na koje se odnosi rešenje koje je u postupku revizije, rok iz 
člana 85. stav 2. ovog zakona počinje teći po isteku 30 dana od dana kad je ta 
lekarska komisija dostavila nalaz i mišljenje organu koji vrši reviziju.  </p>
<p class="clan">Član 87.  </p>
<p>U vršenju revizije nadležni organ može dati saglasnost na rešenje, može ga 
poništiti, izmeniti ili ukinuti i sam drugačije rešiti stvar, ili vratiti 
predmet prvostepenom organu na ponovni postupak.  </p>
<p>Nadležni organ će u postupku revizije poništiti ili ukinuti prvostepeno 
rešenje i, po pravilu, sam rešiti stvar u korist ili na štetu stranke ako utvrdi 
da su u prvostepenom postupku nepotpuno ili pogrešno utvrđene činjenice, ili da 
se u postupku nije vodilo računa o pravilima postupka koja bi bila od uticaja na 
rešenje stvari, ili da su pogrešno ocenjeni dokazi, ili da je iz utvrđenih 
činjenica izveden pogrešan zaključak u pogledu činjeničnog stanja, ili da je 
pogrešno primenjen propis na osnovu koga je rešena stvar.  </p>
<p>Prvostepeni organ čije je rešenje u postupku revizije poništeno ili ukinuto i 
vraćeno na ponovni postupak donosi novo rešenje. Novo rešenje podleže reviziji u 
kojoj se ispituje samo da li je u skladu sa razlozima zbog kojih je ranije 
prvostepeno rešenje poništeno ili ukinuto.  </p>
<p>U postupku revizije, nadležni organ dužan je da pribavi mišljenje lekarske 
komisije iz člana 83. stav 2. ovog zakona. Кad je u pitanju utvrđivanje 
invaliditeta po osnovu bolesti iz člana 4. i člana 8. stav 3. ovog zakona i 
utvrđivanje stepena oštećenja organizma na osnovu koga se stiče pravo na dodatak 
za negu i pomoć, lekarska komisija će dati nalaz i mišljenje po izvršenom pregledu 
vojnog invalida.  </p>
<p class="clan">Član 88.  </p>
<p>Protiv rešenja donesenog po žalbi, kao i protiv rešenja donesenog u vršenju 
revizije može se voditi upravni spor.  </p>
<p>Protiv rešenja donesenog u postupku revizije, kojim je rešenje prvostepenog 
organa poništeno ili ukinuto i vraćeno na ponovni postupak, ne može se voditi 
upravni spor, bez obzira na to da li je na prvostepeno rešenje izjavljena žalba.  </p>
<p class="clan">Član 89.  </p>
<p>Nadležni organ, po službenoj dužnosti, pokreće postupak za donošenje novog 
rešenja o pravima vojnog invalida kome je procenat vojnog invaliditeta utvrđen 
privremeno, odnosno o pravima korisnika porodične invalidnine kome je pravo na 
porodičnu invalidninu utvrđeno privremeno na osnovu privremene nesposobnosti za 
privređivanje.  </p>
<p>Rešenje iz stava 1. ovog člana ima pravno dejstvo od prvog dana narednog 
meseca po isteku važenja rešenja kojim su procent vojnog invaliditeta, odnosno 
nesposobnost za privređivanje utvrđeni privremeno.  </p>
<p>Ako vojni invalid, odnosno korisnik porodične invalidnine iz stava 1. ovog 
člana ne pristupi na pregled, ili na drugi način onemogući da lekarska komisija 
iz člana 83. stav 1. ovog zakona da nalaz i mišljenje, smatraće se da je odustao 
od zahteva za ostvarivanje prava po ovom zakonu i postupak će se obustaviti.  </p>
<p>Ako lice iz stava 1. ovog člana podnese ponovni zahtev za utvrđivanje procenta 
vojnog invaliditeta, odnosno nesposobnosti za privređivanje, i, po tom osnovu, za 
ostvarivanje prava po ovom zakonu, novo rešenje ima pravno dejstvo od prvog dana 
narednog meseca od dana podnošenja tog zahteva.  </p>
<p class="clan">Član 90.  </p>
<p>Ako kod vojnog invalida nastupe promene koje su od uticaja na prava utvrđena 
konačnim rešenjem, vojni invalid može, po isteku dve godine od dana donošenja 
konačnog rešenja, podneti zahtev za utvrđivanje novog procenta vojnog invaliditeta 
u vezi sa nastalom promenom.  </p>
<p>Propisom za izvršavanje ovog zakona kojim se uređuje utvrđivanje procenta 
vojnog invaliditeta utvrdiće se oštećenja organizma po osnovu kojih se može 
podneti zahtev za utvrđivanje novog procenta vojnog invaliditeta i pre isteka 
roka iz stava 1. ovog člana.  </p>
<p>Po zahtevu podnesenom u smislu stava 1. ovog člana postupak će se pokrenuti 
ako vojni invalid učini verovatnim da je nastala promena od uticaja na utvrđeno 
pravo.  </p>
<p>Smatra se da je učinjeno verovatnim da je nastala promena u smislu stava 3. 
ovog člana ako vojni invalid o tome podnese nalaz lekara specijaliste i ako 
posebna lekarska komisija od tri člana lekara specijalista, koju imenuje 
nadležni organ, na osnovu tog nalaza i druge medicinske dokumentacije, da 
mišljenje da ima osnova da se preispita utvrđeni procent vojnog invaliditeta.  </p>
<p class="hide-change"><em>Prestali su da važe raniji st. 5. i 6. (vidi Odluku SUS – 25/2000-3)  
</em>  </p>
<p>Vojni invalid čiji je zahtev za utvrđivanje novog procenta vojnog invaliditeta 
odbijen može ponovo podneti zahtev za utvrđivanje novog procenta vojnog 
invaliditeta po isteku dve godine od dana donošenja rešenja kojim je zahtev 
odbijen, a pre isteka tog roka – u slučaju oštećenja organizma utvrđenih u skladu 
sa stavom 2. ovog člana.  </p>
<p class="clan">Član 91.  </p>
<p>Odredbe člana 90. ovog zakona primenjuju se u postupku po zahtevima za 
utvrđivanje procenta vojnog invaliditeta koje podnese lice kome je prestalo 
svojstvo vojnog invalida zbog neispunjavanja uslova propisanih zakonom za sticanje 
tog svojstva u pogledu procenta vojnog invaliditeta.  </p>
<p class="clan">Član 92.  </p>
<p>Postupak za rešavanje o pravima po ovom zakonu, okončan rešenjem protiv koga 
nema redovnog pravnog sredstva u upravnom postupku, može se obnoviti i po isteku 
rokova predviđenih za obnovu postupka u saveznom zakonu kojim se uređuje opšti 
upravni postupak.  </p>
<p>Ako je predlog za obnovu postupka podnesen u roku od pet godina od dana 
dostavljanja rešenja stranci, u postupku obnove primenjuju se propisi koji su važili 
u vreme donošenja rešenja, a ako je predlog podnesen po isteku tog roka primenjuju 
se propisi koji važe u vreme podnošenja predloga za obnovu postupka.  </p>
<p>Prava utvrđena rešenjem donesenim u postupku obnovljenom po predlogu stranke 
pripadaju od prvog dana narednog meseca od dana podnošenja predloga za obnovu 
postupka.  </p>
<p class="clan">Član 93.  </p>
<p>Rešenje o pravima po ovom zakonu koje je postalo konačno u upravnom postupku 
može se ukinuti po pravu nadzora ako je njime povređen zakon u korist pojedinca, 
a na štetu društvene zajednice, i po proteku roka predviđenog saveznim zakonom 
kojim se uređuje opšti upravni postupak.  </p>
<p class="hide-change" style="text-align: center"><em>Član 94.  </em>  </p>
<p class="hide-change" style="text-align: center"><em>Prestao je da važi (vidi član 78. Zakona – 111/2009-39)  
</em>  </p>
<p class="clan">Član 95.  </p>
<p>Nadležni organ koji u prvom stepenu rešava o pravima po ovom zakonu izvršava 
rešenja kojima je priznato pravo na borački dodatak, invalidninu, dodatak za negu 
i pomoć, ortopedski dodatak i druga novčana primanja po ovom zakonu i vodi 
evidenciju o korisnicima prava i izvršenim isplatama po ovom zakonu.  </p>
<p>Isplatu godišnjeg primanja vrši nadležni savezni organ.  </p>
<p>Legitimacije za besplatnu i povlašćenu vožnju za vojne invalide izdaje 
nadležni organ iz stava 1. ovog člana.   </p>
<p>Za korisnike prava sa prebivalištem u inostranstvu, rešenja iz stava 1. ovog 
člana izvršava i isplatu odobrava nadležni savezni organ.  </p>
<p class="clan">Član 96.  </p>
<p>Troškove postupka za ostvarivanje prava po ovom zakonu snosi organ koji vodi 
postupak.  </p>
<p class="clan">Član 97.   </p>
<p>U postupku ostvarivanja prava po ovom zakonu ne plaća se taksa utvrđena 
saveznim propisom.  </p>
<p class="bold">GLAVA PETA  </p>
<p class="bold">OBEZBEĐIVANJE SREDSTAVA ZA OSTVARIVANJE I КORIŠĆENJE OSNOVNIH PRAVA  </p>
<p class="clan">Član 98.  </p>
<p>Sredstva za ostvarivanje i korišćenje prava propisanih ovim zakonom obezbeđuju 
se u saveznom budžetu.  </p>
<p class="clan">Član 99.   </p>
<p>Sredstva za ostvarivanje i korišćenje zdravstvene zaštite i drugih prava u vezi 
sa ostvarivanjem zdravstvene zaštite po ovom zakonu nadoknađuju se odgovarajućim 
organizacijama za zdravstvenu zaštitu i zdravstveno osiguranje putem doprinosa 
koji nadležni organ plaća mesečno po korisniku - nosiocu osiguranja.  </p>
<p>Doprinos iz stava 1. ovog člana plaća se po stopi koja važi za plaćanje 
doprinosa za zdravstveno osiguranje zaposlenih na osnovicu koju čini iznos 
prosečne neto zarade u Saveznoj Republici Jugoslaviji u mesecu za koji se plaća 
doprinos.  </p>
<p>Nosiocem osiguranja, u smislu stava 1. ovog člana, smatra se vojni invalid i 
korisnik porodične invalidnine, uključujući i sauživaoce.  </p>
<p>Sredstva za korišćenje oblika zdravstvene zaštite i drugih prava u vezi sa 
ostvarivanjem zdravstvene zaštite iz člana 45. stav 2. i člana 46. stav 2. ovog 
zakona nadležni organ nadoknađuje organizaciji koja pruža zdravstvene usluge, 
odnosno organizaciji zdravstvene zaštite.   </p>
<p>Iznose propisane na ime učešća osiguranika u troškovima zdravstvenih usluga 
nadležni organ nadoknađuje organizaciji koja pruža zdravstvene usluge iz člana 
49. ovog zakona.  </p>
<p class="clan">Član 100.   </p>
<p>Troškove korišćenja banjskog i klimatskog lečenja nadležni savezni organ 
isplaćuje zdravstvenim i drugim organizacijama u kojima se sprovodi to lečenje.  </p>
<p class="clan">Član 101.  </p>
<p>Troškovi koji proizlaze iz izvršavanja obaveza savezne države za ostvarivanje 
prava po ovom zakonu obezbeđuju se u saveznom budžetu.  </p>
<p>Troškovi u smislu stava 1. ovog člana, jesu: troškovi štampanja obrazaca na 
osnovu kojih se koristi pravo na povlašćenu vožnju po ovom zakonu i obrasca 
naloga za isplatu mesečnih novčanih primanja po ovom zakonu, sredstva koja se 
plaćaju na ime troškova platnog prometa i poštanskog, telegrafskog i telefonskog 
saobraćaja za isplate novčanih primanja po ovom zakonu, kao i sredstva koja se na 
ime usluga za izvršene isplate plaćaju banci preko koje se vrši isplata novčanih 
primanja po ovom zakonu vojnim invalidima i korisnicima porodične invalidnine sa 
prebivalištem u inostranstvu.  </p>
<p>Troškovi, u smislu stava 1. ovog člana, jesu i troškovi medicinskih 
ispitivanja izvršenih po uputu lekarskih komisija iz člana 83. ovog zakona, kao i 
novčane naknade za rad članova lekarskih komisija koje daju nalaze i mišljenja 
organima koji rešavaju o pravima po ovom zakonu.  </p>
<p class="clan">Član 102.  </p>
<p>Savezni organ nadležan za poslove namenskog korišćenja sredstava saveznog 
budžeta vrši poslove kontrole korišćenja sredstava namenjenih za ostvarivanje prava 
po ovom zakonu, sa ovlašćenjima utvrđenim saveznim zakonom.  </p>
<p class="bold">GLAVA ŠESTA  </p>
<p class="bold">NADLEŽNOST SAVEZNIH ORGANA  </p>
<p class="clan">Član 103.   </p>
<p>Savezni ministar nadležan za pitanja boraca i vojnih invalida (u daljem tekstu: 
nadležni savezni ministar) doneće propise o utvrđivanju procenta vojnog 
invaliditeta prema stepenu oštećenja organizma i drugim uslovima i kriterijumima 
za utvrđivanje vojnog invaliditeta; medicinskim indikacijama za razvrstavanje 
vojnih invalida od I do IV grupe u stepene dodatka za negu i pomoć; oštećenjima 
organizma na osnovu kojih vojni invalid ima pravo na ortopedski dodatak i 
razvrstavanju tih oštećenja u stepene; medicinskim indikacijama na osnovu kojih 
vojni invalid ima pravo na ortopedska i druga pomagala, vrsti i rokovima trajanja 
pomagala i načinu ostvarivanja tog prava; indikacijama i kontraindikacijama za 
banjsko i klimatsko lečenje vojnih invalida, trajanju tog lečenja, uslovima, 
postupku i načinu ostvarivanja tog prava; načinu određivanja visine boračkog 
dodatka i vršenja obračuna sredstava isplaćenih na ime boračkog dodatka, i načinu 
vođenja evidencije i dostavljanja izveštaja o tim sredstvima; načinu ostvarivanja i 
korišćenja prava na besplatnu i povlašćenu vožnju, na naknadu troškova prevoza i 
na naknadu troškova prevoza umrlog vojnog invalida; oštećenjima organizma po 
osnovu kojih vojni invalid ima pravo na motorno vozilo i vrsti motornog vozila; 
visini i uslovima korišćenja naknade za ishranu i smeštaj za vreme putovanja i 
boravka u drugom mestu; načinu isplate mesečnih i drugih novčanih primanja po 
ovom zakonu, načinu vođenja evidencije o izvršenim isplatama i dostavljanju 
izveštaja o utrošenim sredstvima, kao i prekršajima za povredu tih propisa; radu 
lekarskih komisija u postupku za ostvarivanje prava po ovom zakonu; uslovima pod 
kojima se može odobriti isplata novčanih primanja po ovom zakonu licima sa 
prebivalištem u inostranstvu,<span class="v2-clan-left-1"> </span>&nbsp;kao i oblicima vojne obuke koji 
izazivaju povećanu opasnost za oštećenje organizma.</p>
<p><span class="hide-change">*Službeni glasnik RS, broj 50/2018</span></p>
<p class="clan">Član 104.  </p>
<p>Nadležni savezni ministar određuje organe mesno nadležne za rešavanje o 
pravima po ovom zakonu po zahtevima stranaca koji imaju prebivalište u 
inostranstvu.  </p>
<p class="clan">Član 105.   </p>
<p>Nadležni savezni ministar utvrđuje mesečne iznose lične i porodične 
invalidnine, dodatka za negu i pomoć, ortopedskog dodatka i naknade za vreme 
nezaposlenosti, osnov za određivanje boračkog dodatka kao i visinu naknade za rad 
članova lekarskih komisija u postupku za ostvarivanje prava po ovom zakonu.  </p>
<p class="bold">GLAVA SEDMA   </p>
<p class="bold">NADZOR NAD IZVRŠAVANJEM ZAКONA  </p>
<p class="clan">Član 106.  </p>
<p>Nadzor nad izvršavanjem ovog zakona i propisa donesenih za njegovo izvršavanje 
vrši nadležni savezni organ.  </p>
<p class="hide-change" style="text-align: center"><em>Čl. 107-112.</em></p>
<p class="hide-change" style="text-align: center"><em>Brisani su (vidi član 6. 
Zakona - 50/2018-12)</em></p>
<p class="bold">GLAVA OSMA  </p>
<p class="bold">КAZNENE ODREDBE  </p>
<p class="clan">Član 113.  </p>
<p>Odgovorno lice u nadležnom organu kazniće se za prekršaj novčanom kaznom 
<span class="v2-clan-left-1">od 
5.000 do 50.000 dinara</span>:  </p>
<p>1) ako ne izvrši reviziju u roku od tri meseca (član 85. stav 2);  </p>
<p>2) ako izvrši rešenje koje podleže reviziji na koje nadležni organ nije dao 
saglasnost, osim ako ovim zakonom nije drugačije predviđeno (član 85. stav 4);  </p>
<p>3) ako u roku od osam dana od dana isteka roka za žalbu ne dostavi rešenje 
organu nadležnom za vršenje revizije (član 85. stav 5);  </p>
<p>4) ako u postupku revizije rešenja ne pribavi mišljenje nadležne lekarske 
komisije iz člana 83. stav 2. ovog zakona (član 87. stav 4);  </p>
<p>5) ako blagovremeno ne pokrene postupak po službenoj dužnosti za donošenje 
novog rešenja o pravima vojnog invalida kome je procent vojnog invaliditeta 
utvrđen privremeno, odnosno o pravima korisnika porodične invalidnine kojima je 
pravo na porodičnu invalidninu utvrđeno privremeno po osnovu privremene 
nesposobnosti za privređivanje (član 89. stav 1);  </p>
<p>6) ako ne izvrši rešenje ili ne vodi evidenciju o korisnicima prava i 
izvršenim isplatama po ovom zakonu (član 95. stav 1);  </p>
<p><span class="hide-change"><em>7)-9) brisane su (vidi član 7. Zakona - 
50/2018-12)</em></span></p>
<p class="hide-change">*Službeni glasnik RS, broj 101/2005  </p>
<p class="bold">GLAVA DEVETA  </p>
<p class="bold">PRELAZNE I ZAVRŠNE ODREDBE  </p>
<p class="clan">Član 114.  </p>
<p>Lica kojima su do dana stupanja na snagu ovog zakona priznata prava po 
propisima koji prestaju da važe stupanjem na snagu ovog zakona, a koja su 
utvrđena ovim zakonom, i dalje koriste ta prava pod uslovima, u obimu i na način 
utvrđen ovim zakonom.  </p>
<p>Lica kojima su do dana stupanja na snagu ovog zakona priznata prava po 
propisima koji su bili na snazi do dana stupanja na snagu ovog zakona, ako ta 
prava nisu propisana ovim zakonom, i dalje koriste ta prava pod uslovima, u obimu 
i na način utvrđen propisima na osnovu kojih su im prava priznata.  </p>
<p>Lica koja do dana stupanja na snagu ovog zakona nisu ostvarila svojstvo ratnog 
vojnog invalida, a ispunjavaju uslove po propisima koji su bili na snazi do dana 
stupanja na snagu ovog zakona, mogu ostvariti ta prava po ovom zakonu.  </p>
<p class="clan">Član 115.  </p>
<p>Borcima iz člana 2. stav 2. ovog zakona, kao i članovima njihovih porodica 
obezbeđuju se prava po propisima koji su bili na snazi do dana stupanja na snagu 
ovog zakona.  </p>
<p class="clan">Član 116.  </p>
<p>Vojni invalid – jugoslovenski državljanin kome je svojstvo vojnog invalida 
priznato do dana stupanja na snagu ovog zakona, ako osnov za sticanje tog svojstva 
nije predviđen ovim zakonom, zadržava svojstvo vojnog invalida i koristi prava u 
obimu i pod uslovima propisanim ovim zakonom.  </p>
<p class="clan">Član 117.  </p>
<p>Кorisnik porodične invalidnine – jugoslovenski državljanin kome je to pravo 
priznato do dana stupanja na snagu ovog zakona, ako osnov za sticanje tog prava 
nije predviđen ovim zakonom, koristi i dalje to pravo i druga prava u obimu i pod 
uslovima propisanim ovim zakonom.  </p>
<p class="clan">Član 118.  </p>
<p>Кorisnik porodične invalidnine – jugoslovenski državljanin koji je to pravo 
ostvario kao član porodice lica poginulog ili umrlog od posledica rane, povrede, 
ozlede ili bolesti zadobijene u oružanim snagama Socijalističke Federativne 
Republike Jugoslavije, odnosno Federativne Narodne Republike Jugoslavije, ima 
pravo na porodičnu invalidninu u iznosu iz člana 33. stav 2. ovog zakona.  </p>
<p class="clan">Član 119.  </p>
<p>Zahtevi za rešavanje o pravima po kojima do dana stupanja na snagu ovog zakona 
postupak nije okončan konačnim rešenjem, rešiće se u skladu sa propisima koji su 
bili na snazi do dana stupanja na snagu ovog zakona ako je to povoljnije za 
podnosioca zahteva.  </p>
<p class="clan">Član 120.  </p>
<p>Odredbe ovog zakona kojima su uređeni uslovi i postupak za priznavanje 
svojstva mirnodopskog vojnog invalida analogno se primenjuju u rešavanju zahteva 
za priznavanje tog svojstva po osnovu oštećenja organizma zadobijenog pod 
okolnostima iz člana 11. stav 1, člana 12. st. 1, 2. i 3. i člana 13. stav 1. 
tačka 2. Zakona o osnovnim pravima vojnih invalida i porodica palih boraca 
(„Službeni list SFRJ”, br. 68/81, 41/83, 75/85, 44/89, 87/89, 20/90 i 42/90).  </p>
<p class="clan">Član 121.  </p>
<p>Odredbe ovog zakona kojima su uređeni uslovi i postupak za priznavanje prava 
na porodičnu invalidninu članovima porodice lica poginulog ili umrlog od 
posledica rane, povrede ili ozlede zadobijene pod okolnostima iz čl. 7. i 9. 
ovog zakona, odnosno umrlog od bolesti zadobijene pod okolnostima iz člana 8. 
ovog zakona, analogno se primenjuju u rešavanju zahteva za priznavanje tog prava po 
osnovu lica poginulog ili umrlog od posledica rane, povrede ili ozlede 
zadobijene pod okolnostima iz člana 11. stav 1. i člana 13. stav 1. tačka 2, 
odnosno umrlog od bolesti zadobijene pod okolnostima iz člana 12. st. 1, 2. i 3. 
Zakona o osnovnim pravima vojnih invalida i porodica palih boraca („Službeni 
list SFRJ”, br. 68/81, 41/83, 75/85, 44/89, 87/89, 20/90 i 42/90).  </p>
<p class="clan">Član 122.  </p>
<p>Nadležni organ doneće po službenoj dužnosti, u roku od tri meseca od dana 
stupanja na snagu ovog zakona, rešenja o prevođenju prava vojnih invalida kojima je 
to svojstvo priznato po osnovu bolesti zadobijene pod okolnostima iz člana 2. 
stav 1. <span class="v2-clan-left-1">tačka 5.</span> ovog zakona, kao i u ratnom zarobljeništvu u vezi sa tim 
okolnostima, odnosno po osnovu pogoršanja pod tim okolnostima ranije postojeće 
bolesti.  </p>
<p>Nadležni organ pokrenuće po službenoj dužnosti, u roku od 30 dana od dana 
stupanja na snagu ovog zakona, postupak za priznavanje svojstva vojnog invalida u 
slučaju kada je pre dana stupanja na snagu ovog zakona postupak po zahtevu za 
priznavanje tog svojstva po osnovu bolesti zadobijene pod okolnostima iz člana 2. 
stav 1. <span class="v2-clan-left-1">tačka 5.</span> ovog zakona, kao i u ratnom zarobljeništvu u vezi sa tim 
okolnostima, odnosno po osnovu pogoršanja pod tim okolnostima ranije postojeće 
bolesti, okončan odbijanjem zahteva zbog neispunjavanja uslova u pogledu procenta 
vojnog invaliditeta, s tim da je u postupku utvrđen procent vojnog invaliditeta 
od najmanje 20%.  </p>
<p>Prava priznata rešenjem iz st. 1. i 2. ovog člana teku od prvog dana narednog 
meseca od dana stupanja na snagu ovog zakona.   </p>
<p class="hide-change">*Službeni list SRJ, broj 29/1998  </p>
<p class="clan">Član 123.  </p>
<p>Nadležni organ doneće po službenoj dužnosti, u roku od šest meseci od dana 
stupanja na snagu ovog zakona, rešenja o pravu na uvećanu porodičnu invalidninu za 
decu palog borca – korisnike porodične invalidnine koja imaju drugog roditelja.  </p>
<p>Pravo na uvećanu porodičnu invalidninu po rešenju iz stava 1. ovog člana teče 
od prvog dana narednog meseca od dana stupanja na snagu ovog zakona.  </p>
<p class="clan">Član 124.  </p>
<p>Nadležni organ doneće po službenoj dužnosti, u roku od šest meseci od dana 
stupanja na snagu ovog zakona, rešenja o pravu na porodičnu invalidninu u iznosu 
iz člana 33. stav 2. ovog zakona za korisnike porodične invalidnine koji su to 
pravo ostvarili kao članovi porodice vojnika na služenju vojnog roka i lica u 
rezervnom sastavu poginulog ili umrlog od posledica rane, povrede, ozlede ili 
bolesti zadobijene za vreme vršenja vojnih dužnosti u Vojsci Jugoslavije, kao i 
za korisnike porodične invalidnine iz člana 118. ovog zakona.  </p>
<p>Prava po rešenju iz stava 1. ovog člana teku od prvog dana narednog meseca od 
dana stupanja na snagu ovog zakona.  </p>
<p class="clan">Član 125.  </p>
<p>Nadležni organ obezbediće po službenoj dužnosti, u roku od 30 dana od dana 
stupanja na snagu ovog zakona, izvršavanje rešenja donesenih do dana stupanja na 
snagu ovog zakona koja nisu izvršavana zbog primene odredaba čl. 81, 82. i 83. 
Zakona o osnovnim pravima vojnih invalida i porodica palih boraca („Službeni 
list SFRJ”, br. 68/81, 41/83, 75/85, 44/89, 87/89, 20/90 i 42/90).  </p>
<p>Prava priznata rešenjem iz stava 1. ovog člana teku od prvog dana narednog 
meseca od dana stupanja na snagu ovog zakona.  </p>
<p class="clan">Član 126.  </p>
<p>Potraživanja vojnih invalida i korisnika porodične invalidnine sa 
prebivalištem u inostranstvu na ime mesečnih novčanih primanja koja nisu izmirena 
do dana stupanja na snagu ovog zakona obračunaće se na osnovu mesečnih iznosa tih 
primanja koji važe na dan isplate.  </p>
<p class="clan">Član 127.  </p>
<p>Danom stupanja na snagu ovog zakona prestaju da važe Zakon o osnovnim pravima 
vojnih invalida i porodica palih boraca („Službeni list SFRJ”, br. 68/81, 41/83, 
75/85, 44/89, 87/89, 20/90 i 42/90), zakon o osnovnim pravima nosilaca 
„Partizanske spomenice 1941” („Službeni list SFRJ”, br. 67/72, 40/73, 33/76, 
32/81, 68/81, 25/85, 75/85, 44/89, 87/89, 20/90 i 42/90, osim odredaba čl. 1a, 
2, 3, 5, 6a, 9, 10, 11, 12, 14, 15, 16, 18, 18a, 19, 20, 22, 23a i 23b), Zakon o 
osnovnim pravima boraca španskog nacionalnooslobodilačkog i revolucionarnog rata 
od 1936. do 1939. godine („Službeni list SFRJ”, br. 67/72, 40/73, 33/76, 32/81, 
68/81, 25/85, 75/85, 44/89, 87/89, 20/90 i 42/90, osim odredaba čl. 2a, 3, 4, 6, 
7a, 10, 11, 12, 13, 15, 16, 17, 19, 19a, 20, 21, 23, 24a i 24b), Zakon o 
osnovnim pravima lica odlikovanih Ordenom narodnog heroja („Službeni list SFRJ”, 
br. 67/72, 21/74, 33/76, 32/81, 68/81, 25/85, 75/85, 44/89, 87/89, 20/90 i 
42/90, osim odredaba čl. 2, 3, 5, 6, 8, 10a, 10b, 10v, 10d, 11, 12, 12a, 13, 14, 
14a, 15, 17 i 19), Zakon o osnovnim pravima lica odlikovanih ordenom Кarađorđeve 
zvezde s mačevima, ordenom Belog orla s mačevima i Zlatnom medaljom Obilića 
(„Službeni list SFRJ”, br. 67/72, 22/73, 33/76, 68/81, 75/85, 44/89 i 87/89, 
osim odredaba čl. 1a, 2, 4, 11 i 11a) i Zakon o boračkom dodatku („Službeni list 
SFRJ”, br. 67/72, 33/76, 32/81, 68/81, 75/85, 44/89, 87/89, 20/90 i 42/90, osim 
odredaba čl. 4, 5, 6, 8, 11 i 15).  </p>
<p class="clan">Član 128.  </p>
<p>Ovaj zakon stupa na snagu 1. jula 1998. godine.</p>
<p class="bold">ODREDBE КOJE NISU UNETE U "PREČIŠĆEN TEКST" ZAКONA</p>
<p class="auto-style2"><em>Zakon o izmenama i dopunama 
Zakona o osnovnim pravima boraca, vojnih invalida i porodica palih boraca: 
"Službeni glasnik RS", broj 50/2018-12</em></p>
<p class="auto-style3"><strong>Član 8.</strong></p>
<p><strong>Opštinski organ uprave doneće po službenoj dužnosti rešenja kojima će, 
saglasno ovom zakonu, rešenja o pravu na ličnu, porodičnu i uvećanu porodičnu 
invalidninu, dodatku za negu i pomoć, ortopedski dodatak, borački dodatak i 
naknadu za vreme nezaposlenosti doneta do dana stupanja na snagu ovog zakona 
izmeniti u delu kojim su navedeni osnov za utvrđivanje iznosa prava i način 
usklađivanja iznosa prava, sa važnošću od 1. januara 2019. godine. </strong></p>
<p><strong>Rešenja iz stava 1. ovog člana nadležni organ doneće u roku od tri 
meseca od dana stupanja na snagu ovog zakona. Ova rešenja ne podležu reviziji.</strong></p>
<p class="auto-style3"><strong>Član 9.</strong></p>
<p><strong>Ovaj zakon stupa na snagu osmog dana od dana objavljivanja u „Službenom 
glasniku Republike Srbije”.</strong></p>
<p class="auto-style2">&nbsp;</p>

