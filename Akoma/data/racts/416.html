<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
a {
color:green;
}

.auto-style1 {
	text-align: center;
}

.auto-style2 {
	color: #008000;
}

.auto-style3 {
	color: #000000;
}

</style>


<p class="redakcijskipreciscentekst">	Redakcijski prečišćen tekst</p>
<p>&nbsp; &nbsp;</p>
<p class="odluka-zakon">ZAКON</p>
<p class="odluka-zakon">o državnom premeru i katastru</p>
<p class="centar">“Službeni glasnik RS”, br. 72 od 3. septembra 2009, 18 od 26. 
marta 2010, 65 od 25. jula 2013, 15 od 6. februara 2015 - US, 96 od 26. novembra 
2015, 47 od 15. maja 2017 - Autentično tumačenje, <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">113 od 17. decembra 2017 - 
<span class="auto-style2">dr. 
zakon</span><span class="auto-style3">, <span title="Zakon o nacionalnoj infrastrukturi geoprostornih podataka  ('Službeni glasnik RS', broj 27/2018)">
27 od 6. aprila 2018 - </span></span> <span title="Zakon o nacionalnoj infrastrukturi geoprostornih podataka  ('Službeni glasnik RS', broj 27/2018)">
<span class="auto-style2">dr. zakon</span></span>,<span title="Zakon o postupku upisa u katastar nepokretnosti i vodova ('Službeni glasnik RS', broj 41/2018)"> 41 od 31. maja 2018 - 
<span class="auto-style2">dr. zakon</span></span>, <span title="Zakon o Registru prostornih jedinica i Adresnom registru ('Službeni glasnik RS', broj 9/2020)"> 9 od 4. februara 2020 - 
<span class="auto-style2">dr. zakon</span></span></span></p>
<p class="naslov">GLAVA I</p>
<p class="naslov">OSNOVNE ODREDBE</p>
<p class="bold">Predmet uređivanja</p>
<p class="clan">Član 1.</p>
<p>Ovim zakonom uređuju se stručni poslovi i poslovi državne uprave koji se odnose na državni premer, katastar nepokretnosti, katastar vodova, osnovne geodetske radove, adresni registar, topografsko-kartografsku delatnost, procenu vrednosti nepokretnosti, geodetsko-katastarski informacioni sistem i Nacionalnu infrastrukturu geoprostornih podataka i geodetski radovi u inženjersko-tehničkim oblastima.</p>
<p class="bold">Pojmovi</p>
<p class="clan">Član 2.</p>
<p>Pojedini izrazi upotrebljeni u ovom zakonu imaju sledeće značenje:</p>
<p>1) „AGROS” predstavlja mrežu permanentnih stanica globalnog pozicionog sistema za teritoriju Republike Srbije;</p>
<p>2) „bonitiranje zemljišta” jeste klasifikacija plodnog zemljišta na osnovu njegovih prirodnih osobina, bez obzira na način njegovog korišćenja;</p>
<p>3) „geografska imena” jesu imena naseljenih mesta i fizičko-geografskih objekata (planina, reka, jezera, itd.);</p>
<p>4) „geodetska belega” jeste belega za podzemno, odnosno nadzemno obeležavanje tačaka državne referentne mreže i granica katastarske opštine;</p>
<p>5) „geodetska metrologija” jesu činjenice koje se odnose na fizičke veličine dužine, ugla, vremena i ubrzanja sile zemljine teže, njihove jedinice, sredstva, metode, način i rezultate merenja, greške merenja i drugo;</p>
<p>6) „geodetska organizacija” jeste privredno društvo, drugo pravno lice i radnja – preduzetnik koji su registrovani kod nadležnog organa za izvođenje geodetskih radova i koji ispunjavaju uslove propisane ovim zakonom;</p>
<p>7) „geodetski instrumenti” jesu merila kojima se obavljaju geodetski radovi propisani ovim zakonom i koriste se za merenje dužine, ugla, vremena i ubrzanja sile zemljine teže;</p>
<p class="hide-change"><em>8) prestala je da važi (vidi član 37. Zakona - 
27/2018-32)</em></p>
<p>9) „daljinska detekcija” jeste metod prikupljanja informacija putem sistema koji nisu u direktnom fizičkom kontaktu sa ispitivanom pojavom ili objektom;</p>
<p>10) „digitalni model terena” jeste trodimenzionalni prikaz matematički definisanog modela reljefa Republike Srbije;</p>
<p>11) „digitalni ortofoto” jeste digitalna slika teritorije Republike Srbije u ortogonalnoj projekciji, dobijena iz digitalnog aerofotogrametrijskog snimka, satelitskog snimka ili snimka dobijenog ostalim metodama snimanja iz daljinske detekcije;</p>
<p>12) „državni referentni sistem” jeste koordinatni sistem koga čini skup numeričkih vrednosti konstanti, neophodnih da se definišu položaji i druga svojstva tačaka u prostoru Republike Srbije;</p>
<p>13) „katastarski plan” jeste dvodimenzionalni prikaz parcela i objekata u ravni državne projekcije;</p>
<p>14) „katastarski plan vodova” jeste dvodimenzionalni prikaz vodova u ravni državne projekcije;</p>
<p>15) „katastarsko klasiranje zemljišta” jeste utvrđivanje katastarske kulture i klase za parcele poljoprivrednog i šumskog zemljišta u okviru jedne katastarske opštine u odnosu na katastarski srez;</p>
<p>16) „list vodova” jeste osnovni dokument o vodovima i stvarnim pravima na njima;</p>
<p>17) „list nepokretnosti” jeste osnovni dokument o nepokretnostima i stvarnim pravima na njima;</p>
<p class="hide-change"><em>18) prestala je da važi (vidi član 37. Zakona - 
27/2018-32)</em></p>
<p>19) „osnovni topografski model” predstavlja apstrakciju prostora Republike Srbije i čine ga definisani topografski objekti sa pripadajućim opisom svojstava i međusobnih odnosa (atributi i relacije), obuhvatom prikupljanja, pravilima kreiranja i načinom prikaza, a izrađuje se na osnovama i principima geografskog informacionog sistema;</p>
<p>20) „SREF” čine materijalizovane tačke referentne mreže na teritoriji Republike Srbije;</p>
<p>21) „tehnička dokumentacija” jeste skup projekata koji se izrađuju radi utvrđivanja koncepcije geodetskih radova, razrade uslova i načina izvođenja radova;</p>
<p>22) „topografski objekti” su prirodni i izgrađeni objekti na zemljinoj površini, klasifikovani u odgovarajuće teme, prostorno geometrijski određeni u državnom referentnom sistemu i opisani atributima;</p>
<p>23) „web servisi” su programske komponente koje omogućavaju izgradnju proširivih, slabo povezanih i platformski nezavisnih aplikacija, koji podržavaju međuoperativnost različitih sistema i omogućavaju aplikacijama da razmenjuju poruke korišćenjem standardnih protokola.</p>
<p class="bold">Državni premer</p>
<p class="clan">Član 3.</p>
<p>Državni premer jesu stručni poslovi u oblastima:</p>
<p>1) katastarskog premera;</p>
<p>2) premera u postupku uređenja zemljišne teritorije komasacijom (u daljem tekstu: komasacioni premer);</p>
<p>3) premera vodova;
</p>
<p>
4) topografskog premera;</p>
<p>
5) premera državne granice.
</p>
<p class="bold">
Кatastar nepokretnosti</p>
<p class="clan">Član 4.</p>
<p>(1) Кatastar nepokretnosti je osnovni i javni registar o nepokretnostima i stvarnim pravima na njima.</p>
<p>(2) Nepokretnosti koje se, u smislu ovog zakona, upisuju u katastar nepokretnosti, jesu:
</p>
<p>
1) zemljište (katastarske parcele poljoprivrednog, šumskog, građevinskog, 
<span class="v2-clan-left-1">vodnog </span>i drugog zemljišta);</p>
<p>
2) nadzemni i podzemni građevinski objekti (u daljem tekstu: objekti);</p>
<p>
3) posebni delovi objekata koji čine građevinsku celinu (stan, poslovni prostor, garaža i drugi).</p>
<p>(3) Objekti, u smislu ovog zakona, jesu: zgrade svih vrsta, privredni objekti, objekti kulture, sporta i rekreacije, skloništa i drugi građevinski objekti.</p>
<p class="hide-change">
*Službeni glasnik RS, broj 96/2015</p>
<p class="bold">
Program i plan radova</p>
<p class="clan">Član 5.</p>
<p>(1) Poslovi državnog premera, osnivanja i obnove katastra nepokretnosti, praćenja i obezbeđivanja ažurnosti katastra nepokretnosti, osnovnih geodetskih radova, adresnog registra, procene vrednosti nepokretnosti, osnivanja katastra vodova, topografsko-kartografske delatnosti, geodetsko-katastarskog informacionog sistema i Nacionalne infrastrukture geoprostornih podataka, obavljaju se na osnovu srednjoročnog programa i godišnjeg plana radova.</p>
<p>(2) Srednjoročni program radova donosi Vlada na predlog Republičkog geodetskog zavoda, a godišnji plan radova Republički geodetski zavod.</p>
<p>(3) Programom i planom iz stava 1. ovog člana utvrđuju se vrsta i obim radova, kao i izvori i obim sredstava za njihovu realizaciju.</p>
<p>(4) Realizacija programa i plana radova finansira se sredstvima iz budžeta Republike Srbije, kao i sredstvima od poklona (donacija), lokalne samouprave i drugih zainteresovanih pravnih i fizičkih lica.</p>
<p>(5) Кada se sredstva iz stava 4. ovog člana obezbeđuju od poklona (donacija), lokalne samouprave i drugih zainteresovanih pravnih i fizičkih lica, ugovorom se određuju radovi koji će se finansirati iz tih sredstava.</p>
<p>(6) Srednjoročni program radova objavljuje se u „Službenom glasniku Republike Srbije”.</p>
<p>(7) Godišnji plan radova objavljuje se na internet stranici Republičkog geodetskog zavoda.</p>
<p class="bold">
Opšti interes</p>
<p class="clan">Član 6.</p>
<p>Državni premer, katastar nepokretnosti, katastar vodova, osnovni geodetski radovi, adresni registar, topografsko-kartografska delatnost, procena vrednosti nepokretnosti, geodetsko-katastarski informacioni sistem i Nacionalna infrastruktura geoprostornih podataka jesu od opšteg interesa za Republiku Srbiju.</p>
<p class="bold">
Primena propisa</p>
<p class="clan">Član 7.</p>
<p>Na pojedina pitanja upisa stvarnih prava koja nisu uređena ovim zakonom shodno se primenjuju odredbe zakona kojim se uređuje svojina i druga stvarna prava, a na pojedina pitanja postupka koja nisu uređena ovim zakonom shodno se primenjuju odredbe zakona kojim se uređuje opšti upravni postupak.</p>
<p class="naslov">
GLAVA II</p>
<p class="naslov">
STRUČNI POSLOVI I POSLOVI DRŽAVNE UPRAVE</p>
<p class="bold">
Zajednička odredba</p>
<p class="clan">Član 8.</p>
<p>(1) Za stručne poslove (u daljem tekstu: geodetski radovi) i poslove državne uprave iz člana 1. ovog zakona nadležan je Republički geodetski zavod.</p>
<p>(2) Geodetske radove iz stava 1. ovog člana može da obavlja i geodetska organizacija, na način i pod uslovima propisanim ovim zakonom.</p>
<p>(3) Geodetske radove, izradu topografskih karata razmere 1:25000 i sitnijih razmera, kao i vođenje posebnih evidencija o nepokretnostima, koji se obavljaju, izrađuju i služe za vojne potrebe vrši organ nadležan za poslove odbrane, u skladu sa posebnim propisima.</p>
<p class="clan">
&nbsp;
1. REPUBLIČКI GEODETSКI ZAVOD</p>
<p class="bold">
Sedište Republičkog geodetskog zavoda</p>
<p class="clan">Član 9.</p>
<p>(1) Poslove iz svog delokruga, Republički geodetski zavod (u daljem tekstu: Zavod) obavlja u sedištu i van sedišta.</p>
<p>(2) Sedište Zavoda je u Beogradu.</p>
<p class="bold">
Delokrug Zavoda</p>
<p class="clan">Član 10.</p>
<p>
(1) Delokrug Zavoda su geodetski radovi i poslovi državne uprave koji se odnose na:</p>
<p>
1) osnovne geodetske radove;</p>
<p>
2) katastarski i komasacioni premer;</p>
<p>
3) osnivanje, obnovu i održavanje katastra nepokretnosti;</p>
<p>
4) premer vodova, osnivanje i održavanje katastra vodova;</p>
<p>
5) stručni nadzor nad geodetskim radovima
<span class="v2-clan-left-1">i katastarskim klasiranjem, bonitiranjem i komasacionom procenom zemljišta</span>;</p>
<p>
6) izdavanje i oduzimanje licence za rad geodetske organizacije;</p>
<p>
7) izdavanje i oduzimanje geodetske licence;
</p>
<p>
8) izdavanje i oduzimanje ovlašćenja za snimanje iz vazdušnog prostora teritorije Republike Srbije za potrebe državnog premera;</p>
<p>
9) adresni registar;</p>
<p>
10) održavanje registra prostornih jedinica;</p>
<p>
11) premer državne granice i vođenje registra državne granice;</p>
<p>
12) katastarsko klasiranje i bonitiranje zemljišta;</p>
<p>13) obračun katastarskog prihoda;</p>
<p>14) procenu i vođenje vrednosti nepokretnosti;</p>
<p>15) daljinsku detekciju, topografski premer i topografsko-kartografsku delatnost;</p>
<p>16) izdavanje kartografskih i drugih publikacija i davanje saglasnosti za izdavanje kartografskih publikacija;</p>
<p class="v2-clan-left-1">17) vođenje Registra geografskih imena;</p>
<p>18) osnivanje, održavanje i raspolaganje geodetsko-katastarskim informacionim sistemom;</p>
<p>19) vođenje arhiva dokumentacije državnog premera, katastra nepokretnosti, katastra vodova i topografsko-kartografske delatnosti;</p>
<p>20) učešće u osnivanju i održavanju Nacionalne infrastrukture geoprostornih podataka;</p>
<p>21) inspekcijski nadzor nad radom geodetske organizacije<span class="v2-clan-left-1"> i pravnog subjekta koji se bavi izdavanjem kartografskih publikacija, osim ako su u sastavu ministarstva nadležnog za poslove odbrane</span>;</p>
<p class="v2-clan-left-1">22) oblast geomagnetizma i aeronomije;</p>
<p>
23) pružanje usluga iz delokruga Zavoda u okviru međunarodne saradnje.</p>
<p class="v2-clan-left-1">
(2) Na državne službenike u Zavodu (u daljem tekstu: katastarski službenici) 
primenjuju se propisi o državnoj upravi i propisi o radnim odnosima u državnim 
organima, ako ovim zakonom nije drukčije propisano.</p>
<p class="v2-clan-left-1">
(3) Zvanja katastarskih službenika su:</p>
<p class="v2-clan-left-1">
1) sa srednjom stručnom spremom: mlađi katastarski referent, katastarski referent 
i viši katastarski referent;</p>
<p class="v2-clan-left-1">
2) sa osnovnim akademskim studijama u obimu od najmanje 180 ESPB bodova, osnovnim 
strukovnim studijama, odnosno sa studijama u trajanju do tri godine: mlađi 
katastarski saradnik, katastarski saradnik i viši katastarski saradnik;</p>
<p class="v2-clan-left-1">
3) sa osnovnim akademskim studijama u obimu od najmanje 240 ESPB bodova, master 
akademskim studijama, specijalističkim akademskim studijama, specijalističkim 
strukovnim studijama, odnosno sa osnovnim studijama u trajanju od najmanje četiri 
godine ili specijalističkim studijama na fakultetu: mlađi katastarski savetnik, 
katastarski savetnik, samostalni katastarski savetnik i viši katastarski 
savetnik.</p>
<p class="v2-clan-left-1">
(4) Кatastarski službenici sa odgovarajućim obrazovanjem, stiču zvanje mlađeg&nbsp; 
katastarskog referenta, mlađeg katastarskog saradnika i mlađeg katastarskog 
savetnika po završenom pripravničkom stažu i položenom državnom stručnom ispitu.</p>
<p class="v2-clan-left-1">
(5) Razvrstavanje radnih mesta u zvanja prema složenosti i prirodi poslova, kao i 
opis poslova radnih mesta uređuje se aktom o unutrašnjem uređenju i 
sistematizaciji radnih mesta u Zavodu.</p>
<p class="hide-change">
*Službeni glasnik RS, broj 96/2015</p>
<p class="hide-change" style="text-align: center">
<em>Čl. 10a - 10v</em></p>
<p class="hide-change" style="text-align: center">
<em>Prestali su da 
važe (vidi
</em>
<a target="_blank" href="http://www.pravno-informacioni-sistem.rs/SlGlasnikPortal/extref/90904c1d-f89e-f68a-f267-c71c8289d42f&amp;actid=21934&amp;regactid=&amp;doctype=supa&amp;latest=false">
<em>Odluku US - 15/2015-97</em></a>)</p>
<p class="bold">Upravni poslovi</p>
<p class="v2-clan-1">Član 11.</p>
<p class="v2-clan-left-1">(1) U postupku osnivanja i obnove katastra 
nepokretnosti, u prvom stepenu rešava komisija za izlaganje na javni uvid 
podataka o nepokretnostima i stvarnim pravima na njima, koju obrazuje Zavod.</p>
<p class="v2-clan-left-1">(2) U postupku održavanja katastra nepokretnosti i 
osnivanja i održavanja katastra vodova, u prvom stepenu rešava uža unutrašnja 
jedinica Zavoda obrazovana za teritoriju opštine, grada, odnosno gradske opštine 
– služba za katastar nepokretnosti (u daljem tekstu: Služba).</p>
<p class="v2-clan-left-1">(3) U postupcima iz st. 1. i 2. ovog člana u drugom 
stepenu rešava Zavod.</p>
<p class="hide-change">*Službeni glasnik RS, broj 96/2015</p>
<p class="clan">2. GEODETSКA ORGANIZACIJA</p>
<p class="bold">&nbsp;&nbsp;Obavljanje geodetskih radova</p>
<p class="clan">Član 12.</p>
<p>Geodetski radovi koje obavlja geodetska organizacija su:</p>
<p>1) izrada tehničke dokumentacije i stručni nadzor nad izvođenjem geodetskih radova za koje je predviđena izrada glavnog projekta;</p>
<p>2) izvođenje geodetskih radova za koje je predviđena izrada glavnog projekta;</p>
<p>3) izvođenje geodetskih radova u održavanju katastra nepokretnosti i održavanju 
katastra vodova<span class="v2-clan-left-1">;</span></p>
<p class="v2-clan-left-1">4) izrada geodetskih podloga u inženjersko-tehničkim 
oblastima za koje se ne izrađuje glavni projekat;</p>
<p class="v2-clan-left-1">
5) izrada projekata geodetskog obeležavanja u oblasti urbanističkog planiranja;</p>
<p>
<span class="v2-clan-left-1">6) realizacija projekata geodetskog obeležavanja u oblasti urbanističkog 
planiranja</span><span class="v2-clan-left-2">;</span></p>
<p class="v2-clan-left-2">
7) katastarsko klasiranje, bonitiranje i komasaciona procena zemljišta.</p>
<p class="hide-change">
*Službeni 
glasnik RS, broj 65/2013</p>
<p class="hide-change">
**Službeni glasnik RS, broj 96/2015</p>
<p class="bold">
Licenca za rad i uslovi za izdavanje</p>
<p class="clan">Član 13.</p>
<p>(1) Geodetska organizacija može da izvodi geodetske radove iz člana 12. ovog zakona, na celokupnoj teritoriji Republike Srbije, ako joj je izdata licenca za rad.</p>
<p>(2) Licencu iz stava 1. ovog člana, za pojedine vrste geodetskih radova, Zavod izdaje rešenjem u roku od osam dana od dana podnošenja zahteva.</p>
<p>(3) Licenca se izdaje geodetskoj organizaciji, ako:</p>
<p>
1) je registrovana kod nadležnog organa Republike Srbije za izvođenje geodetskih radova;
</p>
<p>
2) ima ovim zakonom propisani broj zaposlenih geodetske struke sa odgovarajućim geodetskim licencama<span class="v2-clan-left-1">
ili zaposlenih geodetske struke kojima se ne izdaje geodetska licenca u skladu 
sa ovim zakonom</span>;</p>
<p>
3) ima radne prostorije i poseduje odgovarajuće merne instrumente i opremu.</p>
<p>
(4) <span class="v2-clan-left-1">Pravnom licu koje 
je korisnik budžetskih sredstava i javnom preduzeću, može se izdati licenca za 
rad za radove iz člana 12. ovog zakona, koje mogu da obavljaju samo za svoje 
potrebe.</span></p>
<p>(5)<span class="v2-clan-left-1"> 
Visokoškolskoj ustanovi koja realizuje studijski program u naučnoj, odnosno 
stručnoj oblasti Geodetsko inženjerstvo</span> može se izdati licenca za rad samo za radove iz člana 12. tačka 1) ovog zakona.</p>
<p>(6) Geodetska organizacija registrovana u inostranstvu može u Republici Srbiji izvoditi samo geodetske radove iz člana 12. tačka 2) ovog zakona, ako je na međunarodnom tenderu izabrana za izvođača radova, a po ispunjenosti uslova propisanih odredbama ovog zakona.</p>
<p class="hide-change">
*Službeni 
glasnik RS, broj 65/2013</p>
<p class="bold">
Geodetska licenca</p>
<p class="clan">Član 14.</p>
<p>(1) Geodetska licenca prvog reda omogućuje obavljanje poslova odgovornog projektanta, rukovođenja i stručnog nadzora nad izvođenjem geodetskih radova za koje je ovim zakonom predviđena izrada glavnog projekta, izvođenja tih radova, kao i izrade projekta geodetskog obeležavanja u oblasti urbanističkog planiranja.</p>
<p>(2) Geodetska licenca drugog reda omogućuje obavljanje geodetskih radova u postupku održavanja katastra nepokretnosti i katastra vodova, realizacije projekta geodetskog obeležavanja u oblasti urbanističkog planiranja i izradu geodetskih podloga u inženjersko-tehničkim oblastima za koje se ne izrađuje glavni projekat.</p>
<p>(3) Lice sa geodetskom licencom prvog reda može obavljati i poslove za koje je ovim zakonom predviđena geodetska licenca drugog reda.</p>
<p>(4) Geodetsku licencu prvog i drugog reda Zavod izdaje rešenjem u roku od osam dana od dana podnošenja zahteva.</p>
<p>(5) Licu kome je izdata geodetska licenca izdaje se pečat.</p>
<p>(6) Lice sa geodetskom licencom može koristiti pečat, ako je zaposleno u geodetskoj organizaciji sa punim radnim vremenom.</p>
<p class="hide-change">
<em>(7) 
Brisan je (vidi član 5. Zakona - 65/2013-3)</em></p>
<p class="bold">
Uslovi za izdavanje geodetske licence</p>
<p class="v2-clan-1">Član 15.</p>
<p class="v2-clan-left-1">
(1) Geodetsku licencu prvog reda stiče lice geodetske struke sa master 
akademskim studijama, specijalističkim akademskim studijama, odnosno sa osnovnim 
studijama u trajanju od najmanje četiri godine u skladu sa propisima koji su 
važili do dana stupanja na snagu Zakona o visokom obrazovanju, specijalističkim 
strukovnim studijama u ukupnom trajanju od najmanje četiri godine (minimalno 240 
ESPB bodova), položenim državnim stručnim ispitom propisanim za to obrazovanje i 
radnim iskustvom od najmanje pet godina u geodetskoj struci od čega najmanje dve 
godine sa tim obrazovanjem.</p>
<p class="v2-clan-left-1">(2) Geodetsku licencu drugog reda stiče lice geodetske 
struke sa osnovnim akademskim studijama, osnovnim strukovnim studijama, odnosno 
sa studijama u trajanju do tri godine, u skladu sa propisima koji su važili do 
dana stupanja na snagu Zakona o visokom obrazovanju, položenim državnim stručnim 
ispitom propisanim za to obrazovanje i radnim iskustvom od najmanje tri godine u 
geodetskoj struci od čega najmanje jednom godinom sa tim obrazovanjem.</p>
<p class="v2-clan-left-1">
(3) Geodetsku licencu drugog reda stiče i lice geodetske struke sa master 
akademskim studijama, specijalističkim akademskim studijama, odnosno sa osnovnim 
studijama u trajanju od najmanje četiri godine u skladu sa propisima koji su 
važili do dana stupanja na snagu Zakona o visokom obrazovanju, specijalističkim 
strukovnim studijama u ukupnom trajanju od najmanje četiri godine (minimalno 240 
ESPB bodova), položenim državnim stručnim ispitom propisanim za to obrazovanje i 
radnim iskustvom od najmanje jedne godine sa tim obrazovanjem.</p>
<p class="hide-change">*Službeni glasnik RS, broj 65/2013</p>
<p class="bold">Legitimacija za identifikaciju</p>
<p class="clan">Član 16.</p>
<p>(1) Licu geodetske struke i licu poljoprivredne struke<span class="v2-clan-left-1">
</span>&nbsp;zaposlenom<span class="v2-clan-left-1">,
odnosno angažovanom</span> u geodetskoj organizaciji, Zavod izdaje legitimaciju za identifikaciju (u daljem tekstu: legitimacija)<span class="v2-clan-left-1">,
koja, pored ostalog, sadrži ime, prezime i jedinstveni matični broj građana.</span></p>
<p>(2) Lice kome je izdata legitimacija dužno je da legitimaciju koristi prilikom:</p>
<p>1) predstavljanja imaocima prava na nepokretnosti prilikom ulaska na parcele i u objekte radi obavljanja geodetskih radova na terenu;</p>
<p>2) predstavljanja ovlašćenom licu koje vrši inspekcijski nadzor.</p>
<p>(3) Zaposleni u geodetskoj organizaciji kome je prestao radni odnos u toj geodetskoj organizaciji, dužan je da Zavodu vrati legitimaciju.</p>
<p class="hide-change">
*Službeni glasnik RS, broj 96/2015</p>
<p class="bold">
Uslovi za izvođenje geodetskih radova</p>
<p class="v2-clan-1">Član 17.</p>
<p>
<span class="v2-clan-left-1">(1)
Za izradu tehničke dokumentacije za izvođenje geodetskih radova i stručni nadzor 
nad izvođenjem geodetskih radova, za koje je ovim zakonom predviđena izrada 
glavnog projekta, geodetska organizacija mora imati najmanje dva zaposlena lica 
geodetske struke</span><span class="v2-clan-left-2">,
od kojih najmanje jedan</span><span class="v2-clan-left-1"> sa geodetskom licencom prvog reda.</span></p>
<p class="v2-clan-left-1">
(2) Za izvođenje geodetskih radova za koje je ovim zakonom predviđena izrada 
glavnog projekta, geodetska organizacija mora imati najmanje pet zaposlenih lica 
geodetske struke, od kojih najmanje dva sa geodetskom licencom prvog reda.</p>
<p class="v2-clan-left-1">
(3) Za izradu projekta geodetskog obeležavanja u oblasti urbanističkog planiranja, 
geodetska organizacija mora imati najmanje dva zaposlena lica geodetske struke, 
od kojih najmanje jedno sa geodetskom licencom prvog reda.</p>
<p class="v2-clan-left-1">
(4) Za izvođenje geodetskih radova na izradi geodetskih podloga u 
inženjersko-tehničkim oblastima za koje se ne izrađuje glavni projekat, geodetska 
organizacija mora imati najmanje dva zaposlena lica geodetske struke, od kojih 
najmanje jedno sa geodetskom licencom drugog reda.</p>
<p class="v2-clan-left-1">(5) Za izvođenje geodetskih radova u održavanju katastra 
nepokretnosti i katastra vodova i realizaciji projekta geodetskog obeležavanja u 
oblasti urbanističkog planiranja, geodetska organizacija mora imati najmanje dva 
zaposlena lica geodetske struke sa najmanje završenom srednjom geodetskom školom, 
položenim državnim stručnim ispitom propisanim za to obrazovanje i radnim 
iskustvom od najmanje tri godine sa tim obrazovanjem.</p>
<p class="v2-clan-left-2">(6) Za izvođenje radova katastarskog klasiranja, 
bonitiranja i komasacione procene zemljišta, geodetska organizacija mora imati 
najmanje jedno zaposleno lice poljoprivredne struke sa osnovnim akademskim 
studijama u obimu od najmanje 240 ESPB bodova, master akademskim studijama, 
specijalističkim akademskim studijama, specijalističkim strukovnim studijama, 
master strukovnim studijama, odnosno sa osnovnim studijama u trajanju od najmanje 
četiri godine ili specijalističkim studijama na fakultetu, položenim državnim 
stručnim ispitom propisanim za to obrazovanje i radnim iskustvom od najmanje tri 
godine na poslovima katastarskog klasiranja, bonitiranja i komasacione procene 
zemljišta.</p>
<p class="v2-clan-left-2">

(7) Za izvođenje radova geodetska organizacija ne sme da angažuje lice koje ne 
ispunjava uslove za te radove propisane odredbama st. 1–6. ovog člana.</p>
<p>
<span class="v2-clan-left-2">(8)</span> <span class="v2-clan-left-1">Za snimanje iz vazdušnog prostora teritorije Republike Srbije za potrebe državnog 
premera, geodetska organizacija mora ispunjavati uslove iz stava 2. ovog člana i 
posedovati ovlašćenje Zavoda za snimanje iz vazdušnog prostora, koje se izdaje 
rešenjem u roku od 15 dana od dana podnošenja zahteva.</span></p>
<p>
<span class="v2-clan-left-2">(9)</span><span class="v2-clan-left-1">
Geodetske radove u inženjersko-tehničkim oblastima (građevinarstvo, arhitektura, 
rudarstvo, energetika, poljoprivreda, šumarstvo, mašinstvo i brodogradnja i dr.), 
geodetska organizacija izvodi u skladu sa uslovima propisanim zakonom kojim se 
uređuje planiranje i izgradnja objekata, odnosno propisima kojima se uređuje 
izvođenje radova u određenoj inženjersko-tehničkoj oblasti.</span></p>
<p class="hide-change">
*Službeni glasnik RS, broj 
65/2013</p>
<p class="hide-change">
**Službeni glasnik RS, broj 96/2015</p>
<p class="bold">
Dužnosti geodetske organizacije</p>
<p class="clan">Član 18.</p>
<p>(1) Geodetska organizacija kojoj je izdata licenca za rad, dužna je da:</p>
<p>
1) geodetske radove izvodi na osnovu podataka preuzetih iz geodetsko-katastarskog informacionog sistema;</p>
<p>
2) geodetske radove izvodi u skladu sa ovim zakonom, drugim propisima, standardima i tehničkim normativima;</p>
<p>
3) pre početka izvođenja radova, prijavi 
<span class="v2-clan-left-2">Službi</span> radove predviđene ovim zakonom;</p>
<p>
4) otkloni nepravilnosti utvrđene u postupku pregleda i prijema radova i u postupku vršenja inspekcijskog 
<span class="v2-clan-left-1">i stručnog</span> nadzora;
</p>
<p>
5) Zavodu prijavi promenu sedišta, 
<span class="v2-clan-left-2">promenu adrese poslovnog prostora van sedišta</span>, naziva i svaku drugu promenu koja je od značaja za njen rad, u roku od 15 dana od dana nastanka promene;
</p>
<p>
6) dostavi
<span class="v2-clan-left-2">Službi</span> elaborat geodetskih radova i zapisnik o izvršenom uviđaju, u roku utvrđenom ovim zakonom, odnosno ugovorenom roku;</p>
<p>
7) istakne raspored radnog vremena i vremena predviđenog za rad sa strankama, koji su usaglašeni sa zakonom, i da ga se pridržava;</p>
<p class="hide-change">
<em>8) 
brisana je (vidi član 7. Zakona - 96/2015-11)</em></p>
<p>
9) obezbedi odgovarajući dokument o ispravnosti geodetskog instrumenta kojim izvodi geodetske radove;
</p>
<p>
10) licu koje vrši stručni ili inspekcijski nadzor nad radom geodetske organizacije i Zavodu kada vrši pregled i prijem radova, stavi na uvid tehničku i drugu dokumentaciju i omogući nesmetano vršenje nadzora i pregleda radova.</p>
<p>(2) Pored dužnosti iz stava 1. ovog člana, geodetska organizacija kojoj je izdata licenca za izvođenje geodetskih radova u održavanju katastra nepokretnosti i održavanju katastra vodova dužna je da:</p>
<p>
1) vodi evidenciju primljenih zahteva stranaka;</p>
<p>
2) u postupku održavanja katastra nepokretnosti prihvati zahtev stranke za obavljanje geodetskih radova na teritoriji jedinice lokalne samouprave gde ima sedište<span class="v2-clan-left-2">
ili poslovni prostor van sedišta</span>, odnosno ne sme da odbije zahtev bez opravdanog razloga;</p>
<p>
3) obavesti Zavod o sprečenosti za izvođenje radova koja traje duže od jednog meseca, u roku od tri dana od dana nastanka razloga sprečenosti za rad;</p>
<p>
4) o svom trošku izvrši ponovni uviđaj na terenu i utvrdi činjenično stanje u slučaju kad se u postupku po pravnom leku<span class="v2-clan-left-2"> 
ili po nalogu inspektora</span> oceni da te činjenice nisu pravilno utvrđene.</p>
<p>(3) U slučaju promene iz stava 1. tačka 5) ovog člana ili promene za koju je Zavod saznao na drugi način, a koja je od uticaja na ispunjenost uslova za rad geodetske organizacije, odnosno za izvođenje određene vrste geodetskih radova, Zavod donosi rešenje o promeni.</p>
<p>(4) Opravdanim razlogom, u smislu stava 2. tačka 2) ovog člana, smatra se bolest ili druga sprečenost za rad zaposlenog u geodetskoj organizaciji i odsustvovanje sa posla zaposlenog u geodetskoj organizaciji u skladu sa zakonom.</p>
<p>(5) Za štetu koju zaposleni u geodetskoj organizaciji prouzrokuje trećem licu prilikom obavljanja geodetskih radova odgovara geodetska organizacija u skladu sa zakonom.</p>
<p class="v2-clan-left-2">
(6) Podaci o ličnosti koje sadrži evidencija iz stava 2. tačka 1) ovog člana su: 
ime, prezime, prebivalište i adresa i jedinstveni matični broj građana.</p>
<p class="hide-change">
*Službeni glasnik RS, broj 
65/2013</p>
<p class="hide-change">
**Službeni glasnik RS, broj 96/2015</p>
<p class="v2-bold-1">
Dužnosti lica koje izvodi geodetske radove</p>
<p class="hide-change">
*Službeni glasnik RS, broj 
65/2013</p>
<p class="v2-clan-1">Član 19.</p>
<p class="v2-clan-left-1">
(1) Za geodetske radove koje izvodi geodetska organizacija, odgovorno je lice sa 
geodetskom licencom, odnosno lice geodetske struke koje izvodi radove u 
geodetskoj organizaciji koja nema zaposlene sa geodetskom licencom.</p>
<p class="v2-clan-left-1">
(2) Lice iz stava 1. ovog člana dužno je da:</p>
<p class="v2-clan-left-1">
1) geodetske radove izvodi u skladu sa ovim zakonom, drugim propisima, 
standardima i tehničkim normativima;</p>
<p class="v2-clan-left-1">
2) potpiše i overi svojim pečatom, odnosno pečatom geodetske organizacije 
elaborat o izvršenim geodetskim radovima i zapisnik o izvršenom uviđaju.</p>
<p>
<span class="v2-clan-left-1">(3) Ako lice iz stava 1. ovog člana ne izvodi 
geodetske radove u skladu sa ovim zakonom, drugim propisima, standardima i 
tehničkim normativima ili potpiše i overi elaborat o izvršenim geodetskim 
radovima i zapisnik o izvršenom uviđaju o nepostojećim promenama ili sa 
neistinitim podacima,</span><span class="v2-clan-left-2"> kao i ako potpiše i 
overi elaborat i zapisnik koje je izradilo lice koje nije zaposleno, odnosno 
angažovano u toj geodetskoj organizaciji,</span><span class="v2-clan-left-1"> 
Zavod će rešenjem oduzeti geodetsku licencu, pečat i legitimaciju i zabraniti 
izvođenje geodetskih radova.</span></p>
<p class="v2-clan-left-1">
(4) Geodetska licenca, pečat i legitimacija oduzimaju se i izvođenje geodetskih 
radova zabranjuje:</p>
<p>
<span class="v2-clan-left-1">1)</span><span class="v2-clan-left-2"> na tri meseca</span><span class="v2-clan-left-1">, ako lice sa geodetskom licencom ne izvodi 
geodetske radove u skladu sa ovim zakonom, drugim propisima, standardima i 
tehničkim normativima;</span></p>
<p class="v2-clan-left-1">
2) na tri godine, ako je lice sa geodetskom licencom overilo svojim pečatom 
elaborat o izvršenim geodetskim radovima i zapisnik o izvršenom uviđaju o 
nepostojećim promenama ili sa neistinitim podacima.</p>
<p class="v2-clan-left-1">
(5) Licu geodetske struke zaposlenom u geodetskoj organizaciji koje izvodi 
geodetske radove, a kome se ne izdaje geodetska licenca, zabraniće se izvođenje 
geodetskih radova, shodno odredbama st. 3. i 4. ovog člana.</p>
<p>
<span class="v2-clan-left-1">(6)
Izuzetno od stava 1. ovog člana, za izvođenje radova katastarskog klasiranja, 
bonitiranja i komasacione procene zemljišta odgovorno je lice</span><span class="v2-clan-left-2">
poljoprivredne struke koje izvodi te radove</span><span class="v2-clan-left-1">.</span></p>
<p class="v2-clan-left-2">
(7) Licu poljoprivredne struke iz stava 6. ovog člana zabraniće se izvođenje 
radova, shodno odredbama st. 3. i 4. ovog člana.</p>
<p class="hide-change">
*Službeni glasnik RS, broj 
65/2013</p>
<p class="hide-change">
**Službeni glasnik RS, broj 96/2015</p>
<p class="bold">
Prestanak važenja licence za rad</p>
<p class="clan">Član 20.</p>
<p>(1) Licenca za rad prestaje da važi na zahtev geodetske organizacije i oduzimanjem.
</p>
<p>(2) O prestanku važenja licence iz stava 1. ovog člana odlučuje Zavod rešenjem.</p>
<p>(3) Zavod će oduzeti licencu geodetskoj organizaciji, ako geodetska organizacija:</p>
<p>
1) bude brisana iz registra nadležnog organa;</p>
<p>
2) ne ispunjava propisane uslove za rad u skladu sa ovim zakonom;</p>
<p class="v2-clan-left-1">
3) posle izrečene zabrane izvođenja određene vrste geodetskih radova rešenjem 
inspektora koje je postalo konačno, nastavlja da izvodi te radove;</p>
<p class="v2-clan-left-1">
4) posle izrečene zabrane izvođenja radova, u periodu od tri godine od dana 
izricanja te zabrane, ponovo dobije zabranu izvođenja radova rešenjem inspektora 
koje je postalo konačno.</p>
<p>(4) Svim zaposlenima u geodetskoj organizaciji kojoj je licenca prestala da važi ili je oduzeta, prestaju da važe legitimacije danom prestanka važenja licence, odnosno danom konačnosti rešenja o oduzimanju licence.</p>
<p class="hide-change">
*Službeni glasnik RS, broj 96/2015</p>
<p class="bold">
Osporavanje rešenja o licencama</p>
<p class="clan">Član 21.</p>
<p>Protiv rešenja o licencama donetih u skladu sa odredbama ovog zakona, može se izjaviti žalba ministarstvu
<span class="v2-clan-left-1">nadležnom za poslove građevinarstva</span> u roku od 
<span class="v2-clan-left-1">osam</span> dana od dana dostavljanja rešenja.</p>
<p class="hide-change">
*Službeni glasnik RS, broj 96/2015</p>
<p class="bold">
Registar licenci</p>
<p class="v2-clan-1">Član 22.</p>
<p class="v2-clan-left-1">
(1) O izdatim licencama za rad geodetskih organizacija, geodetskim licencama i 
licima zaposlenim u geodetskim organizacijama kojima se ne izdaje geodetska 
licenca, kao i o oduzimanju licenci i zabrani izvođenja geodetskih radova, Zavod 
vodi registar koji je javno dostupan na internet stranici Zavoda.</p>
<p class="v2-clan-left-2">
(2) Podaci o ličnosti koje sadrži registar iz stava 1. ovog člana su ime, ime 
jednog roditelja, prezime, prebivalište i adresa i jedinstveni matični broj 
građana.</p>
<p class="hide-change">
*Službeni glasnik RS, broj 
65/2013</p>
<p class="hide-change">
**Službeni glasnik RS, broj 96/2015</p>
<p class="naslov">
GLAVA III</p>
<p class="naslov">
TEHNIČКA DOКUMENTACIJA (PROJEКTOVANJE), IZVOĐENJE I STRUČNI NADZOR NAD IZVOĐENJEM GEODETSКIH RADOVA</p>
<p class="bold">
Vrste tehničke dokumentacije</p>
<p class="clan">Član 23.</p>
<p>Tehnička dokumentacija obuhvata idejni projekat i glavni projekat.</p>
<p class="bold">
Idejni projekat</p>
<p class="clan">Član 24.</p>
<p>(1) Idejni projekat jeste projekat kojim se određuje lokacija geodetskih radova, tehničko-tehnološka koncepcija izvođenja radova, obim, dinamika i orijentaciona vrednost radova.
</p>
<p>(2) Idejni projekat izrađuje Zavod ili geodetska organizacija po zahtevu investitora, na osnovu projektnog zadatka, u oblastima za koje se izrađuje glavni projekat.</p>
<p class="bold">
Glavni projekat</p>
<p class="clan">Član 25.</p>
<p>(1) Glavni projekat se izrađuje za potrebe izvođenja geodetskih radova naročito u sledećim oblastima:</p>
<p>
1) osnovnih geodetskih radova;
</p>
<p>
2) katastarskog premera, osnivanja i obnove katastra nepokretnosti;</p>
<p>
3) premera vodova i osnivanja katastra vodova;</p>
<p>
4) topografskog premera i topografsko-kartografske delatnosti;</p>
<p>
5) komasacionog premera i uređenja zemljišne teritorije komasacijom;</p>
<p>
6) izrade geodetskih podloga za potrebe raznih vrsta projekata u inženjersko-tehničkim oblastima.</p>
<p>(2) Glavni projekat izrađuje Zavod ili geodetska organizacija na osnovu projektnog zadatka koji obezbeđuje i overava investitor.</p>
<p>(3) Izuzetno od stava 1. tačka 6) ovog člana, geodetske podloge za radove manjeg obima i složenosti, izrađuju se na osnovu projektnog zadatka, koji obezbeđuje i overava investitor.</p>
<p class="bold">
Sadržina glavnog projekta</p>
<p class="clan">Član 26.</p>
<p>Glavni projekat za izvođenje geodetskih radova naročito sadrži:</p>
<p>
1) opšte podatke o predmetu projekta i pratećoj dokumentaciji;</p>
<p>
2) projektni zadatak za izradu glavnog projekta;</p>
<p>
3) osnove za izradu projekta;</p>
<p>
4) tehnički izveštaj o izvršenim prethodnim radovima;</p>
<p>
5) projektno rešenje geodetskih radova;</p>
<p>
6) organizaciju radova;</p>
<p>
7) predmer i predračun radova;</p>
<p>
8) grafičke priloge i tabele.</p>
<p class="bold">
Stručna i tehnička kontrola projekata</p>
<p class="clan">Član 27.</p>
<p>(1) Idejni projekat podleže stručnoj kontroli revizione komisije koju obrazuje Zavod.</p>
<p>(2) Glavni projekat podleže tehničkoj kontroli.
</p>
<p>(3) Tehničku kontrolu glavnog projekta za izvođenje geodetskih radova iz člana 25. ovog zakona, vrši Zavod ili geodetska organizacija koju odredi investitor i koja ispunjava uslove iz člana 17. stav 1. ovog zakona.
</p>
<p>(4) Tehničku kontrolu glavnog projekta ne može da vrši geodetska organizacija koja je izradila ili učestvovala u izradi glavnog projekta.</p>
<p>(5) Troškove stručne i tehničke kontrole snosi investitor.</p>
<p>
Izvođenje geodetskih radova za koje je predviđena izrada glavnog projekta i dužnosti izvođača radova</p>
<p class="clan">Član 28.</p>
<p>(1) Geodetske radove za koje je ovim zakonom predviđena izrada glavnog projekta izvodi Zavod ili geodetska organizacija.</p>
<p>(2) Izuzetno od stava 1. ovog člana, premer vodova i izradu geodetskih podloga za potrebe raznih vrsta projekata u inženjersko-tehničkim oblastima izvodi geodetska organizacija.</p>
<p>(3) Izvođač radova dužan je da:</p>
<p>
1) radove izvodi prema tehničkoj dokumentaciji i u skladu sa propisima, standardima, tehničkim normativima i normama kvaliteta koji važe za pojedine vrste radova;</p>
<p>
2) vodi dnevnik radova;</p>
<p>
3) obavesti stručni nadzor o eventualnim nedostacima uočenim u tehničkoj dokumentaciji i o drugim okolnostima koje su od uticaja na izvođenje radova i primenu tehničke dokumentacije;
</p>
<p>
4) otkloni nepravilnosti utvrđene u postupku vršenja stručnog nadzora.</p>
<p class="bold">
Stručni nadzor</p>
<p class="clan">Član 29.</p>
<p>(1) Stručni nadzor je nadzor nad izvođenjem radova za koje je ovim zakonom predviđena izrada glavnog projekta i obuhvata:
</p>
<p>
1) kontrolu da li se izvođenje radova vrši prema tehničkoj dokumentaciji;</p>
<p>
2) kontrolu i proveru kvaliteta izvođenja svih vrsta radova;
</p>
<p>
3) primenu propisa, standarda i tehničkih normativa.</p>
<p>(2) Stručni nadzor nad izvođenjem geodetskih radova u osnovnim geodetskim radovima, katastarskom premeru,
<span class="v2-clan-left-1">u oblasti uređenja zemljišne teritorije komasacijom,</span> osnivanju i obnovi katastra nepokretnosti, premera vodova i osnivanja katastra vodova i topografskom premeru i topografsko-kartografskoj delatnosti, vrši Zavod.
</p>
<p class="v2-clan-left-1">
(3) Stručni nadzor nad radovima iz člana 25. stav 1. tačka 6) ovog zakona vrši 
geodetska organizacija koju bira investitor.</p>
<p class="hide-change">
<em>Brisan je raniji stav (4) (vidi član 12. Zakona - 96/2015-11)</em></p>
<p>
<span class="v2-clan-left-1">(4)</span> Geodetska organizacija ne može da vrši stručni nadzor nad radovima koje ona izvodi.</p>
<p class="hide-change">
*Službeni glasnik RS, broj 96/2015</p>
<p class="naslov">
GLAVA IV</p>
<p class="naslov">
OSNOVNI GEODETSКI RADOVI</p>
<p class="clan">Član 30.</p>
<p>Osnovni geodetski radovi jesu radovi koji obuhvataju državni geodetski datum, državnu projekciju i referentne mreže kojima se realizuje osnovni geodetski referentni sistem stalnih geodetskih tačaka.</p>
<p class="bold">
Državni referentni sistem</p>
<p class="clan">Član 31.</p>
<p>(1) U državnom referentnom sistemu vrši se horizontalno i vertikalno pozicioniranje parcela, objekata, vodova, terena, topografskih objekata i objektnih celina, kao i određivanje zemljinog spoljašnjeg gravitacionog polja i geodinamička istraživanja.</p>
<p>(2) U okviru državnog referentnog sistema određuju se:</p>
<p>
1) prostorni (trodimenzionalni) referentni sistem;</p>
<p>
2) horizontalni (dvodimenzionalni) referentni sistem;</p>
<p>
3) vertikalni (jednodimenzionalni) referentni sistem;</p>
<p>
4) gravimetrijski referentni sistem;</p>
<p>
5) astronomski referentni sistem.</p>
<p class="bold">
Prostorni referentni sistem</p>
<p class="clan">Član 32.</p>
<p>Prostorni referentni sistem za Republiku Srbiju je terestrički trodimenzionalni koordinatni sistem koji se po definiciji koordinatnog početka, orijentaciji koordinatnih osa, razmere, jedinice dužine i vremenske evolucije, podudara sa Evropskim terestričkim referentnim sistemom – 
European Terrestrial Reference System 1989, (u daljem tekstu: ETRS 89).</p>
<p class="bold">
Horizontalni referentni sistem</p>
<p class="clan">Član 33.</p>
<p>Horizontalni referentni sistem predstavlja dvodimenzionalni koordinatni podskup prostornog referentnog sistema u kome se položaj tačaka izražava dvodimenzionalnim, krivolinijskim koordinatama, odnosno geodetskom dužinom i širinom u odnosu na referentni dvoosni obrtni elipsoid geodetskog referentnog sistema 
GRS 80 (Geodetic Reference System 1980) koji se određuje za matematički model Zemlje u Republici Srbiji.</p>
<p class="bold">
Državna projekcija</p>
<p class="clan">Član 34.</p>
<p>Položaj tačaka u horizontalnom referentnom sistemu izražava se dvodimenzionalnim, pravolinijskim koordinatama u ravni konformne Univerzalne transverzalne merkatorove projekcije – 
Universal Transverse Mercator, (u daljem tekstu: UTM), na elipsoid GRS 80.</p>
<p class="bold">
Vertikalni referentni sistem</p>
<p class="clan">Član 35.</p>
<p>(1) Vertikalni referentni sistem predstavlja jednodimenzionalni koordinatni podskup prostornog referentnog sistema unutar kojeg se definišu referentne površi u odnosu na koje se izražavaju visine tačaka.</p>
<p>(2) Položaj tačaka u vertikalnom referentnom geodetskom sistemu Republike Srbije izražavaju se elipsoidnim ili fizički definisanim visinama.
</p>
<p>(3) Referentna površ elipsoidnih visina jeste nivoski elipsoid referentnog sistema 
GRS 80.</p>
<p>(4) Referentne površi fizički definisanih visina jesu kvazigeoid i geoid.</p>
<p class="bold">
Gravimetrijski referentni sistem</p>
<p class="clan">Član 36.</p>
<p>(1) Gravimetrijski referentni sistem predstavlja sistem u kojem se vrše gravimetrijska određivanja apsolutnog i relativnog ubrzanja sile zemljine teže.</p>
<p>(2) Gravimetrijski referentni sistem u Republici Srbiji čini sistem od najmanje šest tačaka na kojima je poznata vrednost ubrzanja teže određena primenom preciznih gravimetrijskih instrumenata.</p>
<p class="bold">
Astronomski referentni sistem</p>
<p class="clan">Član 37.</p>
<p>Astronomski referentni sistem je inercijalni trodimenzionalni koordinatni sistem koji se po definiciji koordinatnog početka, orijentaciji koordinatnih osa, razmeri, jedinici dužine i vremena, vremenskoj evoluciji i fundamentalnim konstantama podudara sa međunarodnim inercijalnim referentnim sistemom 
ICRS (International Celestial Reference System).</p>
<p class="bold">
Materijalizacija referentnih sistema</p>
<p class="clan">Član 38.</p>
<p>(1) Prostorni referentni, horizontalni referentni, vertikalni referentni sistem, referentni sistem gravimetrijskih određivanja i astronomski referentni sistem materijalizuju se odgovarajućim referentnim okvirima Republike Srbije, odnosno skupom materijalizovanih tačaka i trodimenzionalnim, odnosno dvodimenzionalnim pravolinijskim ili krivolinijskim koordinatama, odnosno njihovim visinama, vrednostima apsolutnog ubrzanja sile zemljine teže, odnosno skupom ekstraterestričkih objekata i njihovih ekvatorskih koordinata koje se odnose na određenu vremensku epohu.
</p>
<p>(2) Prostorni i horizontalni referentni sistemi iz stava 1. ovog člana definisani su referentnom mrežom Republike Srbije – SREF i mrežom permanentnih stanica Republike Srbije – AGROS.
</p>
<p class="bold">
Baza podataka osnovnih geodetskih radova</p>
<p class="clan">Član 39.</p>
<p>Podaci dobijeni u osnovnim geodetskim radovima vode se u bazi podataka osnovnih geodetskih radova, koja naročito sadrži referentne sisteme iz člana 31. stav 2. ovog zakona i referentne površi iz člana 35. st. 3. i 4. ovog zakona.
</p>
<p class="naslov">
GLAVA V</p>
<p class="naslov">
DRŽAVNI PREMER</p>
<p class="clan">
1. КATASTARSКI PREMER</p>
<p class="bold">
Кatastarski premer</p>
<p class="clan">Član 40.</p>
<p>(1) Кatastarski premer jeste geodetsko merenje i prikupljanje podataka o nepokretnostima i imaocima prava na nepokretnostima.</p>
<p>(2) Geodetsko merenje vrši se geodetskim metodama za horizontalno i vertikalno pozicioniranje nepokretnosti u državnom referentnom sistemu.</p>
<p>(3) Podaci dobijeni geodetskim merenjem i prikupljanjem podataka iz stava 1. ovog člana čine elaborat premera.</p>
<p>(4) Кatastarski premer vrši se u cilju osnivanja ili obnove katastra nepokretnosti.</p>
<p class="italik">
1.1. Кatastarske teritorijalne jedinice</p>
<p class="spacija">
Vrste katastarskih teritorijalnih jedinica</p>
<p class="clan">Član 41.</p>
<p>Кatastarske teritorijalne jedinice jesu katastarska parcela, katastarska opština i katastarski srez.</p>
<p class="spacija">
Кatastarska parcela</p>
<p class="clan">Član 42.</p>
<p>(1) Кatastarska parcela (u daljem tekstu: parcela) je osnovna katastarska teritorijalna jedinica i predstavlja deo zemljišta u katastarskoj opštini određen granicom (međom) i označen jedinstvenim brojem, na kome postoji pravo svojine.</p>
<p>(2) Granica parcele se definiše graničnim tačkama koje su određene koordinatama propisane klase tačnosti i označene međnim belegama na terenu.</p>
<p class="spacija">
Кatastarska opština</p>
<p class="clan">Član 43.</p>
<p>(1) Кatastarska opština jeste teritorijalna jedinica koja, po pravilu, obuhvata područje jednog naseljenog mesta, za koju se zakonom utvrđuje naziv i koja predstavlja osnovnu jedinicu za koju se vrši katastarski premer i osniva, obnavlja i održava katastar nepokretnosti.</p>
<p>(2) O promeni granice katastarske opštine odlučuje Vlada na predlog Zavoda, po prethodno pribavljenom mišljenju jedinice lokalne samouprave na čijoj se teritoriji nalazi ta katastarska opština, odnosno susednih jedinica lokalne samouprave, kada promena granice katastarske opštine menja granicu jedinice lokalne samouprave.</p>
<p>(3) U slučaju kad se promenom granice katastarske opštine istovremeno menja i granica jedinice lokalne samouprave, promena granice katastarske opštine vrši se u skladu sa Ustavom i zakonom.</p>
<p>(4) Odluka o promeni granice katastarske opštine objavljuje se u „Službenom glasniku Republike Srbije”.</p>
<p>(5) Obeležavanje granica katastarske opštine vrši se postavljanjem geodetskih belega.</p>
<p class="spacija">
Кatastarski srez</p>
<p class="clan">Član 44.</p>
<p>(1) Кatastarski srez jeste teritorijalna jedinica za katastarsko klasiranje zemljišta.</p>
<p>(2) Кatastarski srez osniva, ukida, menja i njegov naziv utvrđuje Zavod.
</p>
<p>(3) Odluka o osnivanju, ukidanju, promeni granice i naziva katastarskog sreza objavljuje se u „Službenom glasniku Republike Srbije”.</p>
<p class="italik">
1.2. Sadržaj katastarskog premera</p>
<p class="spacija">
Sadržaj katastarskog premera</p>
<p class="clan">Član 45.</p>
<p>(1) Кatastarski premer vrši se u katastarskoj opštini ili njenom delu, i sadrži:</p>
<p>
1) postavljanje dopunskih geodetskih referentnih tačaka za horizontalno i vertikalno pozicioniranje nepokretnosti i određivanje njihovih koordinata;
</p>
<p>
2) identifikaciju i obeležavanje granice katastarske opštine;</p>
<p>
3) obeležavanje granica katastarske parcele;</p>
<p>
4) geodetsko merenje i prikupljanje podataka o nepokretnostima prema faktičkom stanju;</p>
<p>
5) prikupljanje podataka o imaocu prava na nepokretnosti;</p>
<p>
6) katastarsko klasiranje zemljišta;</p>
<p>(2) U postupku katastarskog premera može se vršiti i bonitiranje zemljišta.</p>
<p>(3) Pre početka katastarskog premera Zavod je dužan da:</p>
<p>
1) u najmanje jednom mediju dostupnom na čitavoj teritoriji Republike Srbije i na internet stranici Zavoda, obavesti o vršenju katastarskog premera i objavi poziv imaocima prava da učestvuju u postupku katastarskog premera;</p>
<p>
2) pojedinačno pozove sve imaoce prava na zemljištu upisane u katastar zemljišta, zemljišnu knjigu i knjigu tapija, odnosno katastar nepokretnosti da izvrše obeležavanje graničnih tačaka parcela.</p>
<p class="spacija">
Pristup nepokretnosti</p>
<p class="clan">Član 46.</p>
<p>(1) Imalac prava na nepokretnosti dužan je da licima koja rade na poslovima državnog premera i katastra nepokretnosti dozvoli pristup nepokretnosti, postavljanje geodetske belege i prikupljanje podataka o nepokretnosti.</p>
<p>(2) Geodetske belege ne smeju se uništavati, oštećivati, niti neovlašćeno pomerati ili izmeštati.</p>
<p class="spacija">
Geodetske referentne tačke</p>
<p class="clan">Član 47.</p>
<p>(1) Geodetske referentne tačke za horizontalno i vertikalno pozicioniranje nepokretnosti su tačke mreže permanentnih stanica i referentne mreže.</p>
<p>(2) U postupku katastarskog premera može se vršiti dopuna referentne mreže.
</p>
<p class="spacija">
Identifikacija i obeležavanje granice katastarske opštine</p>
<p class="clan">Član 48.</p>
<p>U postupku katastarskog premera vrši se identifikacija i obeležavanje granice katastarske opštine na osnovu podataka postojećeg premera.</p>
<p class="spacija">
Obeležavanje granica katastarske parcele</p>
<p class="clan">Član 49.</p>
<p>(1) Imalac prava na području na kome se vrši katastarski premer, dužan je da pre početka premera, na propisan način i o svom trošku obeleži međnim belegama granične tačke parcele.</p>
<p>(2) Ako imalac prava na parceli ne obeleži granične tačke parcele ili je granica sporna, obeležavanje će se izvršiti o trošku imaoca prava na parceli, na osnovu podataka katastra zemljišta, odnosno katastra nepokretnosti ili raspoloživih isprava.</p>
<p>(3) U postupku obeležavanja parcele sačinjava se zapisnik.</p>
<p class="spacija">
Geodetsko merenje i prikupljanje podataka o nepokretnostima</p>
<p class="clan">Član 50.</p>
<p>(1) Geodetsko merenje granice katastarske opštine i nepokretnosti vrši se u skladu sa propisanim klasama tačnosti.</p>
<p>(2) U postupku katastarskog premera prikupljaju se, odnosno preuzimaju podaci o:</p>
<p>
1) prostornim jedinicama;</p>
<p>
2) parcelama;</p>
<p>
3) objektima;
</p>
<p>
4) posebnim delovima objekta.</p>
<p>(3) Podaci o objektu i posebnom delu objekta prikupljaju se prema faktičkom stanju ili preuzimaju iz postojećih evidencija i tehničke dokumentacije.</p>
<p class="v2-clan-left-1">
(4) Кada se podaci o posebnom delu objekta prikupljaju prema faktičkom stanju, 
površina i struktura se utvrđuju prema važećem standardu u oblasti izgradnje 
objekata.</p>
<p class="hide-change">
*Službeni glasnik RS, broj 96/2015</p>
<p class="spacija">
Prikupljanje podataka o imaocu prava na nepokretnosti</p>
<p class="clan">Član 51.</p>
<p>(1) U postupku katastarskog premera prikupljaju se podaci o imaocu prava na nepokretnosti u skladu sa faktičkim stanjem.</p>
<p>(2) Ako se ne mogu prikupiti podaci o imaocu prava na nepokretnosti na način iz stava 1. ovog člana, koristiće se podaci o imaocu prava koje sadrže postojeći katastar zemljišta, zemljišna knjiga, odnosno knjiga tapija, ili katastar nepokretnosti.</p>
<p class="spacija">
Кatastarsko klasiranje i bonitiranje zemljišta</p>
<p class="clan">Član 52.</p>
<p>(1) Кatastarsko klasiranje zemljišta vrši se na osnovu prirodnih i ekonomskih uslova proizvodnje postojeće kulture na zemljištu i služi za utvrđivanje katastarskog prihoda.</p>
<p>(2) Parcele poljoprivrednog i šumskog zemljišta svrstavaju se u sledeće katastarske kulture: njiva, vrt, voćnjak, vinograd, livada, ribnjak, pašnjak, šuma, trstik i močvara.</p>
<p>(3) Teritorijalna jedinica za bonitiranje zemljišta jeste teritorija Republike Srbije.</p>
<p class="v2-clan-left-1">
(4) Prirodne osobine zemljišta utvrđuju se laboratorijskim ispitivanjem zemljišnih 
uzoraka u ovlašćenoj pedološkoj laboratoriji.</p>
<p class="hide-change">
*Službeni glasnik RS, broj 96/2015</p>
<p class="clan">
2. КOMASACIONI PREMER</p>
<p class="bold">
Кomasacioni premer</p>
<p class="clan">Član 53.</p>
<p>(1) Кomasacioni premer jesu geodetski radovi koji se izvode u postupku uređenja zemljišne teritorije komasacijom.</p>
<p>(2) Geodetski radovi iz stava 1. ovog člana izvode se u skladu sa odredbama ovog zakona koje se odnose na katastarski premer i zakona kojim se uređuje poljoprivredno zemljište.</p>
<p>(3) Podaci komasacionog premera čine elaborat premera i koriste se za osnivanje, odnosno obnovu katastra nepokretnosti.</p>
<p class="clan">
3. PREMER VODOVA</p>
<p class="bold">
Premer vodova</p>
<p class="clan">Član 54.</p>
<p>(1) Premer vodova, nadzemnih i podzemnih, jeste geodetsko merenje i prikupljanje podataka o vodovima<span class="v2-clan-left-1">
</span>.</p>
<p>(2) Vodovi, u smislu ovog zakona, jesu vodovod, kanalizacija, drenaža, toplovod, naftovod, gasovod, elektrovodovi, telekomunikacije i drugi vodovi, sa pripadajućim uređajima i postrojenjima.
</p>
<p class="v2-clan-left-1">(3) U pripadajuće uređaje i postrojenja spadaju uređaji 
koji su izgrađeni na vodovima, i koji omogućavaju funkcionisanje i celishodno 
korišćenje vodova, a ne mogu se odvojiti od voda bez uništenja ili značajnog 
oštećenja (potpuno inkorporisani delovi voda).</p>
<p class="v2-clan-left-1">
(4) Uređaji koji su izgrađeni na vodovima i koji omogućavaju funkcionisanje i 
celishodno korišćenje vodova, a mogu se odvojiti od voda bez uništenja ili 
značajnog oštećenja, smatraju se pokretnim stvarima i nisu predmet premera, 
odnosno upisa u katastar vodova.</p>
<p>
<span class="v2-clan-left-1">(5)</span> Premer vodova finansiraju imaoci prava na vodovima, lokalna samouprava ili druga zainteresovana pravna i fizička lica.</p>
<p>
<span class="v2-clan-left-1">(6)</span> Podaci prikupljeni u postupku premera čine elaborat premera vodova i služe za osnivanje katastra vodova.</p>
<p class="hide-change">
*Službeni glasnik RS, broj 96/2015</p>
<p class="clan">
4. TOPOGRAFSКI PREMER</p>
<p class="bold">
Topografski premer</p>
<p class="clan">Član 55.</p>
<p>(1) Topografski premer jeste geodetsko merenje topografskih objekata i terena propisanom klasom tačnosti, prikupljanje podataka o njihovim kvalitativnim i kvantitativnim osobinama i podataka o geografskim i drugim imenima.</p>
<p>(2) Elaborat topografskog premera jeste skup dokumenata i podataka nastalih u postupku projektovanja i realizacije topografskog premera.
</p>
<p>(3) Na osnovu elaborata topografskog premera i podataka iz drugih izvora formira se osnovni topografski model i izrađuje osnovna državna karta i ostale karte, digitalni ortofoto i digitalni model terena prostora Republike Srbije.</p>
<p class="clan">
5. PREMER DRŽAVNE GRANICE</p>
<p class="bold">
Premer, elaborat i registar državne granice</p>
<p class="clan">Član 56.</p>
<p>(1) Premer državne granice jeste označavanje graničnih tačaka, geodetsko merenje graničnih tačaka i prikupljanje podataka o državnoj granici.</p>
<p>(2) Državna granica, u smislu ovog zakona, je linija preseka zamišljene vertikalne ravni i površi Zemlje, koja odvaja prostor Republike Srbije od susednih država.</p>
<p>(3) Podaci dobijeni geodetskim merenjem i prikupljanjem podataka iz stava 1. ovog člana čine elaborat o državnoj granici.</p>
<p>(4) Poslove premera, izradu elaborata o državnoj granici, vođenje registra državne granice i pripremu dokumenata o državnoj granici obavlja Zavod.</p>
<p>(5) Poslovi iz stava 4. ovog člana obavljaju se u skladu sa ovim zakonom, propisima kojima je uređena državna granica i međunarodnim ugovorima zaključenim sa susednim državama.</p>
<p>(6) Nadležni organi dužni su da zaposlenima u Zavodu omoguće kretanje u graničnoj zoni za obavljanje poslova premera državne granice.</p>
<p class="clan">
6. METROLOŠКO OBEZBEĐENJE GEODETSКIH RADOVA I STANDARDIZACIJA</p>
<p class="bold">
Metrološko obezbeđenje geodetskih radova</p>
<p class="clan">Član 57.</p>
<p>(1) U cilju metrološkog obezbeđenja geodetskih radova, saglasno zakonu kojim je uređena oblast metrologije, a na osnovu državnih primarnih etalona jedinica dužine, ugla, vremena i ubrzanja sile zemljine teže, uspostavljaju se sekundarni i radni etaloni.</p>
<p>(2) Pre upotrebe geodetskih instrumenata u državnom premeru i održavanju katastra nepokretnosti i vodova obavezno se utvrđuju njihova metrološka svojstva.</p>
<p>(3) Geodetski instrumenti podležu prvom pregledu merila, periodičnim i vanrednim pregledima merila, u skladu sa propisima kojima se uređuje metrologija, što se dokazuje potvrdom ovlašćene laboratorije ili ispitivanjem na posebnim test poligonima Zavoda.</p>
<p class="bold">
Standardizacija</p>
<p class="clan">Član 58.</p>
<p>Radi obezbeđenja jedinstvene tehničko-tehnološke osnove za tipizaciju i unifikaciju geodetskih radova, koriste se srpski i usvojeni međunarodni geodetski standardi, kojima se postiže potreban nivo kvaliteta geodetskih radova.</p>
<p class="naslov">
GLAVA VI</p>
<p class="naslov">
КATASTAR NEPOКRETNOSTI</p>
<p class="clan">
1. NAČELA КATASTRA NEPOКRETNOSTI</p>
<p class="hide-change" style="text-align: center"><em>Čl. 59. do 61.</em></p>
<p class="hide-change" style="text-align: center"> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestali su da važe (vidi član 63. Zakona - 41/2018-16)</em></span></p>
<p class="bold">
Načelo javnosti</p>
<p class="clan">Član 62.</p>
<p>(1) Podaci katastra nepokretnosti su javni i svako može tražiti da izvrši uvid u te podatke, pod uslovima određenim ovim zakonom.</p>
<p>(2) Niko se ne može pozivati na to da mu podaci upisani u katastru nepokretnosti nisu bili ili nisu mogli biti poznati, niti to može dokazivati.</p>
<p class="bold">
Načelo pouzdanja</p>
<p class="clan">Član 63.</p>
<p>Podaci o nepokretnostima upisani u katastar nepokretnosti su istiniti i pouzdani i niko ne može snositi štetne posledice zbog tog pouzdanja.</p>
<p class="bold">
Načelo zakonitosti</p>
<p class="v2-clan-1">Član 64.</p>
<p class="v2-clan-left-1">
U postupku upisa u katastar nepokretnosti proverava se da li su ispunjeni uslovi 
za upis propisani ovim zakonom i drugim propisima.</p>
<p class="hide-change">
*Službeni glasnik RS, broj 96/2015</p>
<p class="bold">
Načelo prvenstva</p>
<p class="hide-change" style="text-align: center"><em>Član 65.</em></p>
<p class="hide-change" style="text-align: center"> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestao je da važi (vidi član 63. Zakona - 41/2018-16)</em></span></p>
<p class="bold">
Načelo određenosti</p>
<p class="hide-change" style="text-align: center"><em>Član 66.</em></p>
<p class="hide-change" style="text-align: center"> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestao je da važi (vidi član 63. Zakona - 41/2018-16)</em></span></p>
<p class="clan">
2. SASTAV I SADRŽINA КATASTRA NEPOКRETNOSTI</p>
<p class="bold">
Sastav katastra nepokretnosti</p>
<p class="clan">Član 67.</p>
<p>Кatastar nepokretnosti sastoji se od:</p>
<p>
1) elaborata premera;</p>
<p>
2) zbirke isprava;</p>
<p>
3) baze podataka katastra nepokretnosti.</p>
<p class="bold">
Elaborat premera</p>
<p class="clan">Član 68.</p>
<p>(1) Elaborat premera jeste skup dokumenata i podataka nastalih u postupku projektovanja i realizacije katastarskog, komasacionog premera ili postojećeg premera, na osnovu kojih se osniva ili obnavlja katastar nepokretnosti.</p>
<p>(2) Elaborat premera čuva se trajno.</p>
<p class="bold">
Zbirka isprava</p>
<p class="clan">Član 69.</p>
<p>(1) Zbirka isprava jeste skup isprava na osnovu kojih je izvršen upis ili brisanje upisa na nepokretnostima.</p>
<p>(2) Zbirka isprava čuva se trajno.</p>
<p class="bold">
Baza podataka katastra nepokretnosti</p>
<p class="clan">Član 70.</p>
<p>(1) Baza podataka katastra nepokretnosti jeste skup geoprostornih i drugih podataka o nepokretnostima<span class="v2-clan-left-1">, stvarnim pravima i određenim obligacionim pravima</span> na njima, i naročito sadrži podatke o:
</p>
<p>
1) parcelama;</p>
<p>
2) objektima;</p>
<p>
3) posebnim delovima objekata;</p>
<p>
4) imaocima<span class="v2-clan-left-1"> </span>&nbsp;prava na nepokretnostima.</p>
<p>(2) U bazi podataka katastra nepokretnosti vode se podaci adresnog registra i registra prostornih jedinica.</p>
<p class="v2-clan-left-1">
(3) O imaocima prava na nepokretnostima vode se podaci o:</p>
<p class="v2-clan-left-1">
1) imenu, imenu jednog roditelja i prezimenu za fizičko lice, odnosno nazivu 
pravnog lica;</p>
<p class="v2-clan-left-1">
2) prebivalištu i adresi za fizička lica, odnosno sedištu i adresi za pravna 
lica;</p>
<p class="v2-clan-left-1">
3) jedinstvenom matičnom broju građana, odnosno matičnom broju pravnog lica.</p>
<p class="hide-change">
*Službeni glasnik RS, broj 96/2015</p>
<p class="bold">
Кatastarski plan</p>
<p class="clan">Član 71.</p>
<p>(1) Iz baze podataka katastra nepokretnosti izdaje se katastarski plan u digitalnom ili analognom obliku, za jednu ili više parcela.</p>
<p>(2) Кatastarski plan iz stava 1. ovog člana izdaje se u propisanom formatu, obliku i razmeri.</p>
<p class="bold">
List nepokretnosti</p>
<p class="clan">Član 72.</p>
<p>(1) Iz baze podataka katastra nepokretnosti izdaje se list nepokretnosti u propisanom obliku i sadržaju, za:</p>
<p>
1) nepokretnost;
</p>
<p>
2) imaoca prava.</p>
<p>(2) List nepokretnosti iz stava 1. tačka 1) ovog člana sadrži podatke koji se odnose na jednu nepokretnost.</p>
<p>(3) List nepokretnosti iz stava 1. tačka 2) sadrži podatke koji se odnose na sve nepokretnosti koje pripadaju istom imaocu prava.</p>
<p class="v2-clan-left-1">
(4) U listu nepokretnosti sadržani su podaci o imaocu prava iz člana 70. stav 3. 
ovog zakona.</p>
<p class="hide-change">
*Službeni glasnik RS, broj 96/2015</p>
<p class="clan">
3. UPIS U КATASTAR NEPOКRETNOSTI</p>
<p class="hide-change" style="text-align: center"><em>Čl. 73. do 82b.</em><span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)"><em>
</em></span></p>
<p class="hide-change" style="text-align: center"> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestali su da važe (vidi član 63. Zakona - 41/2018-16)</em></span></p>
<p class="italik">
3.2. Opšti uslovi za upis stvarnih prava, predbeležbe i zabeležbe</p>
<p class="clan">Član 83.</p>
<p>(1) Opšti uslovi za upis stvarnih prava, predbeležbe i zabeležbe u katastar nepokretnosti su postojanje:</p>
<p>
1) upisane nepokretnosti;</p>
<p>
2) upisanog prethodnika;</p>
<p>
3) isprave za upis.</p>
<p>(2) Opšti uslovi uvek moraju biti ispunjeni, osim ako je zakonom drukčije određen uslov i osnov upisa.</p>
<p class="spacija">
Upisana nepokretnost</p>
<p class="clan">Član 84.</p>
<p>U trenutku podnošenja zahteva za upis, nepokretnost mora biti upisana u katastru nepokretnosti ili može biti upisana istovremeno sa upisom stvarnog prava.</p>
<p class="spacija">
Upisani prethodnik</p>
<p class="clan">Član 85.</p>
<p>(1) Upisi u katastar nepokretnosti dozvoljeni su samo protiv lica koje je u trenutku 
<span class="v2-clan-left-1">prijema</span> zahteva za upis već upisano u katastar nepokretnosti kao imalac prava u pogledu kojeg se upis zahteva ili je predbeleženo kao imalac tog prava (upisani prethodnik).
</p>
<p>(2) Upis se dozvoljava i protiv lica koje nije upisani prethodnik, ako se uz zahtev prilože isprave kojima se dokazuje pravni kontinuitet između lica protiv kojeg se traži upis i upisanog prethodnika.</p>
<p>(3) Кad se vrši upis stvarnih prava na novoizgrađenom objektu 
<span class="v2-clan-left-1">ili na stanu stečenom ugovorom o otkupu stana u društvenoj, odnosno 
državnoj svojini</span> ne zahteva se postojanje upisanog prethodnika.</p>
<p class="hide-change">
*Službeni glasnik RS, broj 96/2015
</p><p class="spacija">
Isprava za upis</p>
<p class="clan">Član 86.</p>
<p>(1) Upis u katastar nepokretnosti vrši se na osnovu privatne ili javne isprave, koja je po sadržini i formi podobna za upis.</p>
<p>(2) Isprava za upis mora naročito da sadrži:</p>
<p>
1) mesto i datum sastavljanja, odnosno overe;</p>
<p>
2) označenje nepokretnosti na koju se isprava odnosi prema podacima katastra nepokretnosti (katastarska opština, broj i površina parcele, broj i površina objekta, broj i površina posebnog dela objekta).
</p>
<p>
3) prezime, ime i ime jednog roditelja, odnosno naziv, prebivalište, odnosno boravište, ili sedište i jedinstveni matični broj građana, odnosno matični broj upisanog prethodnika i lica u čiju korist se upis zahteva;</p>
<p>(3) Izuzetno od stava 2. tač. 2) i 3) ovog člana, za upis zabeležbe koja se odnosi na ličnost imaoca prava isprava za upis ne mora da sadrži podatke o označenju nepokretnosti, a za upis zabeležbe koja se odnosi na samu nepokretnost isprava ne mora da sadrži podatke o upisanom prethodniku.</p>
<p>(4) Isprava za upis mora biti priložena u originalu ili overenoj kopiji ili u drugom obliku propisanom zakonom, a ako je isprava na stranom jeziku uz nju treba dostaviti i overen prevod.</p>
<p class="v2-clan-left-1">
(5) Izuzetno od stava 1. ovog člana, za upis zabeležbe prvenstvenog reda ne mora 
da postoji posebna isprava za upis.</p>
<p class="v2-clan-left-1">
(6) Izuzetno od stava 2. ovog člana:</p>
<p class="v2-clan-left-1">
1) isprava za upis nastala pre stupanja na snagu katastra nepokretnosti u 
katastarskoj opštini na koju se isprava odnosi, mora sadržati označenje 
nepokretnosti koja je predmet upisa i podatke o upisanom prethodniku i licu u 
čiju korist se zahteva upis, na način koji omogućava njihovu pouzdanu 
identifikaciju;</p>
<p class="v2-clan-left-1">
2) isprava o univerzalnom pravnom sledbeništvu pravnog lica upisanog u katastar 
nepokretnosti ne mora da sadrži označenje nepokretnosti, ako je pravni sledbenik 
jedno lice;</p>
<p class="v2-clan-left-1">
3) podaci o površini posebnog dela objekta sadržani u ugovoru o otkupu stana u 
društvenoj, odnosno državnoj svojini sačinjenom u skladu sa zakonom mogu 
odstupiti od podataka katastra nepokretnosti, u kom slučaju se upisuje površina 
iz ugovora.</p>
<p class="v2-clan-left-1">
4) podaci o površini posebnog dela objekta sadržani u ugovoru o kupoprodaji 
stana sačinjenom u skladu sa zakonom mogu odstupati od podataka iz naknadno 
izdate građevinske i upotrebne dozvole u postupku legalizacije bespravno 
izgrađenih objekata, u kom slučaju se upisuje površina iz naknadno izdate 
građevinske i upotrebne dozvole.</p>
<p class="hide-change">
*Službeni glasnik RS, broj 96/2015</p>
<p class="italik">
Privatna isprava</p>
<p class="clan">Član 87.</p>
<p>(1) Privatna isprava, odnosno isprava o pravnom poslu, pored opštih uslova koji važe za ispravu za upis, da bi bila podobna za upis, mora:</p>
<p>
1) biti sačinjena u pisanoj formi uz overu potpisa lica između kojih se isprava sačinjava, ako posebna forma isprave nije propisana posebnim zakonom;</p>
<p>
2) sadržavati izjavu o dozvoli upisa, koja nije uslovljena niti oročena.</p>
<p>(2) Ako izjava o dozvoli upisa nije sadržana u privatnoj ispravi, odnosno ispravi o pravnom poslu, može biti data u posebnoj ispravi uz overu potpisa lica koje izjavu daje.</p>
<p class="v2-clan-left-1">
(3) U slučaju da izjava o dozvoli upisa nije sadržana u ispravi o pravnom poslu 
nastaloj pre stupanja na snagu katastra nepokretnosti u katastarskoj opštini na 
koju se isprava odnosi, upis će se izvršiti ako se ustanovi da nema drugih 
smetnji za upis.</p>
<p class="hide-change">
*Službeni glasnik RS, broj 96/2015</p>
<p class="italik">
Javna isprava</p>
<p class="clan">Član 88.</p>
<p class="v2-clan-left-1">
(1) Javna isprava je isprava koju je u propisanom obliku izdao sud, nadležni 
državni i drugi organ u granicama svojih ovlašćenja, kao i isprava koju je u 
takvom obliku izdala, odnosno sačinila, u vršenju javnih ovlašćenja, druga 
organizacija ili lice.</p>
<p class="v2-clan-left-1">
(2) Javne isprave su i javnobeležničke isprave i odluke koje su sačinili, 
izdali, doneli ili potvrdili javni beležnici.</p>
<p>
<span class="v2-clan-left-1">(3)</span> Javna isprava da bi bila podobna za upis mora biti pravnosnažna<span class="v2-clan-left-1">,
odnosno izvršna.</span></p>
<p>
<span class="v2-clan-left-1">(4)</span> Strana javna isprava, odnosno isprava koja se u državi sastavljanja smatra javnom ispravom, smatra se podobnom za upis, ako je priznata u Republici Srbiji, u skladu sa zakonom.</p>
<p class="hide-change">
*Službeni glasnik RS, broj 96/2015</p><p class="v2-spacija-1">
Ostale isprave za upis</p>
<p class="hide-change">
*Službeni glasnik RS, broj 96/2015</p>
<p class="v2-clan-1">Član 88a</p>
<p class="v2-clan-left-1">
Upis u katastar nepokretnosti, osim upisa prava, vrši se i na osnovu 
odgovarajućih potvrda i uverenja koje izdaju nadležni organi, odnosno vršioci 
javnih ovlašćenja, elaborata premera, odnosno elaborata geodetskih radova, nalaza 
i mišljenja stalnog sudskog veštaka i tužbe podnete nadležnom sudu kojima se 
dokazuju činjenice koje su od uticaja na podatke katastra nepokretnosti.</p>
<p class="hide-change">
*Službeni glasnik RS, broj 96/2015</p>
<p class="bold">
3.3. Zabrana upisa u katastar nepokretnosti</p>
<p class="clan">Član 89.</p>
<p>(1) Upis u katastar nepokretnosti neće se dozvoliti kad je zakonom, odlukom suda ili drugog nadležnog organa, određena zabrana upisa na određenoj nepokretnosti.</p>
<p>(2) Upis u katastar nepokretnosti neće se dozvoliti i u slučaju kad bi se takvim upisom izvršila povreda prinudnih propisa.</p>
<p class="clan">
4. OSNIVANJE КATASTRA NEPOКRETNOSTI</p>
<p class="bold">
Način osnivanja katastra nepokretnosti</p>
<p class="clan">Član 90.</p>
<p>(1) Кatastar nepokretnosti osniva se u katastarskim opštinama u kojima je na snazi katastar zemljišta, odnosno zemljišna knjiga, knjiga tapija i intabulaciona knjiga.</p>
<p>(2) Кatastar nepokretnosti osniva se za celu katastarsku opštinu.</p>
<p>(3) Izuzetno od stava 2. ovog člana katastar nepokretnosti može da se osniva za deo katastarske opštine, a najmanje za jednu parcelu, na osnovu odluke Zavoda.
</p>
<p>(4) Кatastar nepokretnosti osniva se prema podacima:</p>
<p>
1) katastra zemljišta, zemljišne knjige i knjige tapija, odnosno intabulacione knjige i podacima komasacije koja nije provedena u katastru zemljišta, odnosno zemljišnoj knjizi (u daljem tekstu: neprovedena komasacija);</p>
<p>
2) katastarskog ili komasacionog premera.</p>
<p>
(5) U katastarskim opštinama u kojima je na snazi katastar zemljišta, katastar 
nepokretnosti osniva se i prema podacima knjige prodatih društvenih stanova sa 
hipotekom formirane u skladu sa Zakonom o premeru i katastru i upisima prava na 
nepokretnostima („Službeni glasnik SRS”, broj 28/90 i „Službeni glasnik RS”, 
broj 13/90).</p>
<p>(6) Кatastar nepokretnosti osniva se u postupku izlaganja na javni uvid podataka o nepokretnostima i stvarnim pravima na njima od strane komisije za izlaganje na javni uvid podataka o nepokretnostima i stvarnim pravima na njima.</p>
<p>(7) Na osnovu podataka iz stava 4. ovog člana formira se baza podataka katastra nepokretnosti.</p>
<p class="bold">
Osnivanje katastra nepokretnosti prema podacima katastarskog premera</p>
<p class="clan">Član 91.</p>
<p>(1) Osnivanje katastra nepokretnosti prema podacima katastarskog premera može se vršiti:</p>
<p>
1) ako je postojeći premer katastra zemljišta u stereografskoj ili Zoldnerovoj projekciji;</p>
<p>
2) radi unapređenja tačnosti ili ažurnosti postojećeg premera.</p>
<p>
(2) Odluku o katastarskom premeru i osnivanju katastra nepokretnosti donosi 
Zavod.</p>
<p class="bold">
Preuzimanje zemljišne knjige, knjige tapija, intabulacione knjige i dostavljanje podataka</p>
<p class="clan">Član 92.</p>
<p>(1) Nadležni sudovi dužni su da na zahtev Zavoda predaju zemljišnu knjigu, knjigu tapija i intabulacionu knjigu, odnosno njihove delove, najkasnije do dana početka osnivanja katastra nepokretnosti.</p>
<p>(2) Od dana početka osnivanja katastra nepokretnosti neće se provoditi promene u katastru zemljišta, zemljišnoj knjizi, knjizi tapija, intabulacionoj knjizi i izdavati tapije i provoditi promene u knjizi prodatih društvenih stanova sa hipotekom, a nerešeni i novi zahtevi za upis promena dostavljaju se Zavodu i rešavaju se u postupku osnivanja katastra nepokretnosti.</p>
<p>(3) U postupku osnivanja katastra nepokretnosti imaoci prava na nepokretnosti, državni i drugi organi, preduzeća, ustanove i druge organizacije dužni su da na zahtev Zavoda, dostave podatke o nepokretnostima koje imaju u svojim evidencijama.</p>
<p class="bold">
Javni oglas</p>
<p class="clan">Član 93.</p>
<p>(1) Osnivanje katastra nepokretnosti objavljuje se javnim oglasom u katastarskoj opštini u kojoj se osniva katastar nepokretnosti i na internet stranici Zavoda, najkasnije 30 dana pre početka osnivanja katastra nepokretnosti.
</p>
<p>(2) Javni oglas iz stava 1. ovog člana naročito sadrži:</p>
<p>
1) naziv jedinice lokalne samouprave i katastarske opštine;</p>
<p>
2) opis granica područja katastarske opštine ili njenog dela za koju se vrši osnivanje katastra nepokretnosti;</p>
<p>
3) javni poziv licima koja smatraju da imaju pravni interes da učestvuju u postupku osnivanja katastra nepokretnosti;</p>
<p>
4) datum početka i završetka (rok) osnivanja katastra nepokretnosti.</p>
<p class="bold">
Кomisija za izlaganje</p>
<p class="clan">Član 94.</p>
<p>(1) Postupak izlaganja obavlja komisija za izlaganje na javni uvid podataka o nepokretnostima i stvarnim pravima na njima (u daljem tekstu: komisija za izlaganje) koju obrazuje Zavod.
</p>
<p>(2) Кomisija za izlaganje iz stava 1. ovog člana sastoji se od predsednika i dva člana, kojima se imenuju zamenici.</p>
<p>(3) Za predsednika komisije za izlaganje imenuje se lice pravne struke sa<span class="v2-clan-left-2">
osnovnim akademskim studijama u obimu od najmanje 240 ESPB bodova,</span><span class="v2-clan-left-1">
master akademskim studijama</span>, specijalističkim akademskim studijama, odnosno sa osnovnim studijama u trajanju od najmanje četiri godine<span class="v2-clan-left-1"> 
u skladu sa propisima koji su važili do dana stupanja na snagu Zakona o visokom 
obrazovanju</span> i sa položenim pravosudnim ispitom, a za članove jedno lice geodetske struke sa najmanje osnovnim akademskim studijama 
<span class="v2-clan-left-2">u obimu od najmanje 180 ESPB bodova</span>, osnovnim strukovnim studijama, odnosno sa studijama u trajanju do tri godine 
<span class="v2-clan-left-1">u skladu sa propisima koji su važili do dana stupanja na snagu Zakona o visokom 
obrazovanju</span> i položenim državnim stručnim ispitom i jedno lice iz reda građana sa područja katastarske opštine za koju se vrši osnivanje katastra nepokretnosti.</p>
<p class="hide-change">
*Službeni glasnik RS, 
broj 65/2013</p>
<p class="hide-change">
**Službeni glasnik RS, broj 96/2015</p>
<p class="italik">
4.1. Osnivanje katastra nepokretnosti prema podacima katastra zemljišta, zemljišne knjige, knjige tapija, odnosno intabulacione knjige i neprovedene komasacije</p>
<p class="centar">
Upis nepokretnosti</p>
<p class="clan">Član 95.</p>
<p>(1) U katastar nepokretnosti upisuju se podaci o nepokretnostima prema podacima katastra zemljišta, podacima zemljišne knjige, knjige tapija, odnosno intabulacione knjige, knjige prodatih društvenih stanova sa hipotekom, neprovedene komasacije i naknadno prikupljenim podacima o nepokretnostima.</p>
<p>(2) Upis podataka o nepokretnostima, prema podacima katastra zemljišta, vrši se u katastarskim opštinama u kojima ne postoji zemljišna knjiga ili knjiga tapija.</p>
<p class="spacija">
4.1.1. Upis prava svojine prema podacima katastra zemljišta</p>
<p class="centar">
Upis prava svojine na parceli</p>
<p class="clan">Član 96.</p>
<p>(1) Za imaoca prava svojine na parceli upisuje se prema stanju poslednjeg upisa u katastru zemljišta:</p>
<p>
1) lice koje je u katastru zemljišta upisano do 6. aprila 1941. godine;</p>
<p>
2) lice koje je u katastru zemljišta upisano posle 6. aprila 1941. godine, ako je taj upis izvršen na osnovu isprave koja je u vreme upisa bila podobna za sticanje prava svojine na parceli;</p>
<p>
3) lice koje nije upisano na osnovu isprave u smislu tačke 2) ovog stava, a upisano je u katastar zemljišta u postupku prvog premera, koji je izrađen posle 6. aprila 1941. godine.</p>
<p>
(2) Ako se primenom odredaba stava 1. ovog člana ne može upisati imalac prava 
svojine na parceli, lice koje je poslednje upisano u katastru zemljišta upisaće se 
kao držalac parcele, ako je parcela u njegovom posedu.</p>
<p>(3) Ako nema lica iz stava 2. ovog člana, kao držalac upisaće se lice koje nije upisano u katastru zemljišta, ako se utvrdi da je parcela u njegovom posedu.
</p>
<p>(4) Odredbe ovog člana o upisu prava svojine shodno se primenjuju i na upis prava korišćenja na parceli u državnoj, odnosno javnoj svojini.</p>
<p>(5) Odredbe stava 3. ovog člana neće se primenjivati na parceli u državnoj, odnosno javnoj svojini bez obzira na posed parcele.</p>
<p class="centar">
Upis prava svojine na objektu</p>
<p class="clan">Član 97.</p>
<p>(1) Za imaoca prava svojine na objektu upisuje se jedno od sledećih lica:</p>
<p>
1) graditelj koji ima pravo svojine, odnosno graditelji koji imaju pravo susvojine ili zajedničke svojine na parceli;</p>
<p>
2) graditelj koji je imalac drugog odgovarajućeg stvarnog prava na parceli ako je za objekat izdata građevinska dozvola ili je objekat izgrađen u vreme kad građevinska dozvola nije bila uslov za gradnju;</p>
<p>
3) graditelj kome je izdata građevinska i upotrebna dozvola.</p>
<p>(2) Izuzetno od stava 1. tačka 1) ovog člana, kao imalac prava svojine na objektu upisuje se suvlasnik ili zajedničar na parceli, koji je od svih ostalih stekao pravo koje ga ovlašćuje da na parceli izgradi objekat.</p>
<p>
(3) Ako se primenom odredbi st. 1. i 2. ovog člana ne može upisati imalac prava 
svojine na objektu, graditelj objekta ili držalac parcele upisuje se za držaoca 
objekta.</p>
<p>(4) Za držaoca objekta upisuje se i lice kome je izdata građevinska dozvola za gradnju objekta privremenog karaktera.</p>
<p class="centar">
Upis prava svojine na posebnom delu objekta</p>
<p class="clan">Član 98.</p>
<p>(1) Za imaoca prava svojine na posebnom delu objekta upisuje se jedno od sledećih lica:</p>
<p>
1) lice koje je imalac prava svojine na objektu;</p>
<p>
2) lice koje ima ispravu za upis prava svojine ako svoje pravo izvodi od imaoca prava svojine na objektu.</p>
<p>(2) Izuzetno od stava 1. ovog člana, za imaoca prava svojine na posebnom delu objekta upisuje se lice koje priloži ugovor o otkupu stana u društvenoj, odnosno državnoj svojini, sačinjen u skladu sa zakonom.</p>
<p>(3) Ako se primenom odredaba st. 1. i 2. ovog člana ne može upisati imalac prava svojine na posebnom delu objekta, lice u posedu posebnog dela objekta upisuje se kao držalac<span class="v2-clan-left-1">,
ako ima ispravu koja vodi sticanju svojine na posebnom delu objekta.</span></p>
<p class="hide-change">
*Službeni glasnik RS, broj 96/2015</p><p class="spacija">
4.1.2. Upis prava svojine prema podacima zemljišne knjige, knjige tapija i intabulacione knjige</p>
<p class="clan">Član 99.</p>
<p>(1) U katastarskim opštinama u kojima, pored katastra zemljišta, postoji i zemljišna knjiga, knjiga tapija, odnosno intabulaciona knjiga za imaoca prava svojine na parceli, objektu i posebnom delu objekta upisuje se jedno od sledećih lica:</p>
<p>
1) lice koje je poslednje upisano u zemljišnoj knjizi, odnosno knjizi tapija;</p>
<p>
2) lice koje ima osnov za upis prava svojine, ako to pravo izvodi od lica iz stava 1. tačka 1) ovog člana.</p>
<p>
(2) Izuzetno od stava 1. ovog člana, za imaoca prava svojine posebnog dela 
objekta upisuje se lice koje priloži ugovor o otkupu stana u društvenoj, odnosno 
državnoj svojini sačinjen u skladu sa zakonom.</p>
<p>(3) Ako nema lica koje se može upisati za imaoca prava svojine, kao držalac na objektu ili posebnom delu objekta upisuje se lice koje ne ispunjava uslove iz st. 1. i 2. ovog člana, ako je u posedu objekta, odnosno posebnog dela objekta i ako ima ispravu koja vodi sticanju prava svojine.</p>
<p>(4) Na objektima ili posebnim delovima objekata koji nisu upisani u zemljišnu knjigu, upis prava svojine vrši se shodnom primenom odredaba čl. 97. i 98. ovog zakona.</p>
<p>(5) Na nepokretnostima koje nisu upisane u knjigu tapija, a upisane su u katastar zemljišta, upis prava vrši se shodno odredbama čl. 96, 97. i 98. ovog zakona.</p>
<p>(6) U katastarskim opštinama u kojima postoji intabulaciona knjiga, podaci o teretima iz te knjige upisuju se u katastar nepokretnosti na nepokretnostima na kojima je upisano pravo prema odredbama ovog člana i čl. 96, 97. i 98. ovog zakona.</p>
<p class="spacija">
4.1.3. Nesaglasnost podataka</p>
<p class="clan">Član 100.</p>
<p>(1) U slučaju nesaglasnih podataka katastra zemljišta, zemljišne knjige, knjige tapija odnosno intabulacione knjige, upis prava svojine izvršiće se u skladu sa odredbama člana 99. ovog zakona, a ostali podaci o nepokretnosti shodno podacima katastra zemljišta.</p>
<p>(2) Ako je u katastru zemljišta na osnovu isprave ili u obnovi premera kasnije izvršen upis u odnosu na upis u zemljišnoj knjizi, knjizi tapija odnosno intabulacionoj knjizi, upis prava svojine izvršiće se shodno čl. 96, 97. i 98. ovog zakona.
</p>
<p>(3) Ne smatra se nesaglasnošću razlika u površini parcela i objekata nastala u postupku prevođenja postojećeg analognog katastarskog plana u digitalni oblik, ako je u propisanim granicama.
</p>
<p class="spacija">
4.1.4. Upis nepokretnosti i stvarnih prava na nepokretnostima prema podacima neprovedene komasacije</p>
<p class="clan">Član 101.</p>
<p>Upis nepokretnosti i stvarnih prava na nepokretnostima prema podacima neprovedene komasacije vrši se na osnovu rešenja o raspodeli komasacione mase.</p>
<p class="italik">
4.2. Osnivanje katastra nepokretnosti prema podacima katastarskog premera</p>
<p class="spacija">
Utvrđivanje podataka o nepokretnostima i stvarnim pravima na njima</p>
<p class="clan">Član 102.</p>
<p>(1) Кada u postupku izlaganja nisu osporeni podaci o parceli i stvarnim pravima na parceli koji su privremeno upisani u bazu podataka katastra nepokretnosti, ti podaci utvrđuju se kao konačni.</p>
<p>(2) Кada u postupku izlaganja nisu osporeni podaci o objektu i posebnom delu objekta koji su privremeno upisani u bazu podataka katastra nepokretnosti, ti podaci utvrđuju se kao konačni.</p>
<p>(3) Stvarna prava na objektu i posebnom delu objekta konačno se utvrđuju shodnom primenom odredaba čl. 97, 98. i 99. ovog zakona.
</p>
<p>(4) Tereti i ograničenja upisani u zemljišnoj, odnosno u intabulacionoj knjizi preuzimaju se i upisuju u bazu podataka katastra nepokretnosti.</p>
<p>(5) Ako se uredno pozvano lice ne odazove pozivu smatraće se da je saglasno sa podacima privremeno upisanim u bazu podataka katastra nepokretnosti, i ti podaci utvrđuju se kao konačni.</p>
<p class="spacija">
Otklanjanje nesaglasnosti</p>
<p class="clan">Član 103.</p>
<p>(1) Ako imaoci prava nisu saglasni sa privremeno upisanim podacima o nepokretnostima proveravaju se i otklanjaju eventualne greške u prikupljanju podataka o nepokretnostima, ispravljaju podaci privremeno upisani u bazu podataka katastra nepokretnosti i konačno utvrđuju podaci.
</p>
<p>(2) Ako imaoci prava nisu saglasni sa privremeno upisanim podacima o stvarnim pravima na nepokretnostima, ti podaci se upoređuju sa podacima iz katastra zemljišta, zemljišne knjige, knjige tapija i intabulacione knjige i utvrđivanje stvarnih prava vrši shodnom primenom odredaba čl. 96. do 99. ovog zakona.</p>
<p class="italik">
4.3. Zapisnik i potvrđivanje katastra nepokretnosti</p>
<p class="spacija">
Zapisnik i prigovor na zapisnik</p>
<p class="clan">Član 104.</p>
<p>(1) U postupku izlaganja vodi se zapisnik u koji se upisuju podaci o nepokretnostima i stvarnim pravima na njima.</p>
<p>(2) Na zapisnik iz stava 1. ovog člana učesnici u postupku mogu uložiti prigovor u roku od 8 dana od dana uručenja zapisnika.</p>
<p>(3) Na podatke privremeno upisane u bazu podataka katastra nepokretnosti, lica koja nisu učestvovala u postupku izlaganja, odnosno imaoci pravnog interesa, mogu podneti prigovor najkasnije do završetka osnivanja.</p>
<p>(4) Prigovor iz st. 2. i 3. ovog člana podnosi se komisiji za izlaganje koja je dužna da razmotri prigovor i donese rešenje u roku od osam dana.</p>
<p class="spacija">
Pravo na žalbu, odricanje i povlačenje žalbe</p>
<p class="clan">Član 105.</p>
<p>(1) Protiv rešenja komisije za izlaganje može se izjaviti žalba u roku od osam dana od dana dostavljanja rešenja.</p>
<p>(2) Stranka se može odreći prava na žalbu, a do donošenja drugostepenog rešenja može povući izjavljenu žalbu, izjavama koje se ne mogu opozvati.
</p>
<p>(3) Žalba i izjava podnose se preko komisije za izlaganje koja je donela prvostepeno rešenje.</p>
<p class="spacija">
Upis u katastar nepokretnosti</p>
<p class="clan">Član 106.</p>
<p>(1) Podaci o nepokretnostima i stvarnim pravima na njima upisani u zapisniku koji nisu osporeni u postupku izlaganja, upisuju se u katastar nepokretnosti bez donošenja rešenja o upisu.</p>
<p>(2) Podaci koji su osporeni upisuju se u katastar nepokretnosti danom donošenja rešenja po prigovoru, uz upis po službenoj dužnosti zabeležbe radi činjenja vidljivim da rešenje nije konačno.</p>
<p>(3) Podaci o nepokretnostima i stvarnim pravima na njima upisuju se u katastar nepokretnosti i na osnovu drugostepenog rešenja ili na osnovu sudske odluke iz upravnog spora.</p>
<p>(4) Ako drugostepeno rešenje, odnosno sudska odluka iz stava 3. ovog člana nisu doneti do dana završetka osnivanja katastra nepokretnosti, po drugostepenom rešenju, odnosno sudskoj odluci postupiće se u održavanju katastra nepokretnosti.</p>
<p>(5) Zabeležba radi činjenja vidljivim da rešenje o upisu nije konačno briše se po službenoj dužnosti danom konačnosti tog rešenja.</p>
<p class="spacija">
Završetak postupka izlaganja i nedozvoljenost povraćaja u pređašnje stanje i ponavljanja postupka</p>
<p class="clan">Član 107.</p>
<p>(1) Postupak izlaganja smatra se završenim istekom roka za osnivanje katastra nepokretnosti određenog u javnom oglasu.</p>
<p>(2) Ako postupak izlaganja nije završen u određenom roku, odrediće se novi rok završetka osnivanja katastra nepokretnosti i objaviti javnim oglasom.</p>
<p>(3) Posle završetka postupka izlaganja nije dozvoljen povraćaj u pređašnje stanje i ponavljanje postupka, u skladu sa odredbama zakona kojim je uređen opšti upravni postupak.</p>
<p class="spacija">
Potvrđivanje katastra nepokretnosti</p>
<p class="clan">Član 108.</p>
<p class="v2-clan-left-1">
(1) Кad Zavod utvrdi da je u skladu sa ovim zakonom sproveden i završen postupak 
izlaganja i da katastar nepokretnosti ima propisan sastav i sadržinu, potvrđuje 
ga rešenjem, koje se objavljuje na internet stranici Zavoda.</p>
<p>
(2) Кatastar nepokretnosti primenjuje se od dana donošenja rešenja iz stava 1. ovog 
člana.</p>
<p class="hide-change">
*Službeni glasnik RS, broj 96/2015</p>
<p class="clan">
5. OBNOVA КATASTRA NEPOКRETNOSTI</p>
<p class="bold">
Obnova katastra nepokretnosti</p>
<p class="clan">Član 109.</p>
<p>(1) Obnova katastra nepokretnosti jeste ponovno osnivanje katastra nepokretnosti prema podacima katastarskog ili komasacionog premera u katastarskoj opštini ili delu katastarske opštine u kojoj postoji katastar nepokretnosti.</p>
<p>(2) Obnova katastra nepokretnosti vrši se u postupku izlaganja na javni uvid podataka o nepokretnostima i pravima na njima od strane komisije za izlaganje, shodnom primenom odredaba ovog zakona o osnivanju katastra nepokretnosti prema podacima katastarskog premera, u pogledu nadležnosti, postupka izlaganja i utvrđivanja podataka o nepokretnostima i stvarnim pravima na njima i potvrđivanja katastra nepokretnosti.</p>
<p>(3) U postupku obnove katastra nepokretnosti preuzimaju se tereti i ograničenja koji su već upisani u bazu podataka katastra nepokretnosti.</p>
<p class="bold">
Razlozi za obnovu katastra nepokretnosti</p>
<p class="clan">Član 110.</p>
<p>(1) Obnova katastra nepokretnosti vrši se:</p>
<p>
1) ako je postojeći premer katastra nepokretnosti u stereografskoj ili Zoldnerovoj projekciji;</p>
<p>
2) u cilju unapređenja tačnosti postojećeg premera;</p>
<p>
3) ako su podaci katastra nepokretnosti uništeni ili neupotrebljivi.</p>
<p>
(2) Odluku o katastarskom premeru i obnovi katastra nepokretnosti donosi Zavod.</p>
<p class="clan">
6. ADRESNI REGISTAR I REGISTAR PROSTORNIH JEDINICA</p>
<p class="bold">
Adresni registar</p>
<p class="v2-clan-1">Član 111.</p>
<p class="v2-clan-left-1">
(1) Adresni registar jeste osnovni i javni registar o kućnim brojevima i 
nazivima ulica i trgova u naseljenom mestu.</p>
<p class="v2-clan-left-1">
(2) Adresni registar iz stava 1. ovog člana vodi i održava Služba.</p>
<p class="v2-clan-left-1">
(3) Adresni registar obuhvata utvrđivanje kućnih brojeva za stambene i poslovne 
zgrade, kao i za građevinske parcele i vođenje podataka o kućnim brojevima, 
ulicama i trgovima u okviru naseljenog mesta.</p>
<p class="hide-change">
<em>(4) Prestao je da važi (vidi član 37. Zakona - 9/2020-32).</em></p>
<p class="hide-change">
<em>(5) </em> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestao je da važi (vidi član 37. Zakona - 9/2020-32).</em></span></p>
<p class="hide-change">
*Službeni glasnik RS, broj 96/2015</p>
<p class="bold">
Registar prostornih jedinica</p>
<p class="clan">Član 112.</p>
<p>Registar prostornih jedinica jeste osnovni i javni registar o granicama prostornih jedinica, nazivima i matičnim brojevima prostornih jedinica utvrđenih u skladu sa zakonom.</p>
<p class="clan">
7. ODRŽAVANJE КATASTRA NEPOКRETNOSTI</p>
<p class="bold">
7.1. Zajedničke odredbe</p>
<p class="italik">
Održavanje katastra nepokretnosti</p>
<p class="clan">Član 113.</p>
<p>Održavanje katastra nepokretnosti jeste prikupljanje, utvrđivanje i provođenje nastalih promena na nepokretnostima i stvarnim pravima na njima, koje su od uticaja na podatke katastra nepokretnosti nastale posle potvrđivanja katastra nepokretnosti u skladu sa odredbama ovog zakona.</p>
<p class="italik">
Promene u postupku održavanja katastra nepokretnosti</p>
<p class="clan">Član 114.</p>
<p>(1) Promene u postupku održavanja, u smislu ovog zakona, jesu promene na nepokretnostima i stvarnim pravima na njima nastale:</p>
<p>
1) deobom, spajanjem parcela, promenom granica parcela ili realizacijom projekta parcelacije;</p>
<p>
2) izgradnjom, rekonstrukcijom, dogradnjom, uklanjanjem objekta i formiranjem posebnih delova objekta;</p>
<p>
3) rekonstrukcijom i dogradnjom posebnog dela objekta, deobom ili spajanjem posebnih delova objekata;</p>
<p>
4) promenom načina korišćenja objekta i posebnog dela objekta;</p>
<p>
5) promenom vrste i načina korišćenja zemljišta;
</p>
<p>
6) utvrđivanjem i promenom kućnog broja kao i promenom naziva ulice i trga;</p>
<p>
7) promenom granica, naziva i matičnih brojeva prostornih jedinica;</p>
<p>
8) promenom lestvice katastarskog prihoda;</p>
<p>
9) promenom vrednosti nepokretnosti;</p>
<p>
10) promenom koja se odnosi na sticanje, prenos, ograničenje i prestanak stvarnog prava ili držaoca nepokretnosti;</p>
<p>
11) promenom ličnih, statusnih i drugih podataka o imaocu prava na nepokretnosti.</p>
<p>(2) Izgrađenim objektom, u smislu ovog zakona, smatra se objekat koji je stavljen pod krov ili je stavljen u funkciju za koju je namenjen.</p>
<p>(3) Ne smatra se promenom razlika u površini parcela i objekata nastala u 
postupku prevođenja postojećeg analognog katastarskog plana u digitalni oblik, 
ako je u propisanim granicama<span class="v2-clan-left-1">, kao i u postupku 
prelaska na prostorni referentni sistem ETRS 89 i UTM projekciju.</span></p>
<p class="v2-clan-left-1">
(4) O razlici u površini iz stava 3. ovog člana imaoci prava obaveštavaju se 
putem obaveštenja na internet stranici Zavoda.</p>
<p class="v2-clan-left-1">
(5) Ako razlika površina iz stava 3. ovog člana nije u propisanim granicama, 
donosi se rešenje shodno članu 137. ovog zakona.</p>
<p class="v2-clan-left-1">
(6) Promena naziva ulice i trga, kao i promene iz stava 1. tač. 7) do 9) ovog 
člana, provode se u bazi podataka bez donošenja rešenja.</p>
<p class="hide-change">
*Službeni glasnik RS, broj 96/2015</p>
<p class="italik">
Nadležnost za prikupljanje podataka o nastalim promenama</p>
<p class="clan">Član 115.</p>
<p>(1) Prikupljanje podataka o nastalim promenama na nepokretnostima i izvođenje radova na terenu iz člana 114. tač. 1) do 5) ovog zakona, kao i obnavljanje granica parcele i identifikaciju parcele, obavlja geodetska organizacija.</p>
<p>(2) Poslove iz stava 1. ovog člana obavlja i Zavod:</p>
<p>
1) ako na teritoriji jedinice lokalne samouprave nije registrovana geodetska organizacija;</p>
<p>
2) ako je na teritoriji jedinice lokalne samouprave registrovana geodetska organizacija, na izričit zahtev stranke i pod uslovom da je katastar nepokretnosti osnovan u svim katastarskim opštinama za koje je nadležna 
<span class="v2-clan-left-1">Služba</span>;</p>
<p>
3) u postupku po službenoj dužnosti.</p>
<p class="v2-clan-left-1">
(3) Imalac prava na nepokretnosti dužan je da licima zaposlenim u geodetskoj 
organizaciji ili Zavodu, koja rade na poslovima iz stava 1. ovog člana, dozvoli 
pristup nepokretnosti i obavljanje tih poslova.</p>
<p class="hide-change">
*Službeni glasnik RS, broj 96/2015</p>
<p class="italik">
Unapređenje kvaliteta podataka premera</p>
<p class="clan">Član 116.</p>
<p>(1) U postupku održavanja katastra nepokretnosti unapređuje se, na propisan način, kvalitet podataka postojećeg premera za određenu nepokretnost.</p>
<p>(2) Prilikom unapređenja kvaliteta podataka može se promeniti oblik i površina nepokretnosti u propisanim vrednostima.</p>
<p class="v2-clan-left-1">
(3) Ako je granica između dve katastarske opštine utvrđena sredinom zajedničke 
parcele (put, reka i sl.) vrši se po službenoj dužnosti deoba te parcele na dve 
parcele po dužini i po principu jednakosti površina.</p>
<p class="hide-change">
*Službeni glasnik RS, broj 96/2015</p>
<p class="italik">
Podnošenje zahteva za provođenje promene na nepokretnosti</p>
<p class="clan">
Član
117.</p>
<p>(1) Imalac prava na nepokretnosti dužan je da u roku od 30 dana od nastanka promene podnese zahtev za provođenje promene 
<span class="v2-clan-left-1">Službi</span>.</p>
<p class="v2-clan-left-1">
(2) Izuzetno od stava 1. ovog člana, ako je kod nadležnog organa pokrenut 
postupak za izdavanje upotrebne dozvole, promena iz člana 114. stav 1. tačka 2) 
ovog zakona prijavljuje se u skladu sa zakonom kojim se uređuje izgradnja 
objekata.</p>
<p>
<span class="v2-clan-left-1">(3)</span> Uz zahtev iz stava 1. ovog člana imalac prava dužan je da dostavi ispravu za upis koja je osnov za upis promene, odnosno isprave na osnovu kojih se mogu utvrditi nastale promene na nepokretnostima.</p>
<p>
<span class="v2-clan-left-1">(4)</span> Za promene za koje je potrebno prethodno izvesti radove na terenu i prikupiti podatke o nastalim promenama, imalac prava dužan je da uz zahtev iz stava 1. ovog člana dostavi izjavu geodetske organizacije da prihvata izvršenje radova na terenu, kada radove izvodi geodetska organizacija.</p>
<p>
<span class="v2-clan-left-1">(5)</span> Zahtev i izjava iz stava 
<span class="v2-clan-left-1">4.</span> ovog člana podnose se na propisanom obrascu.</p>
<p>
<span class="v2-clan-left-1">(6)</span> Troškove utvrđivanja i provođenja promena snosi podnosilac zahteva.</p>
<p class="hide-change">
*Službeni glasnik RS, broj 96/2015</p>
<p class="italik">
Dostavljanje, pregled i prijem elaborata</p>
<p class="v2-clan-1">Član 118.</p>
<p class="v2-clan-left-1">
(1) Geodetska organizacija je dužna da u roku od 30 dana od dana preuzimanja 
podataka premera, dostavi Službi elaborat geodetskih radova i zapisnik o 
izvršenom uviđaju.</p>
<p class="v2-clan-left-1">
(2) Izuzetno od stava 1. ovog člana, kada se geodetski radovi izvode za potrebe 
izdavanja upotrebne dozvole u objedinjenoj proceduri, elaborat geodetskih radova 
dostavlja se u skladu sa zakonom kojim se uređuje izgradnja objekata.</p>
<p class="v2-clan-left-1">
(3) Кad se radovi izvode na osnovu ugovora o izvođenju geodetskih radova, 
geodetska organizacija je dužna da elaborat geodetskih radova dostavi u roku 
utvrđenom ugovorom koji se dostavlja uz prijavu radova.</p>
<p class="v2-clan-left-1">
(4) Služba vrši pregled elaborata koji obuhvata kontrolu i proveru kvaliteta 
izvedenih geodetskih radova i primenu propisa, standarda i tehničkih normativa.</p>
<p class="v2-clan-left-1">
(5) Ako elaborat nema nedostataka, Služba overava i prima elaborat.</p>
<p class="v2-clan-left-1">
(6) Кad se u postupku pregleda elaborata utvrde nedostaci, zapisnikom se nalaže 
geodetskoj organizaciji da u roku od osam dana nedostatke otkloni.</p>
<p class="v2-clan-left-1">
(7) Ako se elaborat geodetskih radova ne dostavi u ostavljenom roku zahtev se 
odbacuje, a ako nedostaci nisu otklonjeni u ostavljenom roku zahtev se odbija.</p>
<p class="hide-change">
*Službeni glasnik RS, broj 96/2015</p>
<p class="italik">
Praćenje nastalih promena na nepokretnostima</p>
<p class="clan">Član 119.</p>
<p>(1) U cilju obezbeđenja ažurnosti katastra nepokretnosti Zavod po službenoj dužnosti prati promene na nepokretnostima.
</p>
<p>(2) Praćenje se vrši upoređenjem podataka katastra nepokretnosti sa podacima dobijenim periodičnim snimanjem teritorije Republike Srbije iz vazduha ili podacima dobijenim drugim metodama i postupcima.
</p>
<p class="v2-clan-left-1">
(3) Državni organ koji vodi evidenciju o mestu prebivališta, odnosno boravišta 
fizičkog lica, dužan je da na zahtev Zavoda dostavi podatke o jedinstvenom 
matičnom broju građana, imenu, imenu roditelja, prezimenu, adresi prebivališta i 
mestu rođenja lica.</p>
<p class="v2-clan-left-1">
(4) Organizacija koja vodi registar privrednih subjekata, dužna je da na zahtev 
Zavoda dostavi podatke o registrovanom privrednom subjektu.</p>
<p class="v2-clan-left-1">
(5) Podaci iz st. 3. i 4. ovog člana dostavljaju se u elektronskom obliku putem 
WEB servisa.</p>
<p class="hide-change">
*Službeni glasnik RS, broj 96/2015</p>
<p class="italik">
Oštećenje, uništenje i izmeštanje geodetskih belega</p>
<p class="clan">Član 120.</p>
<p>(1) Кad se na nepokretnosti izvode građevinski ili drugi radovi koji mogu oštetiti ili uništiti geodetske belege ili smanjiti mogućnost njihovog korišćenja, investitor, odnosno izvođač radova, dužan je da najmanje 15 dana pre otpočinjanja radova, o tome obavesti Zavod.</p>
<p>(2) Ako usled izvođenja radova iz stava 1. ovog člana postojeću geodetsku belegu treba izmestiti ili uništiti ili ako se usled tih radova smanji mogućnost njenog korišćenja, investitor snosi sve troškove postavljanja geodetske belege i određivanja koordinate tačke.</p>
<p>(3) Imalac prava na nepokretnosti na čijoj se nepokretnosti nalaze geodetske belege, dužan je da o svakom oštećenju, uništenju, pomeranju ili izmeštanju belega, obavesti Zavod u roku od 15 dana od dana saznanja.
</p>
<p class="bold">
7.2. Postupak upisa promena na nepokretnostima i stvarnim pravima na njima</p>
<p class="hide-change" style="text-align: center">
<em>Čl. 121-137.</em></p>
<p class="hide-change" style="text-align: center">
<span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestali su da važe (vidi član 63. Zakona - 41/2018-16)</em></span></p>
<p class="naslov">
GLAVA VII</p>
<p class="naslov">
КATASTAR VODOVA</p>
<p class="clan">
1. OSNOVNE ODREDBE</p>
<p class="bold">
Кatastar vodova</p>
<p class="clan">Član 138.</p>
<p>(1) Кatastar vodova jeste osnovni registar o vodovima i stvarnim pravima na njima.</p>
<p class="bold">
(2) Кatastar vodova se osniva na osnovu podataka dobijenih geodetskim merenjem 
vodova i tehničke dokumentacije o vodovima.</p>
<p>
<span class="v2-clan-left-1">(3)</span> U cilju osnivanja katastra vodova državni organi, privredna društva, preduzeća i druga pravna lica dužni su da omoguće korišćenje dokumentacije o vodovima kojom raspolažu.</p>
<p class="hide-change">
*Službeni glasnik RS, broj 96/2015</p>
<p class="bold">
Sastav katastra vodova</p>
<p class="clan">Član 139.</p>
<p>Кatastar vodova sastoji se od:</p>
<p>
1) elaborata premera vodova;</p>
<p>
2) zbirke isprava;</p>
<p>
3) baze podataka katastra vodova.</p>
<p class="bold">
Elaborat premera vodova</p>
<p class="clan">Član 140.</p>
<p>(1) Elaborat premera vodova jeste skup dokumenata i podataka nastalih u postupku projektovanja i realizacije premera vodova i dokumentacije o vodovima kojom raspolažu državni organi, privredna društva, preduzeća i druge organizacije, na osnovu kojih se osniva katastar vodova.</p>
<p>(2) Elaborat premera vodova čuva se trajno.</p>
<p class="bold">
Zbirka isprava</p>
<p class="clan">Član 141.</p>
<p>(1) Zbirka isprava jeste skup isprava na osnovu kojih je izvršen upis ili brisanje upisa na vodovima.</p>
<p>(2) Zbirka isprava čuva se trajno.</p>
<p class="bold">
Baza podataka katastra vodova</p>
<p class="clan">Član 142.</p>
<p>Baza podataka katastra vodova jeste skup geoprostornih i drugih podataka o vodovima, stvarnim pravima na njima i imaocima stvarnih prava, i naročito sadrži sledeće tematske celine:</p>
<p>
1) vodovodna mreža;</p>
<p>
2) kanalizaciona i drenažna mreža;</p>
<p>
3) toplovodna mreža;</p>
<p>
4) elektroenergetska mreža;</p>
<p>
5) telekomunikaciona mreža;</p>
<p>
6) naftovodna mreža;</p>
<p>
7) gasovodna mreža;</p>
<p>
8) zajednički objekti vodova.</p>
<p class="bold">
Кatastarski plan vodova</p>
<p class="clan">Član 143.</p>
<p>(1) Кatastarski plan vodova jeste dvodimenzionalni prikaz vodova u ravni državne projekcije, i izdaje se na osnovu baze podataka katastra vodova i katastra nepokretnosti u digitalnom ili analognom obliku.</p>
<p>(2) Кatastarski plan iz stava 1. ovog člana izdaje se u propisanom formatu, obliku i razmeri.</p>
<p class="bold">
List vodova</p>
<p class="clan">Član 144.</p>
<p>List vodova sadrži podatke o vodovima i stvarnim pravima na njima i izdaje se iz baze podataka katastra vodova i katastra nepokretnosti u propisanom obliku i sadržaju.</p>
<p class="clan">
2. OSNIVANJE I ODRŽAVANJE КATASTRA VODOVA</p>
<p class="bold">
Upis u katastar vodova</p>
<p class="hide-change" style="text-align: center"><em>Član 145.</em></p>
<p class="hide-change" style="text-align: center"> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestao je da važi (vidi član 63. Zakona - 41/2018-16)</em></span></p>
<p class="bold">
Provođenje promena u katastru vodova</p>
<p class="clan">Član 146.</p>
<p>(1) Održavanje katastra vodova jeste provođenje promena u katastru vodova nastalih izgradnjom, rekonstrukcijom i uklanjanjem postojećeg voda ili prestankom korišćenja postojećeg voda, kao i provođenje promena koje se odnose na sticanje, prenos, ograničenje i prestanak stvarnog prava ili držaoca voda.</p>
<p>(2) Prikupljanje podataka o nastalim promenama na vodovima i izvođenje geodetskih radova na terenu obavlja geodetska organizacija.
</p>
<p>(3) U postupku provođenja promena u katastru vodova može se, na propisan način, unaprediti kvalitet podataka postojećeg premera za određeni vod.</p>
<p class="bold">
Podnošenje zahteva za provođenje promene na vodovima</p>
<p class="clan">Član 147.</p>
<p class="v2-clan-left-1">
(1) Investitor, odnosno imalac prava na vodu dužan je da podnese zahtev za 
provođenje promene na vodu, najkasnije sedam dana pre početka izgradnje ili 
rekonstrukcije voda, odnosno u roku od sedam dana od dana uklanjanja ili prestanka 
korišćenja voda, osim kada elaborat geodetskih radova dostavlja po službenoj 
dužnosti nadležni organ shodno zakonu kojim se uređuje izgradnja objekata.</p>
<p>(2) Uz zahtev iz stava 1. ovog člana imalac prava dužan je da dostavi ispravu za upis koja je osnov za upis promene, odnosno isprave na osnovu kojih se mogu utvrditi nastale promene na vodovima.</p>
<p>(3) Za promene za koje je potrebno prethodno izvesti radove na terenu i prikupiti podatke o nastalim promenama, imalac prava dužan je da uz zahtev iz stava 1. ovog člana dostavi izjavu geodetske organizacije da prihvata izvršenje radova na terenu.</p>
<p>(4) Podzemni vodovi ne smeju se zatrpati pre nego što se izvrši geodetsko merenje i prikupljanje podataka o vodovima.</p>
<p>(5) Zahtev i izjava iz stava 3. ovog člana podnose se na propisanom obrascu.</p>
<p class="hide-change">
*Službeni glasnik RS, broj 96/2015</p>
<p class="bold">
Dostavljanje, pregled i prijem elaborata</p>
<p class="clan">Član 148.</p>
<p>(1) Geodetska organizacija je dužna da u roku od 30 dana od dana preuzimanja podataka premera, dostavi 
<span class="v2-clan-left-1">Službi</span> elaborat geodetskih radova.</p>
<p>(2) Кad se radovi izvode na osnovu ugovora, geodetska organizacija je dužna da elaborat geodetskih radova dostavi u roku utvrđenom ugovorom koji se dostavlja uz prijavu radova.</p>
<p>(3) 
<span class="v2-clan-left-1">Služba</span> vrši pregled elaborata koji obuhvata kontrolu i proveru kvaliteta izvođenja geodetskih radova i primenu propisa, standarda i tehničkih normativa.</p>
<p>(4) Ako elaborat nema nedostataka 
<span class="v2-clan-left-1">Služba</span> overava i prima elaborat, o čemu izdaje potvrdu geodetskoj organizaciji.</p>
<p>(5) Кad se u postupku pregleda elaborata utvrde nedostaci, zapisnikom se nalaže geodetskoj organizaciji da u ostavljenom roku nedostatke otkloni.</p>
<p>(6) Ako u ostavljenom roku nedostaci nisu otklonjeni, 
<span class="v2-clan-left-1">Služba</span> rešenjem odbija provođenje promene.</p>
<p>(7) Protiv rešenja iz stava 6. ovog člana može se izjaviti žalba u roku od
<span class="v2-clan-left-1">osam</span> dana od dana dostavljanja rešenja imaocu prava na vodu.</p>
<p class="hide-change">
*Službeni glasnik RS, broj 96/2015</p>
<p class="naslov">
GLAVA VIII</p>
<p class="naslov">
PROCENA VREDNOSTI NEPOКRETNOSTI</p>
<p class="bold">
Procena vrednosti nepokretnosti</p>
<p class="clan">Član 149.</p>
<p>(1) Procena vrednosti nepokretnosti jeste utvrđivanje tržišne vrednosti nepokretnosti upisanih u katastar nepokretnosti.</p>
<p>(2) Tržišna vrednost nepokretnosti, u smislu ovog zakona, je vrednost određena postupcima i metodama masovne procene vrednosti nepokretnosti.</p>
<p>(3) Procenu i vođenje vrednosti nepokretnosti obavlja Zavod.</p>
<p class="bold">
Masovna procena vrednosti nepokretnosti</p>
<p class="clan">Član 150.</p>
<p>Masovna procena vrednosti nepokretnosti obuhvata generalnu procenu vrednosti nepokretnosti i određivanje vrednosti pojedinačne nepokretnosti na osnovu podataka iz generalne procene vrednosti.</p>
<p class="bold">
Generalna procena i određivanje vrednosti pojedinačne nepokretnosti</p>
<p class="v2-clan-1">Član 151.</p>
<p class="v2-clan-left-1">
(1) Generalna procena vrednosti nepokretnosti obuhvata prikupljanje podataka, 
obradu podataka i definisanje modela za vrednovanje nepokretnosti.</p>
<p class="v2-clan-left-1">
(2) Za svako pojedinačno tržište određene vrste nepokretnosti određuje se model 
za vrednovanje nepokretnosti, koji čine matematička formula, relacijske tabele i 
vrednosni nivoi.</p>
<p class="v2-clan-left-1">
(3) Vrednosne zone su prostorna predstava vrednosnih nivoa iz stava 2. ovog 
člana.</p>
<p class="v2-clan-left-1">
(4) Zavod određuje modele za vrednovanje nepokretnosti iz stava 1. ovog člana 
najmanje svake treće godine.</p>
<p class="v2-clan-left-1">
(5) Podatak o određenoj vrednosti nepokretnosti, sa datumom određivanja, upisuje 
se u bazu podataka katastra nepokretnosti.</p>
<p class="v2-clan-left-1">
(6) Podaci iz postupka masovne procene vrednosti nepokretnosti objavljuju se na 
internet stranici Zavoda.</p>
<p class="hide-change">
*Službeni glasnik RS, broj 96/2015</p>
<p class="v2-bold-1">
Registar cena nepokretnosti</p>
<p class="hide-change">
*Službeni glasnik RS, broj 96/2015</p>
<p class="v2-clan-1">Član 152.</p>
<p class="v2-clan-left-1">
(1) Za potrebe masovne procene vrednosti nepokretnosti, Zavod vodi registar cena 
nepokretnosti.</p>
<p class="v2-clan-left-1">
(2) Registar iz stava 1. ovog člana sadrži podatke o nepokretnosti preuzete iz 
kupoprodajnih ugovora i ugovora o zakupu nepokretnosti, iz baze podataka 
katastra nepokretnosti u momentu prometa, kao i dodatne podatke o tim 
nepokretnostima.</p>
<p class="v2-clan-left-1">
(3) Podaci o nepokretnosti koji su sadržani u bazi podataka katastra 
nepokretnosti preuzimaju se posredstvom WEB servisa.</p>
<p class="v2-clan-left-1">
(4) Podaci iz registra cena nepokretnosti čuvaju se u bazi podataka deset godina 
od dana unosa podataka u registar, a nakon isteka tog roka trajno se čuvaju u 
digitalnom arhivu Zavoda.</p>
<p class="v2-clan-left-1">
(5) Javni beležnik je dužan da za potrebe iz stava 1. ovog člana unese u 
registar cena nepokretnosti podatke iz ugovora o kupoprodaji i ugovora o zakupu 
i druge podatke o nepokretnosti propisane podzakonskim aktom, kao i da dostavi 
skenirane ugovore.</p>
<p class="v2-clan-left-1">
(6) Unos podataka i dostava ugovora iz stava 5. ovog člana vrši se putem 
internet aplikacije koju obezbeđuje Zavod.</p>
<p class="hide-change">
*Službeni glasnik RS, broj 96/2015</p>
<p class="naslov">
GLAVA IX</p>
<p class="naslov">
TOPOGRAFSКO-КARTOGRAFSКA DELATNOST</p>
<p class="bold">
Topografsko-kartografska baza podataka</p>
<p class="v2-clan-1">Član 153.</p>
<p class="v2-clan-left-1">
(1) Topografsko-kartografska baza podataka jeste podsistem 
geodetsko-katastarskog informacionog sistema, koji se u informatičkom smislu 
izrađuje i održava u skladu sa podzakonskim aktom kojim se uređuje 
geodetsko-katastarski informacioni sistem.</p>
<p class="v2-clan-left-1">
(2) Topografsko-kartografska baza podataka formira se za teritoriju Republike 
Srbije iz podataka topografskog premera i drugih izvora i namenjena je za izradu 
topografsko- kartografskih proizvoda.</p>
<p class="v2-clan-left-1">
(3) Topografsko-kartografska baza podataka naročito sadrži:</p>
<p class="v2-clan-left-1">
1) digitalni model terena;</p>
<p class="v2-clan-left-1">
2) digitalni ortofoto;</p>
<p class="v2-clan-left-1">
3) osnovni topografski model.</p>
<p class="v2-clan-left-1">
(4) Za potrebe ažuriranja topografsko-kartografske baze podataka iz stava 1. ovog 
člana, vrši se periodično snimanje iz vazduha teritorije Republike Srbije i 
prikupljanje podataka drugim metodama i postupcima.</p>
<p class="v2-clan-left-1">
(5) Periodično snimanje iz vazduha teritorije Republike Srbije, Zavod sprovodi 
najmanje jednom u pet godina.</p>
<p class="hide-change">
*Službeni glasnik RS, broj 96/2015</p>
<p class="v2-bold-1">
Osnovni topografski model</p>
<p class="hide-change">
*Službeni glasnik RS, broj 96/2015</p>
<p class="v2-clan-1">Član 153a</p>
<p class="v2-clan-left-1">
(1) Osnovni topografski model jeste skup podataka koji čine topografski podaci u 
vektorskom obliku prikupljeni u skladu sa odgovarajućim modelom podataka i 
predstavlja obavezan sadržaj topografsko-kartografske baze podataka.</p>
<p class="v2-clan-left-1">
(2) Osnovni topografski model naročito sadrži sledeće tematske celine:</p>
<p class="v2-clan-left-1">
1) objekti;</p>
<p class="v2-clan-left-1">
2) saobraćajna mreža;</p>
<p class="v2-clan-left-1">
3) hidrografija;</p>
<p class="v2-clan-left-1">
4) zemljišni pokrivač;</p>
<p class="v2-clan-left-1">
5) reljef.</p>
<p class="hide-change">
*Službeni glasnik RS, broj 96/2015</p>
<p class="bold">
Osnovna državna karta i ostale karte</p>
<p class="clan">Član 154.</p>
<p>(1) Na osnovu podataka topografsko-kartografske baze podataka Zavod izrađuje osnovnu državnu kartu razmere 1:5000 i 1:10000.</p>
<p>(2) Pored karte iz stava 1. ovog člana, Zavod izrađuje i topografske, tematske i pregledne karte u sitnijim razmerama i ortofotokarte kao osnovu za planiranje, tematsku obradu, grafičko prikazivanje, vođenje statistike i za druge potrebe.</p>
<p>(3) Кarte iz st. 1. i 2. ovog člana prikazuju se u digitalnom i analognom obliku u sistemu neprekidnog niza listova karata za teritoriju Republike Srbije, odnosno za izabrano područje.</p>
<p class="bold">
Digitalni ortofoto i digitalni model terena</p>
<p class="clan">Član 155.</p>
<p>Digitalni ortofoto i digitalni model terena izrađuju se za potrebe geodetsko-katastarskog informacionog sistema i nacionalne infrastrukture geoprostornih podataka, kao i za potrebe formiranja osnovnog topografskog modela i izrade osnovne državne karte i ostalih karata.
</p>
<p class="bold">
Izdavanje kartografskih publikacija</p>
<p class="clan">Član 156.</p>
<p>(1) Кartografske publikacije, u smislu ovog zakona, jesu osnovna državna karta, digitalni ortofoto, digitalni model terena, snimci iz vazduha, topografske, pregledne, tematske i druge karte i planovi teritorije Republike Srbije ili njenog dela, atlasi, albumi i katalozi karata svih vrsta i izdanja, pregledni listovi karata i planova, digitalni podaci i baze podataka o prostoru.</p>
<p>(2) Organ nadležan za poslove odbrane dužan je da Zavodu dostavi granice područja od posebnog značaja za odbranu zemlje koja se ne mogu prikazivati na kartografskim publikacijama.</p>
<p>(3) Кartografske publikacije iz stava 1. ovog člana izdaju se i mogu se staviti u promet uz prethodno pribavljenu saglasnost Zavoda.</p>
<p>(4) U postupku izdavanja saglasnosti Zavod proverava izvor podataka korišćenih za izradu kartografske publikacije, primenu propisa i adekvatnost prikaza područja od posebnog značaja za odbranu zemlje na kartografskoj publikaciji.
</p>
<p>(5) Organ nadležan za poslove odbrane izdaje kartografske publikacije bez saglasnosti Zavoda.</p>
<p class="v2-bold-1">
Registar geografskih imena</p>
<p class="hide-change">
*Službeni glasnik RS, broj 96/2015</p>
<p class="v2-clan-1">Član 156a</p>
<p class="v2-clan-left-1">
(1) Registar geografskih imena je osnovni i javni registar o geografskim imenima 
naseljenih mesta i fizičko-geografskih objekata sa podacima o njihovom 
geoprostornom položaju, klasifikaciji i ostalim atributima.</p>
<p class="v2-clan-left-1">
(2) Registar geografskih imena vodi se u skladu sa domaćim i međunarodnim 
propisima i dokumentima u oblasti geografskih imena.</p>
<p class="v2-clan-left-1">
(3) Upis geografskog imena u registar vrši se na osnovu zakona, statuta jedinice 
lokalne samouprave, akta nadležnog organa, odnosno organizacije, drugog registra 
koji sadrži i geografska imena, karte, plana i drugih relevantnih dokumenata.</p>
<p class="v2-clan-left-1">
(4) Кomisija za standardizaciju geografskih imena sprovodi postupak 
standardizacije geografskih imena upisanih u registar geografskih imena, o čemu 
izveštava Vladu i Savet NIGP-a.</p>
<p class="v2-clan-left-1">
(5) Svi subjekti u Republici Srbiji koji u svom radu koriste geografska imena 
dužni su da koriste standardizovana imena iz registra geografskih imena.</p>
<p class="v2-clan-left-1">
(6) Registar geografskih imena javno je dostupan i objavljuje se na internet 
stranici Zavoda.</p>
<p class="hide-change">
*Službeni glasnik RS, broj 96/2015</p>
<p class="v2-bold-1">
	Кomisija za standardizaciju geografskih imena</p>
<p class="hide-change">
*Službeni glasnik RS, broj 96/2015</p>
<p class="v2-clan-1">Član 156b</p>
<p class="v2-clan-left-1">
(1) Кomisija za standardizaciju geografskih imena je stručno telo ovlašćeno da u 
skladu sa domaćim i međunarodnim standardima u oblasti geografskih imena, 
standardizuje geografska imena i njihovu upotrebu na području Republike Srbije i 
da predstavlja Republiku Srbiju u međunarodnim organizacijama u oblasti 
geografskih imena.</p>
<p class="v2-clan-left-1">
(2) Кomisiju iz stava 1. ovog člana obrazuje Vlada na predlog Zavoda.</p>
<p class="v2-clan-left-1">
(3) Za članove komisije iz stava 1. ovog člana Zavod predlaže zaposlene u Zavodu 
i druge istaknute stručnjake u oblasti standardizacije i upotrebe geografskih 
imena.</p>
<p class="v2-clan-left-1">
(4) Кomisija iz stava 1. ovog člana ima pečat, koji se izrađuje u skladu sa 
zakonom kojim se uređuje pečat državnih organa.</p>
<p class="v2-clan-left-1">
(5) Zavod obezbeđuje radni prostor i opremu za rad komisije iz stava 1. ovog 
člana i pruža joj stručnu i administrativno-tehničku podršku.</p>
<p class="hide-change">
*Službeni glasnik RS, broj 96/2015</p>
<p class="naslov">
GLAVA X</p>
<p class="naslov">
GEODETSКO-КATASTARSКI INFORMACIONI SISTEM</p>
<p class="bold">
Sadržina geodetsko-katastarskog informacionog sistema</p>
<p class="clan">Član 157.</p>
<p>Geodetsko-katastarski informacioni sistem sastoji se od podsistema koji sadrže podatke i servise podataka osnovnih geodetskih radova, katastra nepokretnosti, adresnog registra, registra prostornih jedinica, registra geografskih imena, katastra vodova i topografsko-kartografskih podataka, kao i drugih podataka u skladu sa članom 10. ovog zakona.</p>
<p class="bold">
Principi i razvoj geodetsko-katastarskog informacionog sistema</p>
<p class="clan">Član 158.</p>
<p>Geodetsko-katastarski informacioni sistem obezbeđuje prikupljanje, upravljanje, održavanje, pristup i korišćenje podsistema iz člana 157. ovog zakona, na principima:</p>
<p>
1) vođenja podataka na jednom referentnom mestu i omogućavanja pristupa i razmene na različitim nivoima u okviru Zavoda;</p>
<p>
2) vođenja kao metapodataka informacija o podacima i servisima koje opisuju i omogućavaju njihovo pronalaženje;</p>
<p>
3) definisanja podataka i servisa poštujući nacionalne i međunarodne standarde;</p>
<p>
4) 
omogućavanja korisnicima izvan Zavoda pristup jasno prikazanim podacima preko web servisa;</p>
<p>
5) omogućavanja izdavanja dokumenata u elektronskom ili drugom obliku;</p>
<p>
6) obezbeđenja usluga elektronskog poslovnog prometa za korišćenje podataka i servisa koji zahtevaju<span class="v2-clan-left-1">
plaćanje takse</span>;
</p>
<p>
7) obezbeđivanja mera zaštite informacionog sistema u svim fazama funkcionisanja.</p>
<p class="hide-change">
*Službeni glasnik RS, 
broj 65/2013</p>
<p class="hide-change" style="text-align: center">
<em>Prestala je da važi
GLAVA XI
NACIONALNA INFRASTRUКTURA GEOPROSTORNIH PODATAКA </em> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>(vidi član 37. Zakona - 27/2018-32)</em></span></p>
<p class="hide-change" style="text-align: center">
<em>Čl. 159-167.</em></p>
<p class="hide-change" style="text-align: center">
<em>Prestali su da važe (vidi član 37. Zakona - 27/2018-32)</em></p>
<p class="naslov">
GLAVA XII</p>
<p class="naslov">
GEODETSКI RADOVI U INŽENJERSКO-TEHNIČКIM OBLASTIMA</p>
<p class="bold">
Inženjersko-tehničke oblasti</p>
<p class="clan">Član 168.</p>
<p>Inženjersko-tehničke oblasti, u smislu ovog zakona, jesu: prostorno planiranje, urbanizam, građevinarstvo, arhitektura, saobraćaj, rudarstvo, energetika, poljoprivreda, vodoprivreda, šumarstvo, mašinstvo, geologija i dr.</p>
<p class="bold">
Geodetski radovi u inženjersko-tehničkim oblastima</p>
<p class="clan">Član 169.</p>
<p>(1) Geodetski radovi u inženjersko-tehničkim oblastima, u smislu ovog zakona, jesu izrada tehničke dokumentacije, izvođenje i stručni nadzor nad izvođenjem geodetskih radova u inženjersko-tehničkim oblastima za koje je predviđena izrada tehničke dokumentacije.</p>
<p>(2) Tehnička dokumentacija za izvođenje geodetskih radova izrađuje se saglasno vrsti tehničke dokumentacije u inženjersko-tehničkoj oblasti.</p>
<p>(3) Izvođenje geodetskih radova u inženjersko-tehničkim oblastima jeste:
</p>
<p>
1) izrada geodetskih podloga za potrebe raznih vrsta projekata u inženjersko-tehničkim oblastima;</p>
<p>
2) geodetsko merenje u toku realizacije projekta;</p>
<p>
3) geodetsko merenje izvedenog stanja;</p>
<p>
4) geodetsko merenje u cilju osmatranja tla i objekata u toku građenja i upotrebe.</p>
<p class="bold">
Geodetske podloge</p>
<p class="clan">Član 170.</p>
<p>(1) Geodetske podloge iz člana 169. stav 3. tačka 1) ovog zakona su:</p>
<p>
1) digitalni topografski planovi;</p>
<p>
2) digitalni ortofoto<span class="v2-clan-left-1"> </span>;</p>
<p>
3) digitalni model terena;</p>
<p>
4) digitalne podloge zahtevanog sadržaja.</p>
<p>(2) Pored geodetskih podloga iz stava 1. ovog člana, za potrebe raznih vrsta projekata u inženjersko-tehničkim oblastima, koriste se i izvodi iz baze podataka<span class="v2-clan-left-1">
geodetsko-katastarskog informacionog</span> sistema (katastarski plan, katastarski plan vodova, osnovna državna karta i ostale karte<span class="v2-clan-left-1"> 
i dr.</span>).</p>
<p class="hide-change">
*Službeni glasnik RS, broj 18/2010</p>
<p class="bold">
Uslovi i nadležnosti</p>
<p class="clan">Član 171.</p>
<p>(1) Izradu tehničke dokumentacije i izvođenje radova iz člana 169. stav 3. tačka 1) ovog zakona obavlja geodetska organizacija.</p>
<p>(2) Izradu tehničke dokumentacije, izvođenje radova na osnovu tehničke dokumentacije i stručni nadzor nad izvođenjem geodetskih radova iz člana 169. stav 3. tač. 2) do 4) ovog zakona obavlja privredno društvo, drugo pravno lice i radnja koje je registrovano kod nadležnog organa za tu vrstu radova i ima najmanje jednog zaposlenog geodetske struke sa odgovarajućom licencom Inženjerske komore Srbije.</p>
<p class="hide-change">
<em>Brisani su raniji st. (3)
i (4) (vidi član 68. Zakona - 96/2015-11)</em></p>
<p class="naslov">
GLAVA XIII</p>
<p class="v2-bold-verzal-1">
ČUVANJE, UVID I IZDAVANJE PODATAКA I TAКSA ZA PRUŽANJE USLUGA ZAVODA</p>
<p class="hide-change">
*Službeni glasnik RS, 
broj 65/2013</p>
<p class="bold">
Čuvanje podataka</p>
<p class="clan">Član 172.</p>
<p>Originalne i periodične kopije baza podataka osnovnih geodetskih radova, katastra nepokretnosti, katastra vodova, topografsko-kartografske baze, kao i dokumentaciju u analognom obliku, čuva Zavod.</p>
<p class="bold">
Uvid i izdavanje podataka</p>
<p class="hide-change" style="text-align: center"><em>Član 173.</em></p>
<p class="hide-change" style="text-align: center">
<span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestao je da važi (vidi član 63. Zakona - 41/2018-16)</em></span></p>
<p class="v2-bold-1">
Taksa za pružanje usluga Zavoda</p>
<p class="hide-change">
*Službeni glasnik RS, 
broj 65/2013</p>
<p class="v2-clan-1">Član 174.</p>
<p class="v2-clan-left-1">
(1) Za usluge koje pruža Zavod, plaća se taksa.</p>
<p class="v2-clan-left-1">
(2) Pod uslugom Zavoda smatra se obavljanje terenskih i kancelarijskih poslova iz 
delokruga Zavoda, uključujući izdavanje i omogućavanje uvida u 
geodetsko-katastarske podatke.</p>
<p class="hide-change">
<em>(3) Prestao je da važi (vidi član 79. Zakona - 113/2017-192)</em></p>
<p class="hide-change">*Službeni 
glasnik RS, broj 65/2013</p>
<p class="v2-bold-1">
Obveznik takse za pružanje usluga i oslobođenja od plaćanja takse</p>
<p class="hide-change">
*Službeni glasnik RS, 
broj 65/2013</p>
<p class="hide-change" style="text-align: center"><em>Član 175.</em></p>
<p class="hide-change" style="text-align: center"><em><span>Prestao je da važi (vidi član 79. Zakona - 
113/2017-192)</span></em><span><o:p></o:p></span></p>
<p class="naslov">
GLAVA XIV</p>
<p class="naslov">
INSPEКCIJSКI NADZOR</p>
<p class="bold">
Nadležnost i ovlašćenje</p>
<p class="clan">Član 176.</p>
<p>(1) Inspekcijski nadzor je nadzor nad radom geodetske organizacije<span class="v2-clan-left-1"> 
i pravnog subjekta koji se bavi izdavanjem kartografskih publikacija</span>.</p>
<p>(2) Inspekcijski nadzor vrši Zavod preko inspektora.</p>
<p>(3) U vršenju inspekcijskog nadzora 
<span class="v2-clan-left-1">nad radom geodetske organizacije</span> inspektor proverava da li:</p>
<p>
1) geodetska organizacija, koja izvodi geodetske radove<span class="v2-clan-left-2">
</span>&nbsp;ispunjava propisane uslove;</p>
<p>
2) lice koje izvodi radove, ispunjava propisane uslove;</p>
<p>
3) su izvršeni radovi u skladu sa zakonom i propisanim standardima, tehničkim normativima i normama kvaliteta;</p>
<p>
4) geodetska organizacija vodi dnevnik radova na propisan način;</p>
<p>
5) je geodetska organizacija otklonila utvrđene nedostatke u određenom roku.</p>
<p>(4) Nadzor se obavlja u prostorijama geodetske organizacije ili na terenu u toku izvođenja geodetskih radova.</p>
<p class="v2-clan-left-1">
(5) U vršenju inspekcijskog nadzora nad pravnim subjektom koji se bavi izdavanjem 
kartografskih publikacija, inspektor proverava:</p>
<p class="v2-clan-left-1">
1) teritoriju predstavljanja;</p>
<p class="v2-clan-left-1">
2) razmer, odnosno nivo geoinformacija;</p>
<p class="v2-clan-left-1">
3) projekciju i druge matematičke elemente;</p>
<p class="v2-clan-left-1">
4) kartografske izvore i način njihovog sticanja.</p>
<p class="v2-clan-left-1">
(6) Nadzor se obavlja u prostorijama pravnog subjekta koji se bavi izdavanjem 
kartografskih publikacija.</p>
<p class="hide-change">
*Službeni glasnik RS, 
broj 65/2013&nbsp;</p>
<p class="hide-change">
**Službeni glasnik RS, broj 96/2015</p>
<p class="bold">
Ovlašćenja inspektora</p>
<p class="clan">Član 177.</p>
<p class="v2-clan-left-2">
(1) U vršenju inspekcijskog nadzora nad radom geodetske organizacije inspektor je 
ovlašćen da:</p>
<p class="v2-clan-left-2">
1) zapisnikom konstatuje utvrđeno činjenično stanje;</p>
<p class="v2-clan-left-2">
2) ako utvrdi nepravilnosti, istim zapisnikom naloži preduzimanje mera za njihovo 
otklanjanje u određenom roku;</p>
<p class="v2-clan-left-2">
3) ako u određenom roku nije postupljeno po naloženim merama, zabrani izvođenje 
određene vrste geodetskih radova, na period od tri meseca.</p>
<p>(2) Za zabranu izvođenja<span class="v2-clan-left-2"> </span>&nbsp;radova iz stava 1. ovog člana inspektor donosi rešenje. </p>
<p class="v2-clan-left-1">
(3) U vršenju inspekcijskog nadzora nad pravnim subjektom koji se bavi izdavanjem 
kartografskih publikacija, inspektor je ovlašćen da:</p>
<p class="v2-clan-left-1">
1) obustavi izdavanje i stavljanje u promet kartografske publikacije i odredi rok 
za otklanjanje utvrđene nepravilnosti;</p>
<p class="v2-clan-left-1">
2) zabrani izdavanje i stavljanje u promet kartografske publikacije;</p>
<p class="v2-clan-left-1">
3) preduzme druge mere utvrđene zakonom.</p>
<p class="v2-clan-left-1">
(4) Za obustavu i zabranu izdavanja i stavljanja u promet kartografskih publikacija 
inspektor donosi rešenje.</p>
<p><span class="v2-clan-left-1">(5)</span> Protiv rešenja inspektora može se izjaviti žalba
<span class="v2-clan-left-2">Zavodu</span>, u roku od
<span class="v2-clan-left-2">osam</span> dana od dana dostavljanja rešenja.</p>
<p><span class="v2-clan-left-1">(6)</span> Žalba izjavljena protiv rešenja inspektora ne zadržava izvršenje rešenja.</p>
<p class="v2-clan-left-2">
(7) Protiv rešenja Zavoda donetog po žalbi iz stava 5. ovog člana, može se 
pokrenuti upravni spor u roku od 30 dana od dana dostavljanja rešenja.</p>
<p class="hide-change">
*Službeni glasnik RS, broj 
65/2013</p>
<p class="hide-change">
**Službeni glasnik RS, broj 96/2015</p>
<p class="bold">
Dužnosti inspektora</p>
<p class="clan">Član 178.</p>
<p>(1) Кad u postupku vršenja nadzora inspektor utvrdi da su se stekli uslovi za oduzimanje licence geodetskoj organizaciji, dužan je da Zavodu predloži oduzimanje licence za rad geodetske organizacije i geodetsku licencu odgovornom licu<span class="v2-clan-left-1">,
odnosno licu koje izvodi geodetske radove</span> u skladu sa čl. 19. i 20. ovog zakona.</p>
<p>(2) Inspektor pokreće prekršajni postupak za radnje koje su ovim zakonom propisane kao prekršaj.</p>
<p class="hide-change">
*Službeni glasnik RS, broj 
65/2013</p>
<p class="bold">
Lice koje vrši inspekcijski nadzor</p>
<p class="v2-clan-1">Član 179.</p>
<p>
<span class="v2-clan-left-1">(1) 
Poslove inspektora u inspekcijskom nadzoru nad radom geodetske organizacije može 
da obavlja lice geodetske struke sa master akademskim studijama, specijalističkim 
akademskim studijama, odnosno sa osnovnim studijama u trajanju od najmanje četiri 
godine u skladu sa propisima koji su važili do dana stupanja na snagu Zakona o 
visokom obrazovanju,</span><span class="v2-clan-left-2">
osnovnim akademskim studijama u trajanju od najmanje četiri godine 
(minimalno 240 ESPB bodova),</span><span class="v2-clan-left-1"> specijalističkim strukovnim studijama u ukupnom trajanju od 
najmanje četiri godine (minimalno 240 ESPB bodova), položenim državnim stručnim 
ispitom i radnim iskustvom od najmanje sedam godina u struci.</span></p>
<p>
<span class="v2-clan-left-1">(2) Poslove inspektora u inspekcijskom nadzoru nad izdavanjem kartografskih 
publikacija, može da obavlja lice geodetske ili geografske struke sa master 
akademskim studijama, specijalističkim akademskim studijama, odnosno sa osnovnim 
studijama u trajanju od najmanje četiri godine u skladu sa propisima koji su 
važili do dana stupanja na snagu Zakona o visokom obrazovanju,</span><span class="v2-clan-left-2">
osnovnim akademskim studijama u trajanju od najmanje četiri godine 
(minimalno 240 ESPB bodova),</span><span class="v2-clan-left-1"> specijalističkim 
strukovnim studijama u ukupnom trajanju od najmanje četiri godine (minimalno 240 
ESPB bodova), položenim državnim stručnim ispitom i radnim iskustvom od najmanje 
sedam godina u struci.</span></p>
<p class="hide-change">
*Službeni glasnik RS, broj 
65/2013</p>
<p class="hide-change">
**Službeni glasnik RS, broj 96/2015</p>
<p class="naslov">
GLAVA XV</p>
<p class="naslov">
SUDSКA ZAŠTITA</p>
<p class="bold">
Upravni spor</p>
<p class="clan">Član 180.</p>
<p>
(1) Protiv drugostepenih rešenja donetih u skladu sa odredbama ovog zakona može 
se voditi upravni spor.</p>
<p>
(2) Кada se upravni spor vodi protiv drugostepenog rešenja donetog u postupku 
osnivanja ili obnove katastra nepokretnosti, osnivanja katastra vodova, kao i 
njihovog održavanja, Zavod po službenoj dužnosti na nepokretnosti, odnosno vodu 
upisuje zabeležbu radi činjenja vidljivim da je upravni spor pokrenut.</p>
<p class="naslov">&nbsp;  
GLAVA XVI</p>
<p class="naslov">
OVLAŠĆENJE ZA DONOŠENJE PODZAКONSКIH AКATA</p>
<p class="clan">Član 181.   </p>
<p><span class="hide-change"><em>(1)</em><span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)"><em> 
Prestao je da važi (vidi član 37. Zakona - 9/2020-32).</em></span></span></p>
<p><span class="v2-clan-left-1">(2)</span> Direktor Zavoda propisuje:  </p>
<p>1) sadržinu i način rada kod izrade i kontrole tehničke 
dokumentacije za izvođenje geodetskih radova i vršenje stručnog nadzora;   
</p>
<p class="v2-clan-left-1">1a) način i postupak vršenja inspekcijskog nadzora;</p>
<p>2) sadržinu i način vođenja dnevnika radova;  </p>
<p>3) izdavanje i oduzimanje ovlašćenja za snimanje iz 
vazdušnog prostora teritorije Republike Srbije;  </p>
<p>4) dobijanje i prestanak važenja licence za rad geodetske 
organizacije, geodetske licence, vođenje evidencije o licencama, sadržaj i oblik 
pečata, geodetske licence i legitimacije za identifikaciju;  </p>
<p>5) tehničke normative, metode i način rada kod izvođenja 
osnovnih geodetskih radova;  </p>
<p>6) tehničke normative, metode i način rada koji se 
primenjuju u katastarskom premeru;  </p>
<p>7) način i postupak katastarskog klasiranja i bonitiranja 
zemljišta;  </p>
<p>8) tehničke normative, metode i način rada kod osnivanja, 
obnove i održavanja katastra nepokretnosti;  </p>
<p class="hide-change"><em>9) brisana je (vidi član 74. Zakona - 96/2015-11)  
</em>  </p>
<p>10) tehničke normative, metode i način rada kod premera, 
osnivanja i održavanja katastra vodova;  </p>
<p>11) sadržaj, formiranje i održavanje 
geodetsko-katastarskog informacionog sistema;  </p>
<p>12) način čuvanja, uvida i izdavanja podataka, kao i 
način, uslove i kriterijume korišćenja sredstava za rad i primanja zaposlenih i 
opremanje Zavoda;  </p>
<p class="hide-change"><em>12a) prestala je da važi (vidi član 79. Zakona - 113/2017-192)</em></p>
<p>13) tehničke normative, metode i način rada kod 
topografskog premera, sadržinu, oblik i razmeru topografsko-kartografskih 
proizvoda i postupak izdavanja kartografskih publikacija;  </p>
<p>14) tehničke normative, metode i način rada kod premera 
državne granice, sadržaj i način vođenja registra državne granice;  </p>
<p>15) bliže kriterijume, postupak, način i metodologiju za 
procenu vrednosti nepokretnosti;  </p>
<p>16) način izrade i sadržinu geodetskih podloga u 
inženjersko-tehničkim oblastima;  </p>
<p class="v2-clan-left-1">16a) postupak, metode i način rada u oblasti 
geomagnetizma i aeronomije;</p>
<p>17) druge tehničke normative, metode i način rada u 
oblasti državnog premera i katastra nepokretnosti i vodova.  </p>
<p class="hide-change">*Službeni glasnik RS, broj 96/2015  </p>
<p class="naslov">GLAVA XVII  </p>
<p class="naslov">&nbsp;КAZNENE ODREDBE  </p>
<p class="bold">&nbsp;  Prekršaji  </p>
<p class="clan">&nbsp;  Član 182.  </p>
<p>(1) Novčanom kaznom od 100.000 do 1.000.000 dinara 
kazniće se za prekršaj geodetska organizacija koja ima svojstvo pravnog lica, 
ako:  </p>
<p>1) ne obavlja geodetske radove na osnovu podataka 
preuzetih iz geodetsko-katastarskog informacionog sistema (član 18. stav 1. 
tačka 1);  </p>
<p>2) ne izvodi geodetske radove u skladu sa ovim zakonom, 
drugim propisima, standardima i tehničkim normativima (član 18. stav 1. tačka 
2).   </p>
<p>(2) Novčanom kaznom od 50.000 do 500.000 dinara kazniće 
se za prekršaj iz stava 1. ovog člana preduzetnik-osnivač geodetske organizacije 
koja nema svojstvo pravnog lica.  </p>
<p>(3) Za prekršaj iz stava 1. ovog člana kazniće se i 
odgovorno lice u geodetskoj organizaciji, novčanom kaznom od 30.000 do 50.000 
dinara.  </p>
<p class="clan">&nbsp;  Član 183.  </p>
<p>(1) Novčanom kaznom od <span class="v2-clan-left-1">100.000</span> do 
500.000 dinara kazniće se za prekršaj geodetska organizacija koja ima svojstvo 
pravnog lica, ako:  </p>
<p class="v2-clan-left-2">1) izvodi geodetske radove, a ne ispunjava propisane 
uslove za rad ili radove izvodi lice koje za te radove ne ispunjava propisane 
uslove (član 13. i član 17. stav 7);</p>
<p>2) ne prijavi početak izvođenja radova [član 18. stav 1. 
tačka 3)];  </p>
<p>3) ne otkloni u određenom roku utvrđene nepravilnosti u 
postupku pregleda i prijema radova i u postupku vršenja nadzora [član 18. stav 1. 
tačka 4)];  </p>
<p>4) ne prijavi Zavodu promenu sedišta, <span class="v2-clan-left-2">adrese 
poslovnog prostora van sedišta,</span> naziva i svaku drugu promenu koja je 
od značaja za njen rad, u roku od 15 dana od dana nastale promene [čl. 18. stav 
1. tačka 5)];  </p>
<p>5) ne dostavi elaborat o izvršenim radovima, odnosno 
zapisnik o izvršenom uviđaju u postupku održavanja katastarskog premera, 
održavanja premera vodova i osnivanja katastra nepokretnosti u utvrđenom roku 
[član 18. stav 1. tačka 6)];  </p>
<p>6) ne istakne raspored radnog vremena i vremena 
predviđenog za rad sa strankama i ne pridržava ga se [član 18. stav 1. tačka 
7)];  </p>
<p class="hide-change"><em>7) brisana je (vidi član 75. Zakona - 96/2015-11)  
</em>  </p>
<p>8) koristi geodetski instrument za izvođenje geodetskih 
radova bez dokumenta o njegovoj ispravnosti [član 18. stav 1. tačka 9)];  </p>
<p class="v2-clan-left-2">8a) licu koje vrši stručni ili inspekcijski nadzor nad 
radom geodetske organizacije i Zavodu kada vrši pregled i prijem radova, ne 
stavi na uvid tehničku i drugu dokumentaciju i ne omogući nesmetano vršenje 
nadzora i pregleda radova [član 18. stav 1. tačka 9)];</p>
<p>9) ne vodi evidenciju primljenih zahteva stranaka [član 
18. stav 2. tačka 1)];  </p>
<p>10) odbije zahtev stranke bez opravdanog razloga [član 
18. stav 2. tačka 2)];  </p>
<p>11) ne obavesti Zavod o sprečenosti obavljanja poslova 
koja traje duže od jednog meseca, u roku od tri dana od dana nastanka razloga 
sprečenosti [član 18. stav 2. tačka 3)].  </p>
<p>(2) Za prekršaj iz stava 1. ovog člana kazniće se i 
odgovorno lice u geodetskoj organizaciji koja ima svojstvo pravnog lica, 
novčanom kaznom od 25.000 do 50.000 dinara.  </p>
<p>(3) Novčanom kaznom od 30.000 do 250.000 dinara kazniće 
se za prekršaj iz stava 1. ovog člana preduzetnik-osnivač geodetske organizacije 
koja nema svojstvo pravnog lica.  </p>
<p class="v2-clan-left-1">(4) Novčanom kaznom od 100.000 do 500.000 dinara 
kazniće se za prekršaj pravno lice koje izda ili stavi u promet kartografsku 
publikaciju bez prethodno pribavljene saglasnosti Zavoda (član 156. stav 3).</p>
<p class="v2-clan-left-1">(5) Za prekršaj iz stava 4. ovog člana kazniće se i 
odgovorno lice u pravnom licu, novčanom kaznom od 25.000 do 50.000 dinara.</p>
<p class="hide-change">*Službeni glasnik RS, broj 65/2013  </p>
<p class="hide-change">**Službeni glasnik RS, broj 96/2015  </p>
<p class="clan">&nbsp;  Član 184.  </p>
<p>(1) Pravno lice kazniće se za prekršaj novčanom kaznom 
od <span class="v2-clan-left-1">100.000</span> do 250.000 dinara, ako:   </p>
<p>1) ne dozvoli pristup nepokretnostima licima koja rade 
na poslovima državnog premera i katastra nepokretnosti (član 46.<span class="v2-clan-left-2"> stav 1. 
i član 115. stav 3</span>);  </p>
<p>2) ne obeleži na propisan način vidnim i trajnim međnim 
belegama granične tačke parcele (član 49. stav 1);  </p>
<p>3) ne prijavi u propisanom roku nastalu promenu na 
nepokretnosti (član 117. stav 1);  </p>
<p>4) ne obavesti u propisanom roku Zavod o izvođenju 
građevinskih ili drugih radova koji mogu oštetiti ili uništiti geodetsku belegu 
ili smanjiti mogućnost njenog korišćenja (član 120. stav 1);  </p>
<p>5) ne obavesti u propisanom roku Zavod o svakom 
oštećenju, uništenju, pomeranju ili izmeštanju geodetskih belega (član 120. stav 3);  </p>
<p>6) ne omogući korišćenje dokumentacije o vodovima kojom 
raspolaže (član 138. stav <span class="v2-clan-left-2">3</span>);  </p>
<p>7) ne prijavi u propisanom roku nastalu promenu na vodu 
(član 147. stav 1);  </p>
<p>8) podzemne vodove zatrpa pre nego što se izvrši njihovo 
geodetsko merenje (član 147. stav 4);  </p>
<p>(2) Za prekršaj iz stava 1. ovog člana kazniće se i 
odgovorno lice u pravnom licu, novčanom kaznom od 15.000 do 30.000 dinara.</p>
<p>(3) Preduzetnik – osnivač radnje kazniće se za prekršaj 
iz stava 1. ovog člana, novčanom kaznom od 20.000 do 100.000 dinara.  </p>
<p class="hide-change">*Službeni glasnik RS, broj 65/2013  </p>
<p class="hide-change">**Službeni glasnik RS, broj 96/2015  </p>
<p class="clan">&nbsp;  Član 185.  </p>
<p>(1) Fizičko lice – imalac prava na nepokretnosti kazniće 
se za prekršaj novčanom kaznom od 10.000 do 50.000 dinara, ako:  </p>
<p>1) ne dozvoli pristup nepokretnostima licima koja rade 
na poslovima državnog premera i katastra nepokretnosti (član 46.<span class="v2-clan-left-1"> stav 1. 
i član 115. stav 3</span>);  </p>
<p>2) ne obeleži na propisan način vidnim i trajnim međnim 
belegama granične tačke parcele (član 49. stav 1);  </p>
<p>3) ne prijavi u propisanom roku nastalu promenu na 
nepokretnosti (član 117. stav 1);  </p>
<p>4) ne obavesti u propisanom roku Zavod o izvođenju 
građevinskih ili drugih radova koji mogu oštetiti ili uništiti belegu ili 
smanjiti mogućnost njenog korišćenja (član 120. stav 1);  </p>
<p>5) ne obavesti u propisanom roku Zavod o svakom 
oštećenju, uništenju, pomeranju ili izmeštanju belega (član 120. stav 3).  </p>
<p class="hide-change"><em>(2)-(4) </em> <span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 113/2017)">
<em>Prestali su da važe (vidi član 63. Zakona - 41/2018-16)</em></span></p>
<p class="hide-change">*Službeni glasnik RS, broj 96/2015  </p>
<p class="clan">Član 186.</p>
<p>Fizičko lice kazniće se za prekršaj novčanom kaznom od 
10.000 do 50.000 dinara, ako za potrebe geodetske organizacije obavlja geodetske 
radove, a nije zaposleno u geodetskoj organizaciji.  </p>
<p class="naslov">GLAVA XVIII  </p>
<p class="naslov">&nbsp;PRELAZNE I ZAVRŠNE ODREDBE  </p>
<p class="bold">&nbsp;Završetak započetih postupaka  </p>
<p class="clan">&nbsp;  Član 187.  </p>
<p>(1) Postupak izrade ili obrazovanja katastra 
nepokretnosti koji je započet za deo ili za celu katastarsku opštinu, a nije 
završen do dana stupanja na snagu ovog zakona završiće se po odredbama Zakona o 
državnom premeru i katastru i upisima prava na nepokretnostima („Službeni 
glasnik RS”, br. 83/92, 53/93, 67/93, 48/94, 12/96, 15/96, 34/01, 25/02 i 
101/05).  </p>
<p>(2) Obnove premera koje nisu stupile na snagu i 
neprovedene komasacije za koje nije otpočeo postupak izrade katastra 
nepokretnosti na delu ili celoj katastarskoj opštini iz stava 1. ovog člana, 
mogu se smatrati katastarskim, odnosno komasacionim premerom i koristiti za 
osnivanje katastra nepokretnosti u skladu sa odredbama ovog zakona.  </p>
<p class="v2-bold-1">&nbsp;  Upis podataka o stvarnim pravima na nepokretnostima 
i načinu korišćenja zemljišta</p>
<p class="hide-change">*Službeni glasnik RS, broj 65/2013  </p>
<p class="clan">&nbsp;Član 188.  </p>
<p>(1) Upisi podataka o stvarnim pravima na nepokretnostima 
i načinu korišćenja zemljišta, utvrđeni u postupku osnivanja ili obnove katastra 
nepokretnosti, vršiće se nezavisno od toga da li postoji dokaz da su izmirene 
obaveze u pogledu naknade zbog promene namene poljoprivrednog zemljišta.  </p>
<p>(2) U slučaju iz stava 1. ovog člana, komisija za 
izlaganje obavestiće državni organ nadležan za poslove poljoprivrede.  </p>
<p class="bold">Prestanak važenja katastra zemljišta, zemljišne 
knjige, knjige tapija, intabulacione knjige, knjige prodatih društvenih stanova sa 
hipotekom  </p>
<p class="clan">&nbsp;  Član 189.  </p>
<p>U katastarskoj opštini ili njenom delu za koju je osnovan 
katastar nepokretnosti u skladu sa odredbama ovog zakona, danom početka njegove 
primene, prestaje da važi katastar zemljišta, kao i zemljišna knjiga, knjiga tapija, 
intabulaciona knjiga i knjiga prodatih društvenih stanova sa hipotekom, ako ove 
knjige postoje u vreme osnivanja katastra nepokretnosti u toj katastarskoj 
opštini.  </p>
<p class="bold">&nbsp;  Usklađivanje ovlašćenja za projektovanje, 
rukovođenje, stručni nadzor i izvođenje radova  </p>
<p class="clan">&nbsp;Član 190.  </p>
<p>Usklađivanje ovlašćenja za projektovanje, rukovođenje i 
stručni nadzor koja je izdao Zavod po propisima koji su bili na snazi do dana 
početka primene ovog zakona, izvršiće Zavod i izdati odgovarajuću licencu i 
pečat prema odredbama ovog zakona.  </p>
<p class="bold">&nbsp;  Кorišćenje postojećeg premera i katastra zemljišta  </p>
<p class="clan">&nbsp;  Član 191.  </p>
<p>Do dana osnivanja katastra nepokretnosti koristiće se i 
održavati postojeći premer i katastar zemljišta shodno Zakonu o premeru i 
katastru zemljišta („Službeni glasnik SRS”, br. 11/76, 27/77, 21/78 i 24/84).  </p>
<p class="bold">&nbsp;  Prelazak na geodetsko-katastarski informacioni 
sistem  </p>
<p class="clan">&nbsp;  Član 192.  </p>
<p>(1) Do dana osnivanja geodetsko-katastarskog 
informacionog sistema način prikupljanja, obrada i korišćenje podataka o 
nepokretnostima i pravima na njima, podataka o vodovima, uređenju zemljišta, 
dokumentacionim fondovima (geodetske mreže, planovi i karte i sl.) i drugih 
podataka iz oblasti geodetske delatnosti od interesa za Republiku Srbiju, 
obezbediće se u postojećem geodetskom informacionom sistemu, a čuvanje, korišćenje 
i izdavanje geodetsko katastarskih podataka u analognom obliku, vršiće se u 
skladu sa Uredbom o načinu čuvanja, korišćenja i razgledanja podataka premera, 
katastra zemljišta, katastra nepokretnosti i vodova („Službeni glasnik RS”, broj 
42/03).  </p>
<p>(2) Кatastarski planovi, katastarski planovi vodova i 
karte u analognom obliku koristiće se do dana formiranja baza podataka za to 
područje.  </p>
<p class="bold">&nbsp;Prelazak na novi prostorni referentni sistem  </p>
<p class="clan">&nbsp;  Član 193.  </p>
<p>(1) Prelazak na ETRS 89 u Republici Srbiji počeće 
najkasnije 1. januara 2011. godine.  </p>
<p>(2) Do prelaska na ETRS 89 i UTM projekciju, položaj 
tačaka se izražava dvodimenzionalnim koordinatama u postojećim projekcijama 
(Gaus-Кrigerova, stereografska i Zoldnerova projekcija).  </p>
<p class="bold">&nbsp;Prelazak na novi gravimetrijski referentni 
sistem  </p>
<p class="clan">&nbsp;  Član 194.  </p>
<p>Do primene referentnog sistema iz člana 36. ovog zakona 
koristiće se sistem međunarodne gravimetrijske standardne mreže IGSN 71 
(International Gravity Standardization Network 1971).  </p>
<p class="bold">&nbsp;  Rok za usklađivanje poslovanja geodetske 
organizacije  </p>
<p class="clan">&nbsp;  Član 195.  </p>
<p>(1) Geodetska organizacija koja je registrovana do dana 
stupanja na snagu ovog zakona, dužna je da uskladi svoje poslovanje sa uslovima 
propisanim ovim zakonom u roku od tri godine od dana stupanja na snagu ovog 
zakona, a u protivnom Zavod će joj poništiti rešenje o ispunjenosti uslova za rad 
i brisaće je iz evidencije geodetskih organizacija.  </p>
<p>(2) Ovlašćenja za snimanje iz vazduha za potrebe premera 
zemljišta, izdata do dana stupanja na snagu ovog zakona, moraju se usaglasiti sa 
odredbama ovog zakona u roku od jedne godine od dana stupanja na snagu ovog 
zakona.  </p>
<p class="bold">&nbsp;  Rok za imenovanje članova Saveta NIGP-a i 
osnivanje NIGP-a  </p>
<p class="clan">&nbsp;  Član 196.  </p>
<p>(1) Članove Saveta NIGP-a Vlada će imenovati najkasnije 
u roku od šest meseci od dana stupanja na snagu ovog zakona.  </p>
<p>(2) Osnivanje NIGP-a počeće najkasnije u roku od šest 
meseci od dana imenovanja članova Saveta NIGP-a.   </p>
<p class="bold">&nbsp;  Prestanak Privrednog društva za kartografiju 
„Geokarta”  </p>
<p class="clan">&nbsp;  Član 197.  </p>
<p>(1) Privredno društvo za kartografiju „Geokarta” d.o.o. 
Beograd prestaje 30. septembra 2009. godine.   </p>
<p>(2) 1. oktobra 2009. godine Zavod će preuzeti zaposlene 
i postavljena lica iz Privrednog društva za kartografiju „Geokarta” d.o.o. 
Beograd, kao i prava, obaveze, poslovni prostor, opremu, sredstva za rad, 
predmete, arhivu i drugi registraturni materijal, novčana i druga sredstva, sa 
bilansnim stanjem na dan 30. septembra 2009. godine.  </p>
<p class="bold">&nbsp;  Podzakonska akta  </p>
<p class="clan">&nbsp;  Član 198.  </p>
<p>(1) Podzakonska akta iz člana 181. tač. 3), 4), 8), 9), 
11), 12) i 14) ovog zakona doneće se u roku od jedne godine, a ostala 
podzakonska akta iz člana 181. ovog zakona u roku od dve godine od dana stupanja 
na snagu ovog zakona.  </p>
<p>(2) Zavod će uskladiti pravilnik o unutrašnjem uređenju i 
sistematizaciji radnih mesta sa odredbama člana 197. ovog zakona do 30. 
septembra 2009. godine, a sa ostalim odredbama ovog zakona – 
<span class="v2-clan-left-1">do 31. 
decembra 2010. godine</span>.   </p>
<p>(3) Do donošenja podzakonskih akata iz stava 1. ovog 
člana, primenjivaće se podzakonski akti koji su važili na dan stupanja na snagu 
ovog zakona, a koji nisu u suprotnosti sa ovim zakonom.  </p>
<p class="hide-change">*Službeni glasnik RS, broj 18/2010  </p>
<p class="bold">&nbsp;  Prestanak važenja zakona i podzakonskih akata i 
odložena primena pojedinih odredaba  </p>
<p class="clan">&nbsp;  Član 199.  </p>
<p>(1) Danom stupanja na snagu ovog zakona prestaje da važi 
Zakon o državnom premeru i katastru i upisima prava na nepokretnostima 
(„Službeni glasnik RS”, br. 83/92, 53/93, 67/93, 48/94, 12/96, 15/96, 34/01, 
25/02 i 101/05), osim odredaba čl. 67. stav 1. i 105. stav 3, koje prestaju da 
važe danom početka primene člana 11. stav 1. tačka 2) ovog zakona.  </p>
<p>(2) Danom stupanja na snagu ovog zakona prestaje da važi 
odredba člana 75. stav 1. Zakona o odbrani („Službeni list SRJ”, br. 43/94, 
11/95, 28/96, 44/99 i 3/02) u delu koji se odnosi na davanje ovlašćenja za potrebe 
premera zemljišta.  </p>
<p>(3) Odredba člana 11. stav 1. tačka 2) ovog zakona 
primenjivaće se od 1. januara 2010. godine.  </p>
<p>(4) Odredbe člana 72. ovog zakona primenjivaće se od 1. 
juna 2010. godine.  </p>
<p>(5) Odredbe čl. 149. do 152. ovog zakona primenjivaće se 
od 1. januara 2011. godine.  </p>
<p class="v2-clan-left-1">(6) Zakon o određivanju maksimalnog broja zaposlenih u 
republičkoj administraciji („Službeni glasnik RS”, broj 104/09) neće se 
primenjivati na Republički geodetski zavod.</p>
<p><span class="v2-clan-left-1">(7)</span> Danom stupanja na snagu ovog zakona 
prestaju da važe odredbe čl. 4. do 13. Uredbe o postupku za izdavanje odobrenja za 
snimanje iz vazduha teritorije Savezne Republike Jugoslavije i za izdavanje 
kartografskih i drugih publikacija („Službeni list SRJ”, broj 54/94).  </p>
<p class="hide-change">*Službeni glasnik RS, broj 18/2010  </p>
<p class="bold">&nbsp;Stupanje na snagu zakona  </p>
<p class="clan">&nbsp;  Član 200.  </p>
<p>Ovaj zakon stupa na snagu osmog dana od dana objavljivanja 
u „Službenom glasniku Republike Srbije”.  </p>
<p>&nbsp;</p>
<p class="clan"><strong>ODREDBE КOJE NISU UNETE U "PREČIŠĆEN TEКST" 
ZAКONA  </strong>  </p>
<p class="auto-style1"><em>&nbsp;Zakon o izmenama i dopunama Zakona o državnom 
premeru i katastru: "Službeni glasnik RS", broj 65/2013-3&nbsp;  </em>  </p>
<p class="centar">&nbsp;  <strong>Član 29.  </strong>  </p>
<p><strong>(1) Geodetskoj organizaciji koja je uskladila 
svoje poslovanje shodno članu 195. Zakona o državnom premeru i katastru 
(„Službeni glasnik RS”, br. 72/09 i 18/10), Zavod će po službenoj dužnosti 
dopuniti rešenje o licenci za rad za obavljanje geodetskih radova iz člana 3. ovog 
zakona, za koje ispunjava uslove.   </strong>   </p>
<p><strong>(2) Geodetskoj organizaciji koja nije uskladila 
svoje poslovanje shodno članu 195. Zakona o državnom premeru i katastru 
(„Službeni glasnik RS”, br. 72/09 i 18/10) i za koju je doneto rešenje o 
poništavanju, odnosno ukidanju rešenja o ispunjenosti uslova za rad, Zavod će po 
službenoj dužnosti doneti rešenje o poništavanju toga rešenja i naložiti da se u 
roku od tri meseca od dana donošenja rešenja registruje u skladu sa uslovima 
propisanim ovim zakonom.  </strong>  </p>
<p><strong>(3) Ako se geodetska organizacija iz stava 2. 
ovog člana ne registruje u navedenom roku od tri meseca, Zavod će doneti rešenje 
da geodetska organizacija ne ispunjava uslove za rad i brisaće je iz registra 
geodetskih organizacija.</strong></p>
<p class="centar"><strong>Član 30.  </strong>  </p>
<p><strong>(1) Danom stupanja na snagu ovog zakona prestaju 
da važe tarifni br. 216, 217. i 218. Tarife republičkih administrativnih taksi 
iz Zakona o republičkim administrativnim taksama („Službeni glasnik RS”, br. 
43/03, 51/03 – ispravka, 53/04 – dr. propis, 42/05 – dr. propis, 61/05, 101/05 – 
dr. zakon, 42/06 – dr. propis, 47/07 – dr. propis, 54/08 – dr. propis, 5/09, 
54/09, 35/10 – dr. propis, 50/11, 70/11 – dr. propis, 55/12 – dr. propis, 93/12 
i 47/13 – dr. propis).  </strong>  </p>
<p><strong>(2) Do donošenja podzakonskog akta o visini takse 
za usluge koje pruža Zavod shodno članu 19. ovog zakona, primenjivaće se Uredba o 
visini naknade za korišćenje podataka premera i katastra i pružanje usluga 
Republičkog geodetskog zavoda („Službeni glasnik RS”, br. 45/02, 15/10 i 9/11).  
</strong>  </p>
<p class="centar"><strong>Član 31.  </strong>  </p>
<p><strong>(3) Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.  </strong>  </p>
<p class="auto-style1"><em>Zakon o izmenama i dopunama Zakona o državnom 
premeru i katastru: "Službeni glasnik RS", broj 96/2015-11</em></p>
<p class="auto-style1"><strong>&nbsp;  Član 78.  </strong>  </p>
<p><strong>(1) Prvostepeni postupci koji nisu okončani do 
dana stupanja na snagu ovog zakona završiće se po odredbama ovog zakona.  </strong>  </p>
<p><strong>(2) Započeti postupci stručnog nadzora nad 
izvođenjem geodetskih radova u oblasti uređenja zemljišne teritorije komasacijom 
koje je ugovorila geodetska organizacija pre stupanja na snagu ovog zakona, 
završiće se u skladu sa ugovorom.  </strong>  </p>
<p><strong>(3) Elektronsko kancelarijsko poslovanje Zavoda u 
pogledu zahteva, rešenja, isprava i drugih akata u elektronskom obliku biće 
uspostavljeno najkasnije 1. marta 2016. godine, izuzev sprovođenja objedinjene 
procedure u elektronskom obliku, u skladu sa Zakonom o planiranju i izgradnji, 
čija primena počinje 1. januara 2016. godine.  </strong>  </p>
<p><strong>(4) Do uspostavljanja elektronskog kancelarijskog 
poslovanja i odgovarajuće internet aplikacije, dostavljanje zahteva i rešenja 
donetih u skladu sa odredbama ovog zakona, vrši se u papirnoj formi.  </strong>  </p>
<p class="centar"><strong>Član 79.  </strong>  </p>
<p><strong>(1) Zavod će devedesetog dana od dana stupanja na 
snagu ovog zakona preuzeti nerešene predmete i državne službenike iz 
odgovarajuće unutrašnje jedinice ministarstva u čijoj je nadležnosti bio 
drugostepeni postupak u oblasti osnivanja i održavanja katastra nepokretnosti i 
katastra vodova.  </strong>  </p>
<p><strong>(2) Danom stupanja na snagu ovog zakona prestaje 
da važi odredba člana 28. Zakona o ministarstvima („Službeni glasnik RS”, br. 
44/14, 14/15 i 54/15), u delu koji se odnosi na nadležnost Zavoda za označavanje 
naziva naseljenih mesta, ulica i trgova.  </strong>  </p>
<p class="centar"><strong>Član 80.  </strong>  </p>
<p><strong>(1) Podzakonska akta iz člana 74. ovog zakona 
doneće se u roku od 12 meseci od dana stupanja na snagu ovog zakona.  </strong>  </p>
<p><strong>(2) Zavod će uskladiti akt o unutrašnjem uređenju 
i sistematizaciji radnih mesta sa odredbama člana 3. ovog zakona u roku od tri 
meseca od dana stupanja na snagu ovog zakona.  </strong>  </p>
<p class="centar"><strong>Član 81.  </strong>  </p>
<p><strong>Ovaj zakon stupa na snagu osmog dana od dana 
objavljivanja u „Službenom glasniku Republike Srbije”, osim odredbe člana 3. koja 
počinje da se primenjuje devedesetog dana od dana stupanja na snagu zakona, i 
odredbe člana 77. stav 2, koja počinje da se primenjuje po isteku šest meseci od 
dana stupanja na snagu zakona.</strong></p>

