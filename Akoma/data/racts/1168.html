


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
		margin-top: 0;
	}
	.auto-style2 {
		text-align: right;
		margin-top: 0;
	}
	</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti turizma</p>
				<p>Proglašava se Zakon o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti turizma, koji je donela Narodna skupština Republike Srbije na Četvrtoj sednici Prvog redovnog zasedanja u 2015. godini, 17. aprila 2015. godine.</p>
				<p class="potpis">PR broj 50</p>
				<p class="auto-style2">U Beogradu, 21. aprila 2015. godine</p>
				<p class="auto-style2">Predsednik Republike,</p>
				<p class="auto-style2"><span class="bold">Tomislav Nikolić, </span>s.r.</p>
				<p class="auto-style2">&nbsp;</p>
				<p class="naslov" style="margin-top: 0">ZAКON</p>
				<p class="naslov" style="margin-top: 0">o potvrđivanju Sporazuma između Vlade Republike Srbije i Кabineta ministara Ukrajine o saradnji u oblasti turizma</p>
				<p class="auto-style1">"Službeni glasnik RS - Međunarodni ugovori", 
				broj 8 od 21. aprila 2015.</p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Кabineta ministara Ukrajine o saradnji u oblasti turizma, sačinjen u Beogradu 6. juna 2013. godine na srpskom, ukrajinskom i engleskom jeziku. </p>
				<p class="clan">Član 2.</p>
				<p>Tekst Sporazuma između Vlade Republike Srbije i Кabineta ministara Ukrajine o saradnji u oblasti turizma na srpskom jeziku glasi: </p>
				<p class="bold">SPORAZUM </p>
				<p class="bold">između </p>
				<p class="bold">VLADE REPUBLIКE SRBIJE </p>
				<p class="bold">i </p>
				<p class="bold">КABINETA MINISTARA UКRAJINE</p>
				<p class="bold">O SARADNJI U OBLASTI TURIZMA</p>
				<p>Vlada Republike Srbije i Кabinet ministara Ukrajine (u daljem tekstu: Strane),</p>
				<p>rukovodeći se uzajamnom željom da razvijaju i jačaju saradnju između dve države u oblasti turizma,</p>
				<p>potvrđujući značaj bilateralnih veza u oblasti turizma i smatrajući da su one važan faktor socijalnog i ekonomskog razvoja, unapređivanja, uzajamnog razumevanja i jačanja prijateljskih odnosa između naroda dve države,</p>
				<p>u cilju uspostavljanja pravne osnove za dalji razvoj turističke razmene između država Strana, na principima ravnopravnosti i uzajamne koristi,</p>
				<p>sporazumele su se o sledećem:</p>
				<p class="bold">Član 1.</p>
				<p>Strane će jačati i unapređivati saradnju u oblasti turizma u skladu sa važećim propisima dve države, uključujući ovaj sporazum, kao i druge međunarodne sporazume, čiji su potpisnici obe Strane, kao i u okviru međunarodnih turističkih organizacija.</p>
				<p class="bold">Član 2.</p>
				<p>Strane će podsticati bilateralnu turističku razmenu, doprinositi razvoju saradnje i uspostavljanju direktnih kontakata između nadležnih organa u oblasti turizma, turističkih agencija, kao i drugih relevantnih subjekata i organizacija svojih država koje se bave turističkom delatnošću. </p>
				<p class="bold">Član 3.</p>
				<p>Strane će u saradnji sa nadležnim institucijama svojih država preduzeti odgovarajuće mere za olakšanje na recipročnoj osnovi i pojednostavljenje proceduralnih i dokumentacionih formalnosti u oblasti turističkog prometa između država, u skladu sa postojećim propisima dve države i drugim međunarodnim sporazumima, koji su na snazi kod obe Strane.</p>
				<p class="bold">Član 4.</p>
				<p>Strane će preduzimati neophodne mere u cilju osiguranja bezbednosti turista koji putuju u njihovu državu iz države druge Strane u skladu sa međunarodnim standardima.</p>
				<p class="bold">Član 5.</p>
				<p>Strane će podsticati i podržavati razmenu statističkih i ostalih informacija u oblasti turizma, uključujući sledeće:</p>
				<p>– propise koji regulišu turističku delatnost u obe države;</p>
				<p>– turističke resurse svojih država;</p>
				<p>– naučna istraživanja u oblasti turizma;</p>
				<p>– međunarodna dokumenta koja se mogu ticati druge Strane;</p>
				<p>– informativne i reklamne materijale.</p>
				<p class="bold">Član 6.</p>
				<p>Strane će podsticati razvoj turističke infrastrukture i materijalne baze, kao i investiranje u turističku industriju.</p>
				<p class="bold">Član 7.</p>
				<p>Strane će razmotriti mogućnosti za razvoj saradnje u svim aktivnostima uključujući organizaciju seminara za turističke zvaničnike i profesionalce.</p>
				<p class="bold">Član 8.</p>
				<p>Strane će razmenjivati najnovija iskustva i tehnologije u oblasti turizma, obavljati međusobne konsultacije i promovisati kontakte i saradnju između organizacija, koje se bave istraživanjima u oblasti turizma.</p>
				<p class="bold">Član 9.</p>
				<p>U cilju praćenja primene ovog sporazuma, analiziranja ostvarenih aktivnosti u skladu sa njegovim odredbama, procene rezultata i njegove implementacije, sastavljanja preporuka usmerenih na razvoj saradnje između dve države, Strane će osnovati Radnu grupu za turizam, sastavljenu od predstavnika Strana, odnosno nadležnih organa svojih država.</p>
				<p>Strane će određivati i odobravati periodiku i mesto sastanaka Radne grupe za turizam. Sastancima Radne grupe za turizam će zajednički predsedavati šefovi obe delegacije.</p>
				<p class="bold">Član 10.</p>
				<p>Strane su se sporazumele da su za sprovođenje ovog sporazuma nadležni:</p>
				<p>– za Republiku Srbiju: Ministarstvo finansija i privrede;</p>
				<p>– za Ukrajinu: Ministarstvo infrastrukture.</p>
				<p class="bold">Član 11.</p>
				<p>Izmene i dopune ovog sporazuma mogu se sprovoditi uz davanje saglasnosti Strana, kroz protokole, koji će biti sastavni deo ovog sporazuma i stupati na snagu danom potpisivanja.</p>
				<p class="bold">Član 12.</p>
				<p>Sve sporove, koji mogu da nastanu u vezi sa tumačenjem ili primenom ovog sporazuma, Strane će rešavati putem konsultacija i pregovora.</p>
				<p class="bold">Član 13.</p>
				<p>Ovaj sporazum stupa na snagu datumom prijema poslednje note kojom Strane obaveštavaju jedna drugu diplomatskim putem da su ispunjeni svi uslovi i procedure koje predviđa njihovo zakonodavstvo.</p>
				<p>Ovaj sporazum se zaključuje na pet (5) godina i automatski se produžava za naredni petogodišnji period, osim ako jedna od Strana odluči da ga ukine, obaveštavajući diplomatskim putem drugu Stranu najmanje šest (6) meseci pre isteka njegove važnosti.</p>
				<p>Sačinjeno u Beogradu, dana 6. juna 2013. godine u dva primerka, svaki na srpskom, ukrajinskom i engleskom jeziku, pri čemu svaki tekst ima jednaku važnost.</p>
				<p>U slučaju različitog tumačenja odredaba ovog sporazuma merodavan je tekst na engleskom jeziku.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>Za Vladu Republike Srbije</p>
								<p>Mlađan Dinkić, s.r.</p>
							</td>
							<td>
								<p class="potpis">Za Kabinet ministara Ukrajine</p>
								<p class="potpis">Кozak Volodimir Vasiljović, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

