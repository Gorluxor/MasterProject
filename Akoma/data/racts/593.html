<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	text-align: center;
}
.auto-style2 {
	color: #008000;
}
</style>

<p class="redakcijskipreciscentekst">Redakcijski prečišćen tekst</p>
<p>&nbsp;</p>
<p>&nbsp;</p>
<p class="odluka-zakon">ZAКON</p>
<p class="odluka-zakon">o organskoj proizvodnji</p>
<p class="auto-style1">„Službeni glasnik RS“, br. 30 od 7. maja 2010, <span title="Zakon o izmenama i dopunama Zakona o bezbednosti hrane ('Službeni glasnik RS', broj 17/2019)">17 od 14. 
marta 2019 - <span class="auto-style2">dr. zakon</span></span></p>
<p class="clan">I. OSNOVNE ODREDBE</p>
<p class="bold">Predmet uređivanja</p>
<p class="clan">Član 1.</p>
<p><span>Ovim zakonom uređuje se proizvodnja 
poljoprivrednih i drugih proizvoda metodama organske proizvodnje (u daljem tekstu: 
organska proizvodnja), ciljevi i načela organske proizvodnje, metode organske 
proizvodnje, kontrola i sertifikacija u organskoj proizvodnji, prerada, 
obeležavanje, skladištenje, prevoz, promet, uvoz i izvoz organskih proizvoda, kao 
i druga pitanja od značaja za organsku proizvodnju. </span></p>
<p class="bold">Primena zakona</p>
<p class="clan">Član 2.</p>
<p>Odredbe ovog zakona primenjuju se na proizvode 
koji potiču iz svih faza organske biljne i stočarske proizvodnje, uključujući 
životinjsku akvakulturu, kada su ti proizvodi namenjeni prometu (u daljem tekstu: 
proizvodi organske proizvodnje), i to:</p>
<p>1) primarne poljoprivredne proizvode; </p>
<p>2) prerađene poljoprivredne proizvode koji se 
koriste kao hrana;</p>
<p>3) hranu za životinje;</p>
<p>4) seme, rasad i sadni materijal;</p>
<p>5) kvasce koji se koriste kao hrana i hrana za 
životinje.</p>
<p>Proizvodi dobijeni lovom divljih životinja i 
ribolovom ne smatraju se proizvodima organske proizvodnje. </p>
<p class="bold">Značenje izraza</p>
<p class="clan">Član 3.</p>
<p>Pojedini izrazi upotrebljeni u ovom zakonu 
imaju sledeće značenje:</p>
<p>1) biljna proizvodnja jeste proizvodnja biljnih 
proizvoda koji potiču sa proizvodnih jedinica, uključujući sakupljanje divljih 
biljnih vrsta iz prirodnih staništa u komercijalne svrhe;</p>
<p>2) izdavanje potvrde jeste postupak na osnovu 
koga ovlašćena kontrolna organizacija izdaje potvrdu da je uveženi organski 
proizvod proizveden u skladu sa ovim zakonom i propisima donetim na osnovu njega;</p>
<p>3) kontrola jeste sprovođenje niza aktivnosti u 
cilju utvrđivanja usklađenosti sa ovim zakonom i propisima donetim na osnovu njega;</p>
<p>4) kontrolna organizacija jeste nezavisno 
pravno lice koje vrši kontrolu i sertifikaciju u organskoj proizvodnji;</p>
<p>5) konvencionalna proizvodnja jeste svaka 
proizvodnja poljoprivrednih i drugih proizvoda koja nije organska proizvodnja;</p>
<p>6) obeležavanje jeste stavljanje svakog izraza, 
reči, oznake, zaštitnog znaka, imena brenda, žiga i simbola u vezi sa 
proizvodom, a koji se stavlja na svako pakovanje, dokument, izveštaj, etiketu, 
karton, prsten ili ogrlicu, koji prate taj proizvod;</p>
<p>7) oznaka „ORGANSКI PROIZVOD” jeste znak ili 
obeležje na proizvodu kojim se označava da je taj proizvod proizveden u skladu 
sa ovim zakonom i propisima donetim na osnovu njega;</p>
<p>8) organska proizvodnja jeste proizvodnja 
poljoprivrednih i drugih proizvoda koja se zasniva na primeni metoda organske 
proizvodnje u svim fazama proizvodnje, a koja isključuje upotrebu genetički 
modifikovanih organizama i proizvoda koji se sastoje ili su dobijeni od 
genetički modifikovanih organizama, kao i upotrebu jonizujućeg zračenja, u skladu 
sa ovim zakonom i propisima donetim na osnovu njega;</p>
<p>9) organski proizvod jeste svaki proizvod koji 
je proizveden i označen u skladu sa ovim zakonom i propisima donetim na osnovu 
njega;</p>
<p>10) period konverzije jeste vremenski period 
potreban za prelazak sa konvencionalne proizvodnje na organsku proizvodnju u toku 
kojeg se na proizvodnoj jedinici primenjuju odredbe ovog zakona;</p>
<p>11) plan kontrole jeste plan koji sačinjava 
ovlašćena kontrolna organizacija, a koji sadrži opis aktivnosti koje će 
kontrolna organizacija preduzeti u oblasti organske proizvodnje, kao i opšte 
informacije o strukturi, rasporedu rada i organizaciji kontrolnih mera u oblasti 
organske proizvodnje;</p>
<p>12) prerada organskih proizvoda jeste postupak 
pripreme, čuvanja i obrade organskih proizvoda, uključujući klanje i 
konfekcioniranje životinja, kao i pakovanje i/ili obeležavanje organskih proizvoda;</p>
<p>13) proizvodna jedinica jeste zemljište, 
objekat, prostorija ili prostor koji se koriste za proizvodnju (proizvodne 
parcele, pašnjaci, otvoreni prostor, stočarski objekti, ribnjaci, sistemi za 
akvakulturu i proizvodnju morskih trava, priobalje čije je korišćenje dozvoljeno, 
prostori za skladištenje biljaka, biljnih proizvoda, proizvoda morskih trava, 
proizvoda od životinja, sirovina i svih drugih inputa značajnih za organsku 
proizvodnju); </p>
<p>14) proizvođač jeste pravno ili fizičko lice, 
odnosno preduzetnik koje proizvodi, prerađuje, stavlja u unutrašnji, odnosno 
spoljnotrgovinski promet organske proizvode u skladu sa zakonom;</p>
<p>15) sertifikacija jeste postupak na osnovu 
koga ovlašćena kontrolna organizacija izdaje pismeno uverenje (sertifikat) kojim 
potvrđuje da je organski proizvod proizveden u skladu sa ovim zakonom i 
propisima donetim na osnovu njega;</p>
<p>16) stočarska proizvodnja jeste uzgoj domaćih 
kopnenih i vodenih životinja na proizvodnim jedinicama, uključujući pčelarstvo, 
kao i sakupljanje životinjskih vrsta i z prirodnih staništa u komercijalne svrhe;</p>
<p>17) uvoznik jeste pravno lice, odnosno 
preduzetnik koje uvozi organske proizvode, radi njihovog stavljanja u promet;</p>
<p>18) faze u organskoj proizvodnji jesu sve faze 
u primarnoj proizvodnji, preradi, skladištenju, prevozu i prometu, uključujući 
distribuciju, uvoz i izvoz organskih proizvoda.</p>
<p class="bold">Podsticajne mere u organskoj proizvodnji</p>
<p class="clan">Član 4.</p>
<p>Sredstva za podsticajne mere za razvoj i 
unapređenje organske proizvodnje obezbeđuju se iz:</p>
<p>1) budžeta Republike Srbije;</p>
<p>2) donacija;</p>
<p>3) drugih izvora u skladu sa zakonom. 
</p>
<p class="bold">Cilj zakona</p>
<p class="clan">Član 5.</p>
<p>Cilj ovog zakona jeste:</p>
<p>1) uspostavljanje organske proizvodnje kao 
celovitog sistema upravljanja i proizvodnje hrane koji se bazira na ekološkoj 
praksi, visokom stepenu biološke raznovrsnosti (biodiverzitet), očuvanju 
prirodnih resursa i primeni visokih standarda o dobrobiti životinja i načina 
proizvodnje korišćenjem prirodnih supstanci i postupaka;</p>
<p>2) uravnotežena biljna i stočarska proizvodnja 
koja uvažava prirodne sisteme i cikluse, održava i poboljšava plodnost i kvalitet 
zemljišta, kvalitet vode i vazduha;</p>
<p>3) racionalno korišćenje energije i prirodnih 
resursa, kao što su zemljište, voda, organske materije i sl.;</p>
<p>4) proizvodnja različitih organskih 
poljoprivrednih proizvoda u skladu sa zahtevima protrošača za organskom hranom, 
uz primenu postupaka koji nisu štetni za zdravlje ljudi, biljaka, životinja i 
životnu sredinu u celini.</p>
<p class="bold">Osnovna načela</p>
<p class="clan">Član 6.</p>
<p>Osnovna načela u organskoj proizvodnji jesu:</p>
<p>1) načelo upravljanja prirodnim i biološkim 
procesima, koje se odnosi na upravljanje prirodnim i biološkim procesima 
zasnovanim na ekološkim sistemima korišćenja prirodnih resursa, uz primenu metoda 
koje obuhvataju: </p>
<p>(1) žive organizme i mehaničke proizvodne 
metode,</p>
<p>(2) proizvodnju biljaka u zemljištu, stočarsku 
proizvodnju ili akvakulturu koja uvažava principe održive eksploatacije ribnjaka, 
</p>
<p>(3) zabranu upotrebe genetički modifikovanih 
organizama i proizvoda koji se sastoje ili su dobijeni od genetički 
modifikovanih organizama, sa izuzetkom veterinarskih medicinskih proizvoda,</p>
<p>(4) proizvodne procese koji se baziraju na 
proceni rizika i odgovarajućih preventivnih mera, kada je to potrebno;</p>
<p>2) načelo ograničene upotrebe ulaznog 
repromaterijala (spoljašnji inputi), koje se odnosi na ograničenje upotrebe ulaznog 
repromaterijala u organskoj proizvodnji, pri čemu se mogu koristiti: 
</p>
<p>(1) inputi iz organske proizvodnje,</p>
<p>(2) prirodne ili prirodno proizvedene 
supstance,</p>
<p>(3) spororastvorljiva mineralna đubriva;</p>
<p>3) načelo strogog ograničenja upotrebe 
hemijskih sintetizovanih inputa, koje se odnosi na strogo ograničenje upotrebe 
sintetizovanih inputa u organskoj poljoprivredi, izuzev:</p>
<p>(1) ako odgovarajući sistemi upravljanja ne daju 
zadovoljavajuće rezultate, </p>
<p>(2) ako spoljašnji inputi iz tačke 2) ovog člana 
nisu dostupni na tržištu,</p>
<p>(3) ako upotreba spoljašnjih inputa iz tačke 2) 
ovog člana ima neprihvatljiv uticaj na životnu sredinu; </p>
<p>4) načelo prilagođavanja, koje se odnosi na 
prilagođavanje metoda organske proizvodnje regionalnim i lokalnim klimatskim i 
agroekološkim uslovima, sanitarnom stanju, stepenu razvoja i specifičnostima 
tradicionalnog načina uzgoja;</p>
<p>5) načelo održavanja i poboljšanja života u 
zemljištu i prirodne plodnosti tla, stabilnosti tla i biološke raznovrsnosti koja 
sprečava i onemogućava sabijanje i eroziju zemljišta, kao i hranjenje biljaka 
prvenstveno kroz ekosistem tla.</p>
<p class="clan">II. SUBJEКTI КOJI OBAVLJAJU POSLOVE U VEZI SA ORGANSКOM 
PROIZVODNJOM </p>
<p class="bold">Stručni savet za organsku proizvodnju </p>
<p class="clan">Član 7.</p>
<p>Radi razmatranja stručnih pitanja, davanja 
stručnih mišljenja i učešća u realizaciji projektnih zadataka u oblasti organske 
proizvodnje, ministar nadležan za poslove poljoprivrede (u daljem tekstu: 
ministar), u skladu sa propisima kojima se uređuje državna uprava, rešenjem 
osniva posebnu radnu grupu – Stručni savet za organsku proizvodnju (u daljem 
tekstu: Stručni savet).</p>
<p>Stručni savet razmatra stručna pitanja, daje 
stručna mišljenja i učestvuje u realizaciji projektnih zadataka u vezi sa:</p>
<p>1) planovima i posebnim programima u oblasti 
organske proizvodnje;</p>
<p>2) davanjem preporuka za stručno osposobljavanje 
kadrova;</p>
<p>3) davanjem preporuka za izradu propisa u 
oblasti organske proizvodnje;</p>
<p>4) davanjem preporuka u cilju unapređenja 
organske proizvodnje, i </p>
<p>5) obavljanjem drugih neophodnih zadataka u vezi 
sa organskom proizvodnjom.</p>
<p class="bold">Direkcija za nacionalne referentne laboratorije</p>
<p class="hide-change" style="text-align: center"><em>Član 8.</em></p>
<p class="hide-change" style="text-align: center"><em>Prestao je da važi (vidi 
član 43. Zakona - 17/2019-10)</em></p>
<p class="clan">III. КONTROLNE ORGANIZACIJE</p>
<p class="bold">Uslovi za obavljanje poslova kontrole i sertifikacije 
</p>
<p class="clan">Član 9.</p>
<p>Za obavljanje poslova kontrole i sertifikacije u 
organskoj proizvodnji Ministarstvo može ovlastiti kontrolnu organizaciju koja je 
registrovana u Registar privrednih subjekata u skladu sa zakonom kojim se 
uređuje registracija privrednih subjekata, koja ima akt o akreditaciji izdat od 
strane nadležnog akreditacionog tela Republike Srbije u skladu sa odgovarajućim 
srpskim, evropskim i međunarodnim standardima i koja ispunjava uslove u pogledu 
tehničke opremljenosti i kadrovske osposobljenosti (u daljem tekstu: ovlašćena 
kontrolna organizacija). </p>
<p>Ministar rešenjem utvrđuje ispunjenost uslova za 
obavljanje poslova kontrole i sertifikacije u organskoj proizvodnji iz stava 1. 
ovog člana, kao i broj koda ovlašćene kontrolne organizacije.</p>
<p>Rešenje ministra iz stava 2. ovog člana izdaje 
se na period od godinu dana i može se produžiti u skladu sa uslovima koji su 
predviđeni ovim zakonom. </p>
<p>Rešenje ministra iz stava 2. ovog člana je 
konačno i protiv njega se može pokrenuti upravni spor. </p>
<p>Ministar bliže propisuje uslove koje treba da 
ispuni kontrolna organizacija iz stava 1. ovog člana za obavljanje poslova 
kontrole i sertifikacije u organskoj proizvodnji. </p>
<p class="bold">Zahtev za utvrđivanje ispunjenosti uslova </p>
<p class="clan">Član 10.</p>
<p>Кontrolna organizacija podnosi Ministarstvu 
zahtev za utvrđivanje ispunjenosti uslova za obavljanje poslova kontrole i 
sertifikacije u organskoj proizvodnji do 30. juna tekuće godine za narednu 
godinu. </p>
<p>Ovlašćena kontrolna organizacija može u roku 
iz stava 1. ovog člana podneti zahtev za obnavljanje ovlašćenja za obavljanje poslova 
kontrole i sertifikacije u organskoj proizvodnji.</p>
<p>U slučaju iz stava 2. ovog člana Ministarstvo 
utvrđuje da li ovlašćena kontrolna organizacija i dalje ispunjava uslove iz člana 
9. ovog zakona za obavljanje poslova kontrole i sertifikacije u organskoj 
proizvodnji. </p>
<p class="bold">Spisak ovlašćenih kontrolnih organizacija</p>
<p class="clan">Član 11.</p>
<p>Ministarstvo utvrđuje spisak ovlašćenih 
kontrolnih organizacija i objavljuje ga u „Službenom glasniku Republike Srbije” 
jednom godišnje.</p>
<p class="bold">Evidencija o ovlašćenim kontrolnim organizacijama</p>
<p class="clan">Član 12.</p>
<p>Ministarstvo vodi evidenciju o ovlašćenim 
kontrolnim organizacijama koja sadrži podatke o: nazivu i adresi ovlašćene 
kontrolne organizacije; datumu ponošenja zahteva za davanje, odnosno obnavljanje 
ovlašćenja; datumu donošenja rešenja o ovlašćenju, odnosno obnavljanju ovlašćenja; 
broju koda ovlašćene kontrolne organizacije; nastalim promenama u vezi sa 
ispunjenošću uslova za obavljanje poslova kontrole i sertifikacije u oblasti 
kontrole i sertifikacije u organskoj proizvodnji.</p>
<p>Evidencija iz stava 1. ovog člana vodi se u 
elektronskoj formi. </p>
<p class="bold">Obaveza dostavljanja podataka i oduzimanje ovlašćenja</p>
<p class="clan">Član 13.</p>
<p>Ovlašćena kontrolna organizacija dužna je da 
bez odlaganja o svakoj promeni uslova za obavljanje poslova kontrole i 
sertifikacije u organskoj proizvodnji iz člana 9. ovog zakona pisanim putem 
obavesti Ministarstvo i dostavi dokaze o nastaloj promeni.</p>
<p>Ako ovlašćena kontrolna organizacija prestane 
da ispunjava uslove za obavljanje poslova kontrole i sertifikacije u organskoj 
proizvodnji iz člana 9. ovog zakona, kao i na zahtev ovlašćene kontrolne 
organizacije ministar rešenjem oduzima ovlašćenje kontrolnoj organizaciji za 
obavljanje poslova kontrole i sertifikacije u organskoj proizvodnji.</p>
<p>Rešenje ministra iz stava 2. ovog člana je 
konačno i protiv njega se može pokrenuti upravni spor. </p>
<p class="clan">IV. METODE ORGANSКE PROIZVODNJE</p>
<p class="bold">Metode organske biljne proizvodnje</p>
<p class="clan">Član 14.</p>
<p>Metode organske biljne proizvodnje obuhvataju 
izbor vrsta i sorti bilja; plodored; sisteme obrade zemljišta; sredstva i način 
đubrenja; sistem održavanja plodnosti zemljišta; način suzbijanja biljnih bolesti, 
štetočina i korova; način sakupljanja divljih biljnih vrsta iz prirodnih staništa. 
</p>
<p>Ministar bliže propisuje metode organske biljne 
proizvodnje iz stava 1. ovog člana.</p>
<p class="bold">Metode organske stočarske proizvodnje</p>
<p class="clan">Član 15.</p>
<p>Metode organske stočarske proizvodnje 
obuhvataju izbor vrsta i rasa životinja; način uzgoja životinja i objekte za uzgoj 
životinja; ishranu i zdravstvenu zaštitu životinja; prevoz i klanje životinja; 
postupanje sa životinjama koje su nabavljene sa drugih farmi; način sakupljanja 
životinjskih vrsta iz prirodnih staništa.</p>
<p>Ministar bliže propisuje metode organske 
stočarske proizvodnje iz stava 1. ovog člana.</p>
<p class="bold">Reproduktivni materijal koji se koristi u organskoj 
proizvodnji</p>
<p class="clan">Član 16.</p>
<p>Reproduktivni materijal za biljnu i stočarsku 
proizvodnju koji se koristi u organskoj proizvodnji mora da bude proizveden 
metodama organske proizvodnje.</p>
<p>Proizvodnja semena metodama organske proizvodnje 
vrši se u skladu sa propisima kojima se uređuje proizvodnja semena, rasada i 
sadnog materijala, uz primenu metoda organske proizvodnje.</p>
<p>Izuzetno od stava 1. ovog člana proizvođaču se 
može odobriti korišćenje reproduktivnog materijala iz konvencionalne proizvodnje, 
pod uslovom da taj materijal nije tretiran sredstvima za zaštitu bilja koja nisu 
dozvoljena u organskoj proizvodnji, ako:</p>
<p>1) na tržištu nema materijala koji je 
proizveden metodama organske proizvodnje;</p>
<p>2) je korišćenje tog materijala opravdano za 
sprovođenje naučnoistraživačkih ispitivanja;</p>
<p>3) se radi o autohtonoj sorti.</p>
<p>U slučaju iz stava 3. ovog člana korišćenje 
reproduktivnog materijala iz konvencionalne proizvodnje u periodu konverzije 
proizvođaču odobrava ovlašćena kontrolna organizacija, a posle isteka perioda 
konverzije Ministarstvo. </p>
<p class="clan">V. КONTROLA I SERTIFIКACIJA U ORGANSКOJ PROIZVODNJI</p>
<p class="bold">1. Uključivanje proizvođača u organsku proizvodnju</p>
<p class="italik">Ugovor o kontroli i sertifikaciji i period konverzije</p>
<p class="clan">Član 17.</p>
<p>Postupak uključivanja proizvođača u organsku 
proizvodnju pokreće se prijavom koju proizvođač podnosi ovlašćenoj kontrolnoj 
organizaciji.</p>
<p>Na osnovu prijave iz stava 1. ovog člana 
proizvođač i ovlašćena kontrolna organizacija zaključuju ugovor o vršenju kontrole 
i sertifikacije u organskoj proizvodnji, kojim se određuje evidencioni broj koji 
dobija proizvođač.</p>
<p>Od dana zaključenja ugovora iz stava 2. ovog 
člana počinje period konverzije.</p>
<p>Ministar bliže propisuje dužinu trajanja 
perioda konverzije u biljnoj i stočarskoj proizvodnji.</p>
<p class="italik">Obaveze proizvođača u organskoj proizvodnji</p>
<p class="clan">Član 18.</p>
<p>Proizvođač koji je zaključio 
ugovor iz člana 17. stav 2. ovog zakona dužan je da od dana zaključenja tog 
ugovora organsku proizvodnju obavlja u skladu sa ovim zakonom i propisima donetim 
na osnovu njega.</p>
<p>Proizvođač iz stava 1. ovog člana dužan je da 
o svojoj proizvodnji vodi evidenciju u skladu sa uputstvom ovlašćene kontrolne 
organizacije, kao i da ovlašćenu kontrolnu organizaciju svake godine, u roku 
koji odredi ovlašćena kontrolna organizacija, pismeno obavesti o dinamici 
proizvodnje useva, uz dostavljanje pregleda po parcelama. </p>
<p>Proizvođač iz stava 1. ovog člana dužan je da 
omogući ovlašćenoj kontrolnoj organizaciji vršenje kontrole. </p>
<p>Ako proizvođač iz stava 1. ovog člana u okviru 
poljoprivrednog gazdinstva ima i proizvodnu jedinicu koja se koristi za 
konvencionalnu proizvodnju dužan je da ovlašćenoj kontrolnoj organizaciji omogući 
vršenje kontrole i te proizvodne jedinice. </p>
<p class="bold">2. Кontrola u organskoj proizvodnji</p>
<p class="italik">Uslovi za obavljanje poslova kontrole </p>
<p class="clan">Član 19.</p>
<p>U ovlašćenoj kontrolnoj organizaciji poslove 
kontrole može da obavlja lice koje je stručno osposobljeno za obavljanje kontrole u 
organskoj proizvodnji (u daljem tekstu: kontrolor).</p>
<p>Poslove kontrole iz stava 1. ovog člana ne 
može da obavlja kontrolor ako:</p>
<p>1) je istovremeno i proizvođač koji je uključen 
u organsku proizvodnju ili se bavi prometom organskih proizvoda; </p>
<p>2) obavlja poslove kontrole u više od jedne 
kontrolne organizacije.</p>
<p>Ovlašćena kontrolna organizacija dužna je da 
preduzme potrebne mere kako bi osigurala poverljivost informacija koje se 
dobijaju tokom sprovođenja kontrole i sertifikacije. </p>
<p class="italik">Način vršenja kontrole</p>
<p class="clan">Član 20.</p>
<p>Кontrola u organskoj proizvodnji vrši se na 
način kojim se obezbeđuje objektivnost, nepristrasnost, odsustvo sukoba 
interesa, efikasnost, profesionalnost, doslednost i kvalitet, i to:</p>
<p>1) u svim fazama organske proizvodnje;</p>
<p>2) za sve proizvode iz člana 2. ovog zakona;</p>
<p>3) primenom odgovarajućeg načina kontrole; 
</p>
<p>4) na osnovu dokumentovane procedure.</p>
<p>Ako se prilikom kontrole iz stava 1. ovog 
člana uoči da postoje određene nepravilnosti u načinu obavljanja proizvodnje 
organskih proizvoda, ovlašćena kontrolna organizacija može proizvođaču da odredi 
korektivne mere u cilju usklađivanja proizvodnje sa odredbama ovog zakona i propisa 
donetih na osnovu njega.</p>
<p>Ministar bliže propisuje način vršenja kontrole 
u organskoj proizvodnji, kao i mere koje ovlašćena kontrolna organizacija 
određuje u slučaju utvrđenih nepravilnosti u načinu obavljanja proizvodnje 
organskih proizvoda.</p>
<p class="italik">Vršenje kontrole</p>
<p class="clan">Član 21.</p>
<p>Ovlašćena kontrolna organizacija dužna je da 
najmanje jednom godišnje izvrši punu fizičku kontrolu i kontrolu dokumentacije 
proizvođača i da o izvršenoj kontroli sačini pisani izveštaj koji potpisuje i 
proizvođač. </p>
<p class="italik">Sertifikat i potvrda</p>
<p class="clan">Član 22.</p>
<p>Na osnovu izveštaja o izvršenim kontrolama, 
ovlašćena kontrolna organizacija izdaje sertifikat da je proizvod ili proces 
proizvodnje u skladu sa ovim zakonom i propisima donetim na osnovu njega (u daljem 
tekstu: sertifikat).</p>
<p>Za sertifikovane organske proizvode koji se 
uvoze, ovlašćena kontrolna organizacija na osnovu izvršene kontrole 
dokumentacije i sertifikata koji je izdat od nadležnog organa zemlje porekla 
sertifikovanog organskog proizvoda izdaje potvrdu da je taj proizvod proizveden 
u skladu sa ovim zakonom i propisima donetim na osnovu njega (u daljem tekstu: 
potvrda). </p>
<p>U postupku izdavanja potvrde iz stava 2. ovog 
člana uvoznik je dužan da ovlašćenoj kontrolnoj organizaciji dostavi potrebnu 
dokumentaciju na osnovu koje se može utvrditi da je taj proizvod proizveden u 
skladu sa ovim zakonom i propisima donetim na osnovu njega i da je za njega izdat 
sertifikat od strane nadležnog organa zemlje porekla.</p>
<p>Poslove iz st. 1. i 2. ovog člana ovlašćena 
kontrolna organizacija vrši kao poverene poslove. </p>
<p>Na pitanja koja ovim zakonom nisu 
posebno uređena, a odnose se na postupak izdavanja sertifikata i potvrde, 
primenjuju se odredbe zakona kojim se uređuje opšti upravni postupak.</p>
<p>Ministar bliže propisuje dokumentaciju koja se 
dostavlja radi izdavanja potvrde iz stava 2. ovog člana. </p>
<p class="italik">Evidencija koju vodi ovlašćena kontrolna organizacija</p>
<p class="clan">Član 23.</p>
<p>Ovlašćena kontrolna organizacija dužna je da 
vodi evidenciju koja naročito sadrži podatke o:</p>
<p>1) imenu i adresi, odnosno poslovnom imenu i 
sedištu proizvođača, kao i podatke o licu odgovornom za organsku proizvodnju (ime 
i kontakt telefon); </p>
<p>2) adresi jedinice za organsku proizvodnju;</p>
<p>3) datumu početka perioda konverzije;</p>
<p>4) broju koda svih kontrolnih organizacija kod 
kojih je organski proizvođač bio registrovan posle uključivanja u organsku 
proizvodnju;</p>
<p>5) obradivim površinama pod organskom 
proizvodnjom;</p>
<p>6) području sa kojeg su sakupljene divlje biljne 
i životinjske vrste iz prirodnih staništa, u skladu sa propisom kojim se uređuje 
sakupljanje i korišćenje divljih biljaka i životinja;</p>
<p>7) vrsti i broju životinja na poljoprivrednom 
gazdinstvu;</p>
<p>8) izdatim sertifikatima i potvrdama;</p>
<p>9) proizvodnji reproduktivnog materijala.</p>
<p>Ovlašćena kontrolna organizacija dužna je da 
evidenciju iz stava 1. ovog člana čuva najmanje tri godine.</p>
<p>Ovlašćena kontrolna organizacija dužna je da 
na zahtev Ministarstva dostavi podatke iz evidencije iz stava 1. ovog člana.</p>
<p>Ministar bliže propisuje sadržinu i obrazac 
evidencije iz stava 1. ovog člana, kao i način vođenja te evidencije.</p>
<p class="italik">Godišnji izveštaj o organskoj proizvodnji</p>
<p class="clan">Član 24.</p>
<p>Ovlašćena kontrolna organizacija dužna je da 
Ministarstvu svake godine najkasnije do 31. januara tekuće godine za prethodnu 
godinu dostavi godišnji izveštaj o organskoj proizvodnji, koji sadrži podatke iz 
evidencije iz člana 23. ovog zakona. </p>
<p class="italik">Zbirna evidencija</p>
<p class="clan">Član 25.</p>
<p>Na osnovu podataka iz godišnjih izveštaja iz 
člana 24. ovog zakona Ministarstvo vodi zbirnu evidenciju o organskoj 
proizvodnji. </p>
<p>Evidencija iz stava 1. ovog člana vodi se u 
elektronskom obliku.</p>
<p>Ministar bliže propisuje sadržinu i obrazac 
evidencije iz stava 1. ovog člana.</p>
<p class="clan">VI. PRERADA, OBELEŽAVANJE, SКLADIŠTENJE, PREVOZ, PROMET, UVOZ 
I IZVOZ ORGANSКIH PROIZVODA</p>
<p class="bold">Prerada organskih proizvoda</p>
<p class="clan">Član 26.</p>
<p>Tehnološki postupak prerade u organskoj 
proizvodnji odvija se u kontinuitetu bez mešanja proizvoda iz organske proizvodnje 
sa sastojcima, supstancama i proizvodima iz perioda konverzije, odnosno 
proizvodima iz konvencionalne proizvodnje, kao i bez upotrebe jonizujućeg 
zračenja, genetički modifikovanih organizama i njihovih derivata.</p>
<p>Ako se u tehnološkom postupku 
prerade iz stava 1. ovog člana koriste tehnološke linije koje se koriste i za 
preradu proizvoda iz konvencionalne proizvodnje, te tehnološke linije se pre 
upotrebe u organskoj proizvodnji moraju temeljno očistiti i oprati.</p>
<p>Ministar bliže propisuje 
tehnološke postupke prerade u organskoj proizvodnji, sastojke, aditive i pomoćne 
supstance koje se koriste u preradi proizvoda iz stava 1. ovog člana, kao i 
način čišćenja i sredstva za čišćenje tehnoloških linija iz stava 2. ovog člana. 
</p>
<p class="bold">Obeležavanje organskih proizvoda</p>
<p class="clan">Član 27. </p>
<p>Domaći neprerađeni sertifikovani organski 
proizvod obeležava se oznakom „ORGANSКI PROIZVOD”, nacionalnim znakom i 
kodom/logom ovlašćene kontrolne organizacije koja je izvršila sertifikaciju tog 
proizvoda.</p>
<p>Proizvodi biljnog porekla iz perioda konverzije 
koji sadrže isključivo jedan sastojak poljoprivrednog porekla mogu se obeležiti 
oznakom „PROIZVOD IZ PERIODA КONVERZIJE” i kodom/logom ovlašćene kontrolne 
organizacije, po isteku roka od godinu dana od dana zaključenja ugovora iz člana 
17. stav 2. ovog zakona.</p>
<p>Domaći prerađeni sertifikovani organski 
proizvod može se obeležiti oznakom iz stava 1. ovog člana, nacionalnim znakom i 
kodom/logom ovlašćene kontrolne organizacije koja je u poslednjoj fazi proizvodnje 
izvršila sertifikaciju tog proizvoda, ako sadrži najmanje 95% sastojaka 
poljoprivrednog porekla koji su proizvedeni u skladu sa odredbama ovog zakona i 
propisa donetih na osnovu njega.</p>
<p>Na način iz st. 1. i 2. ovog člana mogu se 
obeležiti i reklamni materijal, prateća dokumentacija i etikete.</p>
<p>Na način iz st. 1. i 2. ovog člana ne mogu se 
obeležiti proizvodi na kojima je naznačeno da sadrže genetički modifikovane 
organizme, sastoje se ili su proizvedeni od genetički modifikovanih organizama.</p>
<p>Sertifikovani proizvodi iz st. 1. i 3. ovog 
člana, kao i njihov reklamni materijal, prateća dokumentacija i etikete mogu se 
obeležiti terminima, odnosno skraćenicama koje označavaju poreklo organskog 
proizvoda (ekološki, biološki, organik, odnosno eko, bio, org. i sl.), kao i 
privatnom oznakom proizvođača, odnosno udruženja proizvođača.</p>
<p>Ministar propisuje izgled oznake i nacionalnog 
znaka iz stava 1. ovog člana. </p>
<p class="bold">Skladištenje organskih proizvoda</p>
<p class="clan">Član 28.</p>
<p>Sertifikovani organski proizvodi skladište se 
u posebnim prostorijama skladišta.</p>
<p>Ako su sertifikovani organski proizvodi 
upakovani i obeleženi mogu se čuvati u istim prostorijama skladišta sa 
proizvodima iz konvencionalne proizvodnje, u posebnom delu koji je obeležen.</p>
<p>Ministar bliže propisuje način skladištenja 
organskih proizvoda iz stava 1. ovog člana. </p>
<p class="bold">Prevoz organskih proizvoda</p>
<p class="clan">Član 29.</p>
<p>Sertifikovani organski proizvodi prevoze se 
odvojeno od proizvoda iz konvencionalne proizvodnje.</p>
<p>Ako su sertifikovani organski proizvodi 
upakovani i obeleženi mogu se prevoziti zajedno sa proizvodima iz konvencionalne 
proizvodnje.</p>
<p>Ministar bliže propisuje način prevoza 
organskih proizvoda. </p>
<p class="bold">Prodaja organskih proizvoda</p>
<p class="clan">Član 30.</p>
<p>Organski proizvodi mogu se prodavati zajedno 
sa proizvodima iz konvencionalne proizvodnje samo ako su upakovani.</p>
<p>Ako organski proizvodi nisu upakovani moraju 
se prodavati odvojeno od proizvoda iz konvencionalne proizvodnje na jasno 
obeleženom mestu, kako bi se sprečilo mešanje sa proizvodima iz konvencionalne 
proizvodnje.</p>
<p>Proizvođač je dužan da prilikom stavljanja u 
promet organskih proizvoda poseduje važeći sertifikat izdat od strane ovlašćene 
kontrolne organizacije.</p>
<p>Ministar bliže propisuje uslove i način 
prodaje organskih proizvoda iz stava 1. ovog člana. </p>
<p class="bold">Uvoz organskih proizvoda</p>
<p class="clan">Član 31.</p>
<p>Sertifikovani organski proizvodi iz uvoza 
moraju biti upakovani i zatvoreni na način koji sprečava zamenu njihove sadržine.</p>
<p>Sertifikovani organski proizvodi iz uvoza mogu 
se stavljati u promet ako je za te proizvode ovlašćena kontrolna organizacija 
izdala potvrdu iz člana 22. stav 2. ovog zakona.</p>
<p>Ministar bliže propisuje uslove u pogledu 
uvoza organskih proizvoda. </p>
<p class="bold">Izvoz organskih proizvoda</p>
<p class="clan">Član 32.</p>
<p>Sertifikovani organski proizvodi mogu se 
izvoziti samo sa važećim sertifikatom ovlašćene kontrolne organizacije.</p>
<p>Izvoznik u odgovarajuću rubriku carinske 
deklaracije upisuje da se radi o organskom proizvodu i broj sertifikata koji 
prilaže uz tu carinsku deklaraciju. </p>
<p class="clan">VII. NADZOR</p>
<p class="bold">Inspekcijski nadzor</p>
<p class="clan">Član 33.</p>
<p>Inspekcijski nadzor nad primenom odredaba ovog 
zakona i propisa donetih na osnovu njega vrši Ministarstvo preko inspektora za 
organsku proizvodnju.</p>
<p class="bold">Nadzor nad vršenjem poverenih poslova</p>
<p class="clan">Član 34.</p>
<p>Nadzor nad radom ovlašćenih kontrolnih 
organizacija u vršenju poverenih poslova vrši Ministarstvo u skladu sa propisima 
kojima se uređuje državna uprava.</p>
<p class="bold">Legitimacija</p>
<p class="clan">Član 35.</p>
<p>U obavljanju poslova inspekcijskog nadzora 
inspektor za organsku proizvodnju mora da ima službenu legitimaciju. 
</p>
<p>Ministar bliže propisuje obrazac i sadržinu 
službene legitimacije iz stava 1. ovog člana, kao i način vođenja evidencije o 
izdatim legitimacijama.</p>
<p class="bold">Prava i dužnosti inspektora za organsku proizvodnju</p>
<p class="clan">Član 36.</p>
<p>U vršenju poslova inspekcijskog nadzora, 
inspektor za organsku proizvodnju ima pravo i dužnost da proverava: 
</p>
<p>1) da li kontrolna organizacija ispunjava 
uslove za obavljanje poslova kontrole i sertifikacije u organskoj proizvodnji;</p>
<p>2) da li ovlašćena kontrolna organizacija vrši 
uključivanje proizvođača u organsku proizvodnju u skladu sa ovim zakonom;</p>
<p>3) da li ovlašćena kontrolna organizacija vodi 
evidenciju propisanu ovim zakonom;</p>
<p>4) da li ovlašćena kontrolna organizacija vrši 
kontrolu i sertifikaciju u skladu sa odredbama ovog zakona;</p>
<p>5) da li proizvođač obavlja organsku proizvodnju 
u skladu sa odredbama ovog zakona;</p>
<p>6) da li proizvođač obavlja preradu u skladu sa 
odredbama ovog zakona;</p>
<p>7) da li se skladištenje, prevoz, obeležavanje, 
promet, uvoz i izvoz organskih proizvoda vrši u skladu sa ovim zakonom;</p>
<p>8) da li je proizvod dobijen metodama organske 
proizvodnje;</p>
<p>9) poslovne knjige ovlašćene kontrolne 
organizacije u vezi sa poslovima kontrole i sertifikacije organskih proizvoda;</p>
<p>10) poslovne knjige i isprave proizvođača u 
vezi sa sprovođenjem ovog zakona;</p>
<p>11) izvršavanje mera po ovom zakonu.</p>
<p class="bold">Mere koje nalaže inspektor za organsku proizvodnju</p>
<p class="clan">Član 37.</p>
<p>U vršenju poslova iz člana 36. ovog zakona 
inspektor za organsku proizvodnju može da:</p>
<p>1) privremeno zabrani proizvođaču obeležavanje 
i oglašavanje proizvodne serije proizvoda za koje je utvrđeno da nisu proizvedeni 
u skladu sa ovim zakonom; </p>
<p>2) privremeno zabrani proizvođaču stavljanje u 
promet proizvoda koji nisu obeleženi u skladu sa ovim zakonom;</p>
<p>3) privremeno zabrani ovlašćenoj kontrolnoj 
organizaciji da obavlja poslove kontrole i sertifikacije, ako utvrdi da ona ne 
ispunjava uslove za kontrolu i sertifikaciju utvrđene ovim zakonom, kao i ako 
poslove kontrole i sertifikacije ne obavlja u skladu sa ovim zakonom;</p>
<p>4) podnese zahtev za pokretanje prekršajnog 
postupka, prijavu za privredni prestup i krivičnu prijavu zbog povrede odredaba 
ovog zakona i propisa donetih na osnovu njega;</p>
<p>5) naredi druge mere i preduzme druge radnje u 
skladu sa ovim zakonom.</p>
<p class="bold">Nadležnost za rešavanje o žalbi</p>
<p class="clan">Član 38.</p>
<p>Na rešenje inspektora za organsku proizvodnju 
može se izjaviti žalba ministru u roku od osam dana od dana dostavljanja rešenja.</p>
<p>O žalbi ministar odlučuje u roku od 30 dana od 
dana dostavljanja žalbe.</p>
<p>Žalba ne odlaže izvršenje rešenja. 
</p>
<p>Rešenje ministra po žalbi iz stava 1. ovog 
člana je konačno i protiv njega se može pokrenuti upravni spor. </p>
<p class="bold">Obaveze lica nad kojima se obavlja inspekcijski nadzor</p>
<p class="clan">Član 39.</p>
<p>Proizvođač i kontrolna organizacija dužni su 
da inspektoru za organsku proizvodnju omoguće obavljanje inspekcijskog nadzora.</p>
<p>Lica iz stava 1. ovog člana dužna su da na 
zahtev inspektora za organsku proizvodnju u određenom roku stave na uvid potrebna 
dokumenta i predmete, odnosno materijale i pruže drugu potrebnu pomoć za 
obavljanje poslova inspekcijskog nadzora.</p>
<p class="clan">VIII. КAZNENE ODREDBE</p>
<p class="bold">Privredni prestup</p>
<p class="clan">Član 40.</p>
<p>Novčanom kaznom od 700.000 do 3.000.000 dinara 
kazniće se za privredni prestup pravno lice – kontrolna organizacija, ako:</p>
<p>1) obavlja poslove kontrole i sertifikacije, a 
nema ovlašćenje Ministarstva za obavljanje tih poslova (član 9); </p>
<p>2) ne obavesti Ministarstvo o svakoj promeni 
uslova za obavljanje poslova kontrole i sertifikacije u organskoj proizvodnji (član 
13. stav 1);</p>
<p>3) poslove kontrole i sertifikacije ne obavlja 
u skladu sa ovim zakonom (član 20);</p>
<p>4) ne izvrši punu fizičku kontrolu i kontrolu 
dokumentacije proizvođača najmanje jednom godišnje, kao i ako o izvršenoj kontroli 
ne sačini pismeni izveštaj (član 21);</p>
<p>5) izda sertifikat suprotno izveštaju o 
izvršenim kontrolama (član 22. stav 1); </p>
<p>6) za organske proizvode iz uvoza izda potvrdu 
na osnovu nepotpune ili dokumentacije koja ne potvrđuje da je proizvod 
proizveden metodama organske proizvodnje (član 22. stav 2); </p>
<p>7) ne dostavi godišnji izveštaj Ministarstvu u 
propisanom roku, kao i ako u tom izveštaju navede netačne podatke (član 24).</p>
<p>Za privredni prestup iz stava 1. ovog člana 
novčanom kaznom od 70.000 do 200.000 dinara kazniće se i odgovorno lice u 
pravnom licu – kontrolnoj organizaciji. </p>
<p>Za radnje iz stava 1. ovog člana pored novčane 
kazne može se izreći i zaštitna mera zabrane pravnom licu da se bavi određenom 
privrednom delatnošću, odnosno zaštitna mera zabrane odgovornom licu da vrši 
određene dužnosti, u trajanju od šest meseci do sedam godina.</p>
<p class="clan">Član 41.</p>
<p>Novčanom kaznom od 700.000 do 3.000.000 dinara 
kazniće se za privredni prestup pravno lice – proizvođač, ako:</p>
<p>1) stavlja u promet organski proizvod koji nije 
obeležen u skladu sa ovim zakonom, kao i ako konvencionalni proizvod obeležava 
suprotno ovom zakonu (član 27);</p>
<p>2) stavlja u promet organski proizvod, a ne 
poseduje važeći sertifikat izdat od strane ovlašćene kontrolne organizacije 
(član 30. stav 3);</p>
<p>3) stavlja u promet organski proizvod iz uvoza 
za koji nije dobijena potvrda iz člana 22. stav 2. ovog zakona (član 31. stav 
2).</p>
<p>Za privredni prestup iz stava 1. ovog člana 
novčanom kaznom od 70.000 do 200.000 dinara kazniće se i odgovorno lice u 
pravnom licu. </p>
<p>Za radnje iz stava 1. ovog člana pored novčane 
kazne može se izreći i zaštitna mera zabrane pravnom licu da se bavi određenom 
privrednom delatnošću, odnosno zaštitna mera zabrane odgovornom licu da vrši 
određene dužnosti, u trajanju od šest meseci do sedam godina.</p>
<p class="bold">Prekršaj pravnog lica</p>
<p class="clan">Član 42.</p>
<p>Novčanom kaznom od 300.000 do 1.000.000 dinara 
kazniće se za prekršaj pravno lice – kontrolna organizacija, ako ne vodi 
evidenciju na način propisan ovim zakonom, kao i ako na zahtev Ministarstva ne 
dostavi podatke iz te evidencije (član 23).</p>
<p>Za prekršaj iz stava 1. ovog člana kazniće se 
novčanom kaznom od 20.000 do 50.000 dinara i odgovorno lice u pravnom licu – 
kontrolnoj organizaciji. </p>
<p class="clan">Član 43.</p>
<p>Novčanom kaznom od 300.000 do 1.000.000 dinara 
kazniće se za prekršaj pravno lice – proizvođač, ako:</p>
<p>1) organsku proizvodnju ne obavlja u skladu sa 
propisanim metodama organske proizvodnje (čl. 14. i 15);</p>
<p>2) u organskoj proizvodnji koristi 
reproduktivni materijal iz konvencionalne proizvodnje bez odobrenja ovlašćene 
kontrolne organizacije, odnosno Ministarstva (član 16. st. 3. i 4);</p>
<p>3) o svojoj proizvodnji ne vodi evidenciju u 
skladu sa uputstvom ovlašćene kontrolne organizacije, kao i ako pismeno ne 
obavesti kontrolnu organizaciju o dinamici proizvodnje useva (član 18. stav 2);</p>
<p>4) ne omogući ovlašćenoj kontrolnoj 
organizaciji vršenje kontrole (član 18. stav 3); </p>
<p>5) preradu, skladištenje, prevoz 
i prodaju organskih proizvoda ne obavlja u skladu sa odredbama ovog zakona (čl. 
26, 28, 29. i član 30. stav 2).</p>
<p>Za prekršaj iz stava 1. ovog člana kazniće se 
novčanom kaznom od 20.000 do 50.000 dinara i odgovorno lice u pravnom licu. 
</p>
<p class="bold">Prekršaj preduzetnika</p>
<p class="clan">Član 44.</p>
<p>Novčanom kaznom od 100.000 do 500.000 dinara 
kazniće se za prekršaj preduzetnik ako učini radnje iz člana 41. stav 1. ovog 
zakona. </p>
<p class="clan">Član 45.</p>
<p>Novčanom kaznom od 70.000 do 400.000 dinara 
kazniće se za prekršaj preduzetnik ako učini radnje iz člana 43. stav 1. ovog 
zakona. </p>
<p class="bold">Prekršaj fizičkog lica</p>
<p class="clan">Član 46.</p>
<p>Novčanom kaznom od 10.000 do 50.000 dinara 
kazniće se za prekršaj fizičko lice ako učini radnje iz člana 41. stav 1. tač. 1) 
i 2) ovog zakona.</p>
<p class="clan">Član 47.</p>
<p>Novčanom kaznom od 5.000 do 40.000 dinara 
kazniće se za prekršaj fizičko lice ako učini radnje iz člana 43. stav 1. ovog 
zakona. </p>
<p class="clan">IX. PRELAZNE I ZAVRŠNE ODREDBE</p>
<p>Obavljanje poslova kontrole i sertifikacije u organskoj 
proizvodnji do usklađivanja sa ovim zakonom</p>
<p class="clan">Član 48.</p>
<p>Privredno društvo ili drugo pravno lice koje 
je do dana početka primene ovog zakona, a na osnovu Zakona o organskoj 
proizvodnji i organskim proizvodima („Službeni glasnik RS”, broj 62/06) ovlašćeno 
za izdavanje sertifikata, odnosno resertifikata, nastaviće da obavlja poslove za 
koje je ovlašćeno do isteka roka u kome važi to ovlašćenje.</p>
<p>Za obavljanje poslova kontrole i sertifikacije u 
2012. godini mogu se ovlastiti kontrolne organizacije koje su kod nadležnog 
akreditacionog tela Republike Srbije podnele zahtev za akreditaciju u skladu sa 
odgovarajućim srpskim, evropskim i međunarodnim standardima, bez obzira na to da 
li im je izdat akt o akreditaciji, ako ispunjavaju ostale uslove za obavljanje 
poslova kontrole i sertifikacije u skladu sa ovim zakonom. </p>
<p class="bold">Primena podzakonskih propisa</p>
<p class="clan">Član 49.</p>
<p>Propisi za sprovođenje ovog zakona biće doneti 
u roku od godinu dana od dana početka primene ovog zakona.</p>
<p>Do donošenja propisa iz stava 1. ovog člana 
primenjivaće se propisi koji su doneti na osnovu Zakona o organskoj proizvodnji i 
organskim proizvodima („Službeni glasnik RS”, broj 62/06), osim odredbi tih 
propisa koje nisu u skladu sa ovim zakonom. </p>
<p class="bold">Prestanak važenja ranijih propisa</p>
<p class="clan">Član 50.</p>
<p>Danom početka primene ovog zakona prestaju da 
važe odredbe Zakona o organskoj proizvodnji i organskim proizvodima („Službeni 
glasnik RS”, broj 62/06). </p>
<p class="bold">Stupanje na snagu zakona</p>
<p class="clan">Član 51.</p>
<p>Ovaj zakon stupa na snagu osmog dana od dana 
objavljivanja u „Službenom glasniku Republike Srbije”, a primenjuje se od 1. 
januara 2011. godine.</p>
