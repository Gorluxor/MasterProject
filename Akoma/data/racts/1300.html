


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Republike Indije o saradnji u oblasti kulture, umetnosti, mladih, sporta i medija</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Republike Indije o saradnji u oblasti kulture, umetnosti, mladih, sporta i medija, koji je donela Narodna skupština Republike Srbije, na Četvrtoj sednici Drugog redovnog zasedanja, 7. decembra 2018. godine.</p>
			<p class="potpis">PR broj 218</p>
			<p class="potpis">U Beogradu, 8. decembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Republike Indije o saradnji u oblasti kulture, umetnosti, mladih, sporta i medija</p>
			<p class="centar">"Službeni glasnik RS - Međunarodni ugovori", broj 
			15 od 10. decembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Republike Indije o saradnji u oblasti kulture, umetnosti, mladih, sporta i medija koji je potpisan u NJu Delhiju 3. maja 2018. godine, u originalu na srpskom, hindi i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma između Vlade Republike Srbije i Vlade Republike Indije o saradnji u oblasti kulture, umetnosti, mladih, sporta i medija u originalu na srpskom jeziku glasi:</p>
			<p class="bold">SPORAZUM<br>IZMEĐU VLADE REPUBLIКE SRBIJE<br>I<br>VLADE REPUBLIКE INDIJE<br>O SARADNJI U OBLASTI КULTURE, UMETNOSTI, MLADIH, SPORTA I MEDIJA</p>
			<p class="Basic-Paragraph">Vlada Republike Srbije i Vlada Republike Indije, u daljem tekstu: ugovorne strane;</p>
			<p class="Basic-Paragraph">Imajući u vidu srdačne i prijateljske odnose između dve zemlje i njihovih naroda;</p>
			<p class="Basic-Paragraph">U želji da nastave da efikasno sarađuju u oblasti kulture, umetnosti, mladih, sporta i medija;</p>
			<p class="Basic-Paragraph">Sporazumele su se o sledećem:</p>
			<p class="bold">Član 1.</p>
			<p class="Basic-Paragraph">Ugovorne strane će nastojati da održe i dalje jačaju saradnju u oblasti kulture, umetnosti, mladih, sporta i medija.</p>
			<p class="bold">Član 2.</p>
			<p class="Basic-Paragraph">Ugovorne strane će unapređivati uzajamnu saradnju radi podsticanja i unapređenja odnosa između svojih institucija za obuku i istraživanje u oblasti kulture, umetnosti, mladih, sporta i medija.</p>
			<p class="bold">Član 3.</p>
			<p class="Basic-Paragraph">U skladu sa svojim mogućnostima, svaka ugovorna strana će obezbediti za studente i stručnjake druge strane, obuku, specijalizaciju i istraživanje u svojim institucijama iz oblasti kulture, umetnosti, mladih, sporta i medija.</p>
			<p class="bold">Član 4.</p>
			<p class="Basic-Paragraph">Ugovorne strane će podsticati saradnju između institucija i organizacija u oblasti sporta i fizičke kulture, uključujući organizovanje takmičenja i razmenu informacija u ovoj oblasti.</p>
			<p class="bold">Član 5.</p>
			<p class="Basic-Paragraph">Ugovorne strane će podsticati i unapređivati razmenu programa za mlade, učešće na festivalima mladih u obe zemlje, posete zvaničnika nadležnih za pitanja mladih, razmenu iskustava, veština, tehnika, informacija i znanja u oblasti saradnje mladih i učešće mladih na seminarima i konferencijama o pitanjima vezanim za mlade koji će biti organizovani u dve zemlje.</p>
			<p class="bold">Član 6.</p>
			<p class="Basic-Paragraph">Ugovorne strane će preduzeti odgovarajuće mere kako bi olakšale primenu ovog sporazuma.</p>
			<p class="bold">Član 7.</p>
			<p class="Basic-Paragraph">U cilju primene ovog sporazuma, ugovorne strane će podsticati zaključivanje periodičnih programa saradnje u oblasti kulture, mladih i sporta, i u tom cilju postići zajednički dogovor o konkretnim aktivnostima, kao i njihovim organizacionim i finansijskim aspektima.</p>
			<p class="bold">Član 8.</p>
			<p class="Basic-Paragraph">Ugovorne strane će osnovati Zajedničku radnu grupu u cilju evaluacije saradnje i formulisanja detaljnog programa razmene. Grupa će se, po potrebi, sastajati naizmenično u NJu Delhiju i Beogradu, u skladu sa dogovorom ugovornih strana. Sva komunikacija na osnovu ovog sporazuma vršiće se u pismenoj formi, diplomatskim putem.</p>
			<p class="bold">Član 9.</p>
			<p class="Basic-Paragraph">Ovaj sporazum se u svakom trenutku može izmeniti i dopuniti uzajamnom saglasnošću ugovornih strana.</p>
			<p class="bold">Član 10. </p>
			<p class="Basic-Paragraph">(1) Sporazum stupa na snagu datumom prijema poslednjeg pisanog obaveštenja, kojim se ugovorne strane međusobno obaveštavaju o ispunjenosti nacionalnih zakonskih procedura neophodnih za njegovo stupanje na snagu.</p>
			<p class="Basic-Paragraph">(2) Sporazum se zaključuje na pet godina i automatski će biti produžavan za naredni petogodišnji period osim ukoliko jedna od ugovornih strana ne obavesti drugu stranu pismenim putem, šest meseci unapred, o svojoj nameri da raskine Sporazum.</p>
			<p class="Basic-Paragraph">(3) Datumom stupanja na snagu ovog sporazuma, u srpsko-indijskim odnosima prestaje da važi Sporazum između Savezne vlade Savezne Republike Jugoslavije i Vlade Republike Indije o saradnji u oblasti kulture, obrazovanja i sporta, potpisan u Beogradu 20. septembra 2002. godine.</p>
			<p class="Basic-Paragraph">(4) Raskid ovog sporazuma ne utiče na projekte koji su realizovani ili započeti pre datuma raskida Sporazuma.</p>
			<p class="Basic-Paragraph">Кao potvrdu napred navedenog, dole potpisani, koji su za to propisno ovlašćeni od strane svojih vlada, potpisali su ovaj sporazum.</p>
			<p class="Basic-Paragraph">Sačinjeno u NJu Delhiju, dana 3. maja 2018. godine, u dva originalna primerka svaki na srpskom, hindi i engleskom jeziku, pri čemu su svi tekstovi jednako verodostojni. U slučaju razlika u tumačenju, merodavan je tekst na engleskom jeziku.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Ivica Dačić, s.r.</p>
							<p class="Basic-Paragraph">Prvi potpredsednik Vlade</p>
							<p class="Basic-Paragraph">i ministar spoljnih poslova</p>
							<p class="Basic-Paragraph">Republike Srbije</p>
							<p class="Basic-Paragraph"><span class="bold">ZA VLADU</span></p>
							<p class="Basic-Paragraph"><span class="bold">REPUBLIКE SRBIJE </span></p>
						</td>
						<td class="No-Table-Style">
							<p class="auto-style1">Sušma Svaradž, s.r. </p>
							<p class="auto-style1">Ministar spoljnih poslova</p>
							<p class="auto-style1">Republike Indije</p>
							<p class="auto-style1"><span class="bold">ZA VLADU</span></p>
							<p class="auto-style1"><span class="bold">REPUBLIКE INDIJE</span></p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

