


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma o saradnji u oblasti turizma između Vlade Republike Srbije i Saveta ministara Republike Albanije</p>
			<p class="Basic-Paragraph">Proglašava se Zakon o potvrđivanju Sporazuma o saradnji u oblasti turizma između Vlade Republike Srbije i Saveta ministara Republike Albanije, koji je donela Narodna skupština Republike Srbije, na sednici Desetog vanrednog zasedanja u Jedanaestom sazivu, 25. septembra 2018. godine.</p>
			<p class="potpis">PR broj 110</p>
			<p class="potpis">U Beogradu, 26. septembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma o saradnji u oblasti turizma između Vlade Republike Srbije i Saveta ministara Republike Albanije</p>
			<p class="centar">"Službeni glasnik RS - Međunarodni ugovori", broj 
			12 od 27. septembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum o saradnji u oblasti turizma između Vlade Republike Srbije i Saveta ministara Republike Albanije, sačinjen u Beogradu, 15. maja 2018. godine, u originalu na srpskom, albanskom i engleskom jeziku. </p>
			<p class="clan">Član 2.</p>
			<p class="Basic-Paragraph">Tekst Sporazuma o saradnji u oblasti turizma između Vlade Republike Srbije i Saveta ministara Republike Albanije u originalu na srpskom jeziku glasi:</p>
			<p class="clan">SPORAZUM<br>O SARADNJI U OBLASTI TURIZMA IZMEĐU VLADE REPUBLIКE SRBIJE I SAVETA MINISTARA REPUBLIКE ALBANIJE</p>
			<p class="Basic-Paragraph">Vlada Republike Srbije i Savet ministara Republike Albanije (u daljem tekstu: Strane), </p>
			<p class="Basic-Paragraph">u zajedničkom interesu za razvoj saradnje u oblasti turizma između dve države,</p>
			<p class="Basic-Paragraph">ceneći ulogu dijaloga i konsultacija na raznim nivoima između država Strana o pitanjima od obostranog interesa,</p>
			<p class="Basic-Paragraph">priznajući obostrani interes za definisanje adekvatnog i dugoročnog pravnog okvira za saradnju u oblasti turizma, </p>
			<p class="Basic-Paragraph">sporazumele su se o sledećem:</p>
			<p class="clan">Član 1.</p>
			<p class="Basic-Paragraph">Strane će, u skladu sa unutrašnjim zakonodavstvom i u okviru mogućnosti, razvijati i podržavati međusobnu saradnju nadležnih državnih organa, organizacija, udruženja i drugih adekvatnih institucija obe države u oblasti turizma i u tom cilju donositi odgovarajuće mere.</p>
			<p class="Basic-Paragraph">Strane će unapređivati međusobnu turističku razmenu i podsticati turistička putovanja iz trećih država.</p>
			<p class="clan">Član 2.</p>
			<p class="Basic-Paragraph">Strane će podsticati međusobnu razmenu statističkih podataka u oblasti turizma i informacija, obrazovnih programa, programa stručnog usavršavanja kadrova, kao i studija i istraživačkih projekata u oblasti turizma.</p>
			<p class="Basic-Paragraph">Strane će, u skladu sa unutrašnjim zakonodavstvom i u okviru ovlašćenja, unapređivati saradnju između nadležnih organa i institucija u oblasti stručnog usavršavanja kadrova u turizmu i u razmeni turističkih stručnjaka.</p>
			<p class="clan">Član 3.</p>
			<p class="Basic-Paragraph">Strane će podsticati razmenu promotivnog materijala u oblasti saradnje u turizmu, povodom nastupa na događajima turističkog karaktera u obe države. </p>
			<p class="clan">Član 4.</p>
			<p class="Basic-Paragraph">Strane će podsticati i podržavati organizovanje studijskih putovanja za predstavnike medija i turističkih stručnjaka.</p>
			<p class="Basic-Paragraph">Strane će, u skladu sa unutrašnjim zakonodavstvom, na recipročnoj osnovi podsticati organizovanje izložbi, manifestacija, prezentaciju turističkih filmova u cilju predstavljanja turističke ponude.</p>
			<p class="clan">Član 5.</p>
			<p class="Basic-Paragraph">Strane će posvetiti posebnu pažnju razvoju i unapređenju kvaliteta turističke ponude i razmeni informacija u cilju kreiranja i realizacije projekata od zajedničkog interesa. </p>
			<p class="Basic-Paragraph">Strane će podsticati organizovanje susreta poslovnih subjekata i stručnjaka iz oblasti turizma, u cilju obezbeđivanja mogućnosti za prezentovanje informacija, statističkih podataka, dokumentacije i razmene stručnih iskustava u oblasti turizma.</p>
			<p class="clan">Član 6.</p>
			<p class="Basic-Paragraph">Strane će koordinirati saradnju u oblasti turizma u skladu sa preporukama Svetske turističke organizacije i drugih međunarodnih organizacija.</p>
			<p class="Basic-Paragraph">Strane će se međusobno informisati o svim međunarodnim dokumentima u oblasti turizma, koji bi mogli biti od interesa za saradnju.</p>
			<p class="clan">Član 7.</p>
			<p class="Basic-Paragraph">Strane će, u skladu sa unutrašnjim zakonodavstvom, podsticati osnivanje nacionalnih turističkih informativnih centara na teritoriji države druge Strane i pružati pomoć u stvaranju odgovarajućih uslova za njihovu organizaciju i obavljanje delatnosti.</p>
			<p class="clan">Član 8.</p>
			<p class="Basic-Paragraph">Strane su se sporazumele da će osnovati zajedničku Кomisiju za turizam, sastavljenu od jednakog broja predstavnika država Strana, u cilju ostvarenja ciljeva ovog sporazuma. </p>
			<p class="Basic-Paragraph">Кomisija za turizam sastajaće se najmanje jednom godišnje, naizmenično u svakoj od država Strana.</p>
			<p class="Basic-Paragraph">Кomisija za turizam se prvenstveno:</p>
			<p class="Basic-Paragraph">– stara o sprovođenju ovog sporazuma,</p>
			<p class="Basic-Paragraph">– prati i analizira rezultate saradnje u proteklom periodu,</p>
			<p class="Basic-Paragraph">– obezbeđuje razmenu informacija u vezi sa promenom propisa u svakoj od Strana, koji su povezani sa turizmom i obavljanjem turističke delatnosti,</p>
			<p class="Basic-Paragraph">– predlaže konkretne aktivnosti i druge oblike međusobne saradnje za naredni period.</p>
			<p class="clan">Član 9.</p>
			<p class="Basic-Paragraph">Кad god je potrebno, Strane mogu zaključiti protokole za primenu ovog sporazuma.</p>
			<p class="clan">Član 10.</p>
			<p class="Basic-Paragraph">Ovaj sporazum stupa na snagu na dan prijema poslednjeg obaveštenja, kojim Strane obaveštavaju jedna drugu da su ispunjeni uslovi koje njihovo zakonodavstvo predviđa za stupanje na snagu ovog sporazuma.</p>
			<p class="Basic-Paragraph">Ovaj sporazum zaključuje se za period od pet (5) godina. NJegovo važenje automatski se obnavlja za naredne periode od pet (5) godina, osim ako jedna od Strana, u pisanom obliku, ne obavesti drugu Stranu u roku od šest meseci, o svojoj nameri da raskine Sporazum pre isteka njegove važnosti.</p>
			<p class="Basic-Paragraph">Obaveštenje jedne Strane o raskidu ovog sporazuma neće uticati na sprovođenje programa i projekata dogovorenih u vreme važenja ovog sporazuma, ako se Strane drugačije ne dogovore.</p>
			<p class="Basic-Paragraph">Ovaj sporazum može biti izmenjen uz obostranu saglasnost Strana u pisanoj formi i u skladu sa stavom 1. ovog člana.</p>
			<p class="Basic-Paragraph">Stupanjem na snagu ovog sporazuma prestaje da važi Sporazum o saradnji u oblasti turizma između Saveta ministara Srbije i Crne Gore i Saveta ministara Republike Albanije, koji je potpisan u Tirani, 22. decembra 2004. godine i stupio na snagu 28. decembra 2005. godine.</p>
			<p class="Basic-Paragraph">Ovaj sporazum je sačinjen u Beogradu, 15. maja 2018. godine, u dva originalna primerka svaki na srpskom, albanskom i engleskom jeziku, pri čemu svaki tekst ima jednaku važnost.</p>
			<p class="Basic-Paragraph">U slučaju razlika u tumačenju odredaba ovog sporazuma, merodavan je tekst na engleskom jeziku.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Vladu Republike Srbije</p>
							<p class="Basic-Paragraph">Rasim LJajić, s.r.</p>
							<p class="Basic-Paragraph">potpredsednik Vlade Republike Srbije</p>
							<p class="Basic-Paragraph">ministar trgovine, turizma i telekomunikacija</p>
						</td>
						<td class="No-Table-Style">
							<p class="auto-style1">Za Savet ministara <br>Republike Albanije</p>
							<p class="auto-style1">Blendi Кlosi, s.r.</p>
							<p class="auto-style1">ministar turizma i životne sredine</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

