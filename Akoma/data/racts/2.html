<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	text-align: center;
}
</style>

<p>&nbsp;</p>
<p class="odluka-zakon">
ZAКON</p>
<p class="naslov">
o državnom pečatu 
Republike 
Srbije </p>
<p class="auto-style1">
„Službeni glasnik 
RS“, 
broj 101 od 6.
novembra 
2007.</p>
<p class="naslov">
Sadržina Zakona</p>
<p class="clan">
Član 1.</p>
<p>
Ovim zakonom uređuju se upotreba i izgled državnog pečata Republike Srbije (u daljem tekstu: državni pečat). </p>
<p class="naslov">
Upotreba državnog pečata</p>
<p class="clan">
Član 2.</p>
<p>
Državni pečat stavlja se na: odluke Narodne skupštine o proglašenju Ustava Republike Srbije i ustavnog zakona i akte o izboru funkcionera koji Narodna skupština vrši neposredno na osnovu Ustava; akte koje potpisuje predsednik Republike u okviru ustavnih ovlašćenja predstavljanja Republike Srbije u inostranstvu, ukaze o proglašenju zakona, ukaze o postavljenju i opozivu ambasadora Republike Srbije i akte o dodeli odlikovanja; međunarodne ugovore koje potpiše predsednik Vlade i akte Vlade o postavljenju i opozivu konzularnih predstavnika Republike Srbije, kao i na originale drugih akata za koje je to određeno zakonom. </p>
<p>
&nbsp;</p>
<p class="naslov">
Izgled i sadržina državnog pečata.</p>
<p class="naslov">
Način ispisivanja teksta državnog pečata</p>
<p class="clan">
Član 3.</p>
<p>
Državni pečat je okruglog oblika, prečnika 60 mm. U sredini državnog pečata je veliki grb Republike Srbije. U krugu oko grba ispisuje se naziv Republike Srbije tako što se reč: „REPUBLIКA” ispisuje iznad grba, a reč: „SRBIJA” ispod grba. </p>
<p class="clan">
Član 4.</p>
<p>
Državni pečat izrađuje se u tri istovetna primerka za dobijanje otiska hemijskom bojom na papiru. </p>
<p>
Državni pečat, u tri istovetna primerka, može biti izrađen i za dobijanje otiska u pečatnom vosku, kao i za suvi otisak. </p>
<p class="clan">
Član 5.</p>
<p>
Tekst državnog pečata ispisuje se na srpskom jeziku ćiriličkim pismom, velikim štampanim slovima. </p>
<p class="naslov">
Izrada, čuvanje, upotreba i evidencija o upotrebi državnog pečata</p>
<p class="clan">
Član 6.</p>
<p>
Sekretar Narodne skupštine, Generalni sekretar predsednika Republike i Generalni sekretar Vlade podnose zajednički zahtev za izradu državnog pečata. </p>
<p>
Lica iz stava 1. ovog člana čuvaju državni pečat, odgovorna su za njegovu upotrebu i dužna su da obezbede vođenje evidencije o upotrebi državnog pečata koja sadrži podatke o datumu upotrebe državnog pečata, kao i o nazivu i broju akta na koji je stavljen državni pečat. </p>
<p class="naslov">
Shodna primena zakona</p>
<p class="clan">
Član 7.</p>
<p>
U pogledu ovlašćenja privrednog subjekta za izradu državnog pečata (u daljem tekstu: pečatoreznica), bližeg propisa o načinu rada pečatoreznice, nadzora nad radom pečatoreznice, kao i odgovornosti za protivzakonito postupanje pečatoreznice, shodno se primenjuje zakon kojim se uređuje pečat državnih i drugih organa. </p>
<p class="naslov">
Završna odredba</p>
<p class="clan">
Član 8.</p>
<p>
Ovaj zakon stupa na snagu osmog dana od dana objavljivanja u „Službenom glasniku Republike Srbije”.&nbsp;</p>

