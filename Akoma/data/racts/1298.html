


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	}
	.auto-style2 {
	text-align: right;
}
	</style>


	<div class="story">
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Češke o saradnji u oblasti kulture, obrazovanja, nauke, omladine i sporta</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Republike Češke o saradnji u oblasti kulture, obrazovanja, nauke, omladine i sporta, koji je donela Narodna skupština Republike Srbije, na Prvoj sednici Prvog redovnog zasedanja u 2017. godini, 21. aprila 2017. godine.</p>
				<p class="potpis">PR broj 9</p>
				<p class="potpis">U Beogradu, 25. aprila 2017. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="odluka-zakon">o potvrđivanju Sporazuma između Vlade Republike Srbije i Vlade Republike Češke o saradnji u oblasti kulture, obrazovanja, nauke, omladine i sporta</p>
				<p class="auto-style1">"Službeni glasnik RS - Međunarodni 
				ugovori", broj 2. od 26. aprila 2017.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Republike Češke o saradnji u oblasti kulture, obrazovanja, nauke, omladine i sporta koji je potpisan u Pragu 29. novembra 2016. godine, u originalu na srpskom i češkom jeziku.</p>
				<p class="clan">Član 2.</p>
				<p>Tekst Sporazuma između Vlade Republike Srbije i Vlade Republike Češke o saradnji u oblasti kulture, obrazovanja, nauke, omladine i sporta, u originalu na srpskom jeziku glasi:</p>
				<p class="bold">SPORAZUM<br>IZMEĐU VLADE REPUBLIКE SRBIJE I VLADE REPUBLIКE ČEŠКE O SARADNJI U OBLASTI КULTURE, OBRAZOVANJA, NAUКE, OMLADINE I SPORTA</p>
				<p>Vlada Republike Srbije i Vlada Republike Češke (u daljem tekstu: „strane ugovornice”),</p>
				<p>opredeljuju se da jačaju i razvijaju prijateljske odnose između dve države i njihovih naroda,</p>
				<p>vođene željom da razvijaju uzajamno uspešnu saradnju između dve države u oblasti kulture, obrazovanja, nauke, omladine i sporta,</p>
				<p>u uverenju da će ova saradnja doprineti boljem uzajamnom upoznavanju, razumevanju i na taj način produbljivanju svestranih odnosa između dve države,</p>
				<p>spremne da primenjuju principe Helsinškog završnog akta iz 1975. godine, Pariske povelje za novu Evropu iz 1990. godine,</p>
				<p>saglasile su se o sledećem:</p>
				<p class="clan">Član 1.</p>
				<p>Strane ugovornice će razvijati, na principu reciprociteta i obostranog interesa, saradnju u oblasti kulture, obrazovanja, nauke, omladine i sporta, i u tom cilju će podržavati neposredne kontakte između državnih organa, institucija i drugih organizacija i pojedinaca u navedenim oblastima saradnje, u skladu sa zakonima i pravnim propisima na snazi u državama strana ugovornica.</p>
				<p>Strane ugovornice će takođe podržati saradnju u okviru bilateralnih i multilateralnih programa, projekata i inicijativa.</p>
				<p class="clan">Član 2.</p>
				<p>U oblastima kulture i umetnosti strane ugovornice će podsticati:</p>
				<p>1. uspostavljanje neposredne saradnje između organizacija i institucija u oblasti kulture i umetnosti, između umetničkih saveza, udruženja i odgovarajućih fondacija, kao i između pojedinih predstavnika u tim oblastima;</p>
				<p>2. učešće na umetničkim festivalima, smotrama, takmičenjima i drugim manifestacijama organizovanim u državi druge Strane ugovornice;</p>
				<p>3. uzajamno gostovanje umetničkih grupa, muzičkih i pozorišnih ansambala i solista iz dve države, ukoliko postoji obostrani interes;</p>
				<p>4. razmenu umetničkih izložbi;</p>
				<p>5. učešće predstavnika obe države na međunarodnim filmskim festivalima, smotrama i filmskim kulturnim aktivnostima i direktnu saradnju između profesionalnih institucija i asocijacija u oblasti kinematografije;</p>
				<p>6. razmenu knjiga, dokumentacije i drugih publikacija iz oblasti kulture i umetnosti među zainteresovanim partnerima; </p>
				<p>7. izvođenje muzičkih i dramskih dela autora iz dve države;</p>
				<p>8. druge oblike saradnje koji imaju za cilj razvoj kulturne razmene između dveju država. </p>
				<p class="clan">Član 3.</p>
				<p>Strane ugovornice će podsticati svestranu saradnju u oblasti izdavanja knjiga, i to kroz:</p>
				<p>1. prevođenje i razmenu knjiga iz oblasti kulture i umetnosti na komercijalnoj i nekomercijalnoj osnovi;</p>
				<p>2. uzajamno organizovanje izložbi i učešće na sajmovima knjiga;</p>
				<p>3. neposrednu saradnju između izdavača;</p>
				<p>4. razvoj direktnih kontakata između pisaca, urednika i prevodilaca iz dve države.</p>
				<p class="clan">Član 4.</p>
				<p>Strane ugovornice će podržavati saradnju između organizacija koje se bave zaštitom autorskih prava u oblasti kulture i umetnosti u dve države.</p>
				<p>Strane ugovornice će takođe sarađivati u oblasti sprečavanja protivzakonitog uvoza i izvoza predmeta od kulturnog značaja.</p>
				<p class="clan">Član 5.</p>
				<p>Strane ugovornice će podržavati saradnju organizacija koje se bave proučavanjem, istraživanjem i zaštitom kulturnog nasleđa u aktivnostima za njegovo očuvanje (konzervacija, restauracija, zaštita).</p>
				<p class="clan">Član 6.</p>
				<p>Strane ugovornice će podržavati saradnju između arhiva, biblioteka i drugih odgovarajućih institucija u dve države, u cilju razmene stručnjaka i kopija dokumenata, kao i omogućavanja širokog pristupa svojim arhivskim i bibliotečkim fondovima u istraživačke i stvaralačke svrhe.</p>
				<p class="clan">Član 7.</p>
				<p>U cilju daljeg razvoja uzajamne saradnje u oblasti obrazovanja, strane ugovornice će podržavati:</p>
				<p>1. nastavak i razvoj neposredne saradnje između obrazovnih institucija na svim nivoima na osnovu direktnih dogovora o saradnji;</p>
				<p>2. razmenu studenata svih stepena visokoškolskih osnovnih, magistarskih i doktorskih studija, nastavnika visokih škola i naučnih radnika;</p>
				<p>3. razmenu publikacija i informacija o svim aspektima obrazovne delatnosti;</p>
				<p>4. učešće na simpozijumima, konferencijama i sličnim skupovima u oblasti obrazovanja;</p>
				<p>5. saradnja u analizi udžbenika istorije i geografije za osnovnu i srednju školu.</p>
				<p class="clan">Član 8.</p>
				<p>Strane ugovornice će podsticati izučavanje srpskog jezika u Republici Češkoj i češkog jezika u Republici Srbiji. U tom cilju, one će podržavati razmenu lektora, nastavnika i stručnjaka za češki, odnosno srpski jezik i književnost, razmenu materijala i informacija, kao i organizovanje kurseva i seminara u oblasti jezika i kulture naroda dveju država.</p>
				<p class="clan">Član 9.</p>
				<p>Strane ugovornice će vršiti priznavanje javnih isprava o stečenom obrazovanju i o stručnim, akademskim i naučnim nazivima u skladu sa odgovarajućim međunarodnim ugovorima i unutrašnjim zakonodavstvom svake Strane ugovornice.</p>
				<p class="clan">Član 10.</p>
				<p>Strane ugovornice će podržavati saradnju između Srpske akademije nauka i umetnosti i Akademije nauka Republike Češke u oblasti tehničkih, prirodnih, humanističkih i društvenih nauka. Saradnja će se realizovati na osnovu sporazuma o naučnoj saradnji koje su Akademije međusobno potpisale.</p>
				<p class="clan">Član 11.</p>
				<p>Strane ugovornice će podržati saradnju u oblasti nauke i istraživanja pre svega:</p>
				<p>1. direktnu saradnju naučnih ustanova, instituta i visokih škola;</p>
				<p>2. zajednički rad na istraživačkim projektima;</p>
				<p>3. razmenu naučnih i naučno-tehničkih informacija i materijala;</p>
				<p>4. organizovanje zajedničkih seminara i drugih aktivnosti u cilju razmene naučnih znanja i informacija.</p>
				<p class="clan">Član 12.</p>
				<p>Strane ugovornice će podržavati inicijative u oblasti istraživanja, obrazovanja, kulture, omladine i sporta za sprovođenje zajednički dogovorenih projekata u okviru regionalne saradnje.</p>
				<p class="clan">Član 13.</p>
				<p>Strane ugovornice će, u okviru svojih nadležnosti u oblasti sporta i omladine, u slučaju interesa pružati informacije o organizacionim i pravnim aspektima, dostavljati kontakte resornih organizacija i podsticati saradnju. Eventualna saradnja organizacija, uključujući finansijsko pokriće iste, u potpunosti je u nadležnosti resornih organizacija strana ugovornica.</p>
				<p class="clan">Član 14.</p>
				<p>Strane ugovornice će, u skladu sa pravnim propisima važećim u državama strana ugovornica, obezbediti pripadnicima srpske nacionalne manjine u Republici Češkoj i češke nacionalne manjine u Republici Srbiji uslove za očuvanje i razvoj maternjeg jezika, istorijskog nasleđa i sopstvene kulture.</p>
				<p class="clan">Član 15.</p>
				<p>U cilju primene ovog sporazuma, nadležni organi strana ugovornica mogu zaključivati periodične programe saradnje u oblasti obrazovanja, kulture, nauke i omladine, kojima će se utvrditi konkretne aktivnosti, kao i organizacioni i finansijski uslovi ove saradnje.</p>
				<p>Strane ugovornice se mogu o pojedinim zajedničkim aktivnostima, kao i o njihovoj formi, dogovarati diplomatskim putem.</p>
				<p class="clan">Član 16.</p>
				<p>Ovaj sporazum stupa na snagu na dan prijema poslednjeg pisanog obaveštenja, diplomatskim putem, kojim se Strane međusobno obaveštavaju o okončanju unutrašnje procedure neophodne za njegovo stupanje na snagu.</p>
				<p class="clan">Član 17.</p>
				<p>Sporazum se zaključuje na neodređeno vreme. Svaka Strana ugovornica može Sporazum da raskine pisanim putem sa otkaznim rokom od šest meseci od datuma prijema obaveštenja o otkazu. Prestanak važnosti ovog sporazuma neće uticati na projekte čija je realizacija na osnovu istog započeta.</p>
				<p class="clan">Član 18.</p>
				<p>Danom stupanja na snagu ovog sporazuma, u odnosima između Republike Srbije i Republike Češke prestaje da važi Sporazum o saradnji na polju kulture, umetnosti, nauke, školstva i prosvete između Vlade Federativne Narodne Republike Jugoslavije i Vlade Čehoslovačke Republike, potpisan u Beogradu, dana 29. januara 1957. godine. </p>
				<p>Sačinjeno u Pragu dana 29. novembra 2016. godine, u dva originalna primerka, svaki na srpskom i češkom jeziku, pri čemu oba teksta imaju jednaku važnost.</p>
				<table class="tabela-bez-bordera">
					<tbody>
						<tr>
							<td>
								<p>Za Vladu</p>
								<p>Republike Srbije</p>
								<p>Mladen Šarčević, s.r.</p>
								<p>ministar prosvete, nauke i tehnološkog razvoja</p>
							</td>
							<td>
								<p class="auto-style2">Za Vladu</p>
								<p class="auto-style2">Republike Češke</p>
								<p class="auto-style2">Katerina Valachova, s.r.</p>
								<p class="auto-style2">ministarka školstva, <br>omladine i sporta</p>
							</td>
						</tr>
					</tbody>
				</table>
				<p class="clan">Član 3.</p>
				<p>Danom stupanja na snagu ovog zakona prestaje da važi Zakon o potvrđivanju Sporazuma između Saveta ministara Srbije i Crne Gore i Vlade Češke Republike o saradnji u oblasti kulture, obrazovanja, nauke, omladine i sporta („Službeni glasnik PC – Međunarodni ugovori”, broj 38/09).</p>
				<p class="clan">Član 4.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

