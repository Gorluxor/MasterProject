


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p class="odluka-zakon" style="line-height: 1.05000026250007rem; margin-top: 0; margin-bottom: 0">
	&nbsp;</p>
	<p class="odluka-zakon" style="line-height: 1.05000026250007rem; margin-top: 0; margin-bottom: 0">
	&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">
	ZAКON</p>
	<p class="naslov" style="line-height: 150%; margin-top: 0">o amnestiji</p>
	<p class="naslov" style="line-height: 150%; margin-top: 0">
	<span style="font-weight: 400" lang="sr-cyrl">"Službeni glasnik RS", broj 
	107 od 9. novembra 2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Član 1. </p>
	<p>Oslobađaju se od izvršenja 25% izrečene kazne zatvora lica pravnosnažno 
	osuđena za krivična dela koja su propisana zakonima Republike Srbije ili su 
	bila propisana zakonima koji su prestali da važe, a koja se na dan stupanja 
	na snagu ovog zakona nalaze na izdržavanju kazne zatvora u Republici Srbiji 
	ili još nisu stupila na izdržavanje kazne zatvora ili čiji premeštaj je radi 
	izdržavanja te kazne izvršen u inostranstvo. </p>
	<p>Lica iz stava 1. ovog člana prvi put pravnosnažno osuđena na kaznu 
	zatvora do tri meseca oslobađaju se od izvršenja kazne zatvora u celini, a 
	ona prvi put pravnosnažno osuđena na kaznu zatvora od tri do šest meseci 
	oslobađaju se od izvršenja 50% izrečene kazne zatvora.</p>
	<p>Lica iz stava 1. ovog člana pravnosnažno osuđena za krivično delo teško 
	ubistvo propisano članom 114. Кrivičnog zakonika („Službeni glasnik RS”, br. 
	85/05, 88/05 – ispravka, 107/05 – ispravka, 72/09 i 111/09), odnosno za 
	krivično delo ubistvo (član 47. stav 2) i krivično delo teški slučajevi 
	razbojničke krađe i razbojništva (član 169. stav 2), propisana Кrivičnim 
	zakonom Republike Srbije („Službeni glasnik SRS”, br. 26/77, 28/77 – 
	ispravka, 43/77 – ispravka, 20/79, 24/84, 39/86, 51/87, 6/89, 42/89 i 21/90 
	i „Službeni glasnik RS”, br. 16/90, 26/91 – odluka USJ, 75/91 – odluka USRS, 
	9/92, 49/92, 51/92, 23/93, 67/93, 47/94, 17/95, 44/98, 10/02, 11/02 – 
	ispravka, 80/02 – dr. zakon, 39/03 i 67/03), oslobađaju se od izvršenja 10% 
	izrečene kazne zatvora.</p>
	<p>Lica iz stava 3. ovog člana koja su na dan stupanja na snagu ovog zakona 
	navršila 70 godina života, oslobađaju se od izvršenja 25% kazne zatvora.</p>
	<p class="clan">Član 2. </p>
	<p>Amnestiji ne podležu lica pravnosnažno osuđena:</p>
	<p>– na kaznu zatvora od 30 do 40 godina;</p>
	<p>– za krivična dela protiv čovečnosti i drugih dobara zaštićenih 
	međunarodnim pravom (čl. 370. do 393), krivična dela protiv polne slobode 
	(čl. 178. do 185b), krivično delo nasilje u porodici (član 194. st. 2. do 4), 
	krivično delo neovlašćena proizvodnja i stavljanje u promet opojnih droga (član 
	246. stav 4), krivična dela protiv ustavnog uređenja i bezbednosti Republike 
	Srbije (čl. 305. do 321), krivično delo primanje mita (član 367) i krivično 
	delo davanje mita (član 368), propisana Кrivičnim zakonikom („Službeni 
	glasnik RS”, br. 85/05, 88/05 – ispravka, 107/05 – ispravka, 72/09 i 
	111/09), odnosno drugim zakonima koji su prestali da važe; </p>
	<p>– od strane nadležnih sudova, odnosno njihovih posebnih odeljenja, u 
	postupcima vođenim u skladu sa nadležnošću određenom Zakonom o organizaciji 
	i nadležnosti državnih organa u suzbijanju organizovanog kriminala, korupcije 
	i drugih teških krivičnih dela („Službeni glasnik RS”, br. 42/02, 27/03, 
	39/03, 60/03, 67/03 – US, 29/04, 58/04 – dr. zakon, 45/05, 61/05, 72/09, 
	72/11 – dr. zakon i 101/11 – dr. zakon).</p>
	<p>Amnestiji ne podležu ni lica koja su do dana stupanja na snagu ovog zakona 
	više od tri puta pravnosnažno osuđena na bezuslovnu kaznu zatvora, a nije 
	izvršeno brisanje ili ne postoje uslovi za brisanje neke od osuda.</p>
	<p>Lica iz st. 1. i 2. ovog člana koja su na dan stupanja na snagu ovog 
	zakona navršila 70 godina života, oslobađaju se od izvršenja 25% izrečene 
	kazne. </p>
	<p class="clan">Član 3.</p>
	<p>Pravnosnažno osuđena lica kojima je izrečena jedinstvena kazna zatvora 
	oslobađaju se od izvršenja jedinstvene kazne za procenat oslobođenja od 
	izvršenja kazne propisan ovim zakonom, prethodno utvrđene pojedinačne kazne 
	za krivična dela obuhvaćena ovom amnestijom. </p>
	<p class="clan">Član 4. </p>
	<p>Amnestiji ne podležu pravnosnažno osuđena lica za koja je do dana stupanja 
	na snagu ovog zakona naređeno izdavanje poternice zbog nejavljanja na 
	izdržavanje kazne zatvora ili zbog bekstva sa izdržavanja kazne zatvora. </p>
	<p>Sud, odnosno upravnik zavoda za izvršenje krivičnih sankcija koji je 
	naložio izdavanje poternice, dužan je da o tome u roku od tri dana od dana 
	stupanja na snagu ovog zakona u pisanoj formi obavesti sud koji je nadležan 
	za primenu amnestije. </p>
	<p class="clan">Član 5.</p>
	<p>Amnestiji ne podležu ni lica koja se na dan stupanja na snagu ovog zakona 
	nalaze na izdržavanju kazne zatvora po presudi za krivično delo u vezi sa 
	kojom je nadležni sud doneo odluku o smanjenju kazne zatvora po ranije važećim 
	zakonima o amnestiji. </p>
	<p class="clan">Član 6. </p>
	<p>Rešenje o primeni amnestije donosi sud koji je sudio u prvom stepenu, po 
	službenoj dužnosti ili na zahtev javnog tužioca, osuđenog ili lica koje, u 
	skladu sa zakonom kojim se uređuje krivični postupak, može podneti žalbu na 
	presudu u korist optuženog.</p>
	<p>Sud će rešenjem utvrditi deo kazne od čijeg je izvršenja osuđeni oslobođen 
	i odrediti ostatak kazne koji će se izvršiti. </p>
	<p>Ako se usled primene amnestije osuđeni ima otpustiti sa izdržavanja kazne 
	zatvora, sud će istim rešenjem odlučiti i o otpuštanju.</p>
	<p>Rešenje iz stava 3. ovog člana dostavlja se bez odlaganja zavodu za izvršenje 
	krivičnih sankcija, odnosno organizacionoj jedinici Uprave za izvršenje 
	krivičnih sankcija nadležnoj za tretman i alternativne sankcije.</p>
	<p>Rešenje o primeni amnestije koje je doneto prema licu čiji premeštaj radi 
	izdržavanja kazne zatvora je izvršen u inostranstvo, bez odlaganja se dostavlja 
	ministarstvu nadležnom za poslove pravosuđa radi sprovođenja postupka u 
	skladu sa zakonom kojim se uređuje međunarodna pravna pomoć u krivičnim 
	stvarima. </p>
	<p class="clan">Član 7. </p>
	<p>Ako osuđeni izdržava kaznu zatvora, upravnik zavoda za izvršenje krivičnih 
	sankcija, odnosno rukovodilac organizacione jedinice Uprave za izvršenje 
	krivičnih sankcija nadležne za tretman i alternativne sankcije dužan je da u 
	roku od 24 časa od dana stupanja na snagu ovog zakona u pisanoj formi 
	obavesti sud koji je sudio u prvom stepenu da osuđeni podleže amnestiji, kao 
	i o datumima početka izvršenja i isteka kazne. Ako osuđeni izdržava kaznu u 
	inostranstvu, obaveštenje sudu dostavlja ministarstvo nadležno za poslove 
	pravosuđa.</p>
	<p>Sud će po službenoj dužnosti, u roku od tri dana od dana prijema 
	obaveštenja iz stava 1. ovog člana, doneti rešenje o primeni amnestije. </p>
	<p>Za osuđenog koji nije stupio na izdržavanje kazne, rešenje o primeni 
	amnestije sud će doneti u roku od tri dana od dana prijema zahteva. </p>
	<p class="clan">Član 8. </p>
	<p>Protiv rešenja o primeni amnestije javni tužilac, osuđeni i lice koje u 
	korist optuženog može izjaviti žalbu protiv presude, mogu izjaviti žalbu 
	apelacionom sudu, u roku od tri dana od dana prijema rešenja. </p>
	<p>Apelacioni sud donosi odluku po žalbi u roku od tri dana od dana prijema 
	spisa. </p>
	<p>Žalba zadržava izvršenje rešenja. </p>
	<p class="clan">Član 9. </p>
	<p>Na postupak primene amnestije shodno se primenjuju odredbe zakona kojim se 
	uređuje krivični postupak, ako ovim zakonom nije drugačije određeno. </p>
	<p class="clan">Član 10. </p>
	<p>Ovaj zakon stupa na snagu osmog dana od dana objavljivanja u „Službenom 
	glasniku Republike Srbije”.</p>

