


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<p class="redakcijskipreciscentekst">Redakcijski prečišćen tekst</p>
	<p class="nevazeciakt">Nevažeći akt</p>
	<p>&nbsp;</p>
	<p>&nbsp;</p>
	<p>&nbsp;</p>
	<p class="odluka-zakon">ZAКON</p>
	<p class="odluka-zakon">o privremenom uređivanju osnovica za obračun i isplatu plata, odnosno zarada i drugih stalnih primanja kod korisnika javnih sredstava</p>
	<p class="centar">"Službeni glasnik RS", br. 116 od 27. oktobra 2014, 95 od 
	8. decembra 2018.</p>
	<p><em>NAPOMENA IZDAVAČA: Zakon o izmenama i dopuni Zakona o privremenom 
	uređivanju osnovica za obračun i isplatu plata, odnosno zarada i drugih 
	stalnih primanja kod korisnika javnih sredstava („Službeni glasnik RS“, broj 
	95/2018) stupa na snagu 1. januara 2019. godine (vidi član 4. Zakona – 
	95/2018-332).</em></p>
	<p class="clan">Član 1.</p>
	<p>Ovim zakonom privremeno se uređuju osnovica, odnosno vrednost radnog časa, vrednost boda i vrednost osnovne zarade (u daljem tekstu: osnovica), za obračun i isplatu plata, odnosno zarada kao i drugih stalnih primanja, izabranih, imenovanih, postavljenih i zaposlenih lica kod korisnika javnih sredstava, s ciljem očuvanja finansijskog sistema u Republici Srbiji i sistema plata i zarada u javnom sektoru. 
	</p>
	<p class="clan">Član 2.</p>
	<p>Кorisnici javnih sredstava, u smislu ovog zakona, jesu:</p>
	<p>1) direktni i indirektni korisnici budžetskih sredstava Republike Srbije;</p>
	<p>2) organizacije za obavezno socijalno osiguranje i korisnici sredstava tih organizacija;</p>
	<p>3) direktni i indirektni korisnici budžetskih sredstava lokalne vlasti u smislu zakona kojim se uređuje budžetski sistem;</p>
	<p>4) javna preduzeća osnovana od strane Republike Srbije, odnosno lokalne vlasti u smislu zakona kojim se uređuje budžetski sistem, kao i pravna lica osnovana od strane tih javnih preduzeća;</p>
	<p>5) pravna lica nad kojima Republika Srbija, odnosno lokalna vlast ima direktnu ili indirektnu kontrolu nad više od 50% kapitala ili više od 50% glasova u organima upravljanja, druga pravna lica u kojima javna sredstva čine više od 50% ukupnih prihoda ostvarenih u prethodnoj poslovnoj godini;</p>
	<p>6) javne agencije i druge organizacije na koje se primenjuju propisi o javnim agencijama ili su pod kontrolom Republike Srbije, odnosno lokalne vlasti.</p>
	<p>Odredbe ovog zakona primenjuju se i na obračun i isplatu zarada i drugih stalnih primanja u Narodnoj banci Srbije.</p>
	<p>Odredbe ovog zakona ne primenjuju se na korisnike javnih sredstava koji su osnovani međunarodnim ugovorom, kao ni na korisnike javnih sredstava u kojima se plate i druga stalna primanja utvrđuju u skladu sa međunarodnim ugovorom.</p>
	<p class="clan">Član 3.</p>
	<p>U ovom zakonu platom se smatra zarada zaposlenog kod korisnika javnih sredstava utvrđena u skladu sa zakonom koji uređuje radne odnose, odnosno plata izabranog, imenovanog i postavljenog lica i zaposlenog kod korisnika javnih sredstava utvrđena u skladu sa zakonima koji uređuju plate u državnim organima, organima lokalne vlasti, organizacijama obaveznog socijalnog osiguranja i javnim službama.</p>
	<p>U ovom zakonu osnovna neto plata jeste proizvod koeficijenta i osnovice za obračun i isplatu plate, odnosno osnovna zarada po ugovoru o radu zaključenom u skladu sa zakonom koji uređuje radne odnose, umanjena za porez i doprinose za obavezno socijalno osiguranje koji se plaćaju iz zarade u skladu sa zakonom.</p>
	<p>Drugim stalnim primanjem kod korisnika javnih sredstava, u smislu ovog zakona, smatra se naknada za rad izabranog, imenovanog i postavljenog lica i savetnika i posebnog savetnika funkcionera u organima Republike Srbije i lokalne vlasti, kao i direktora, odnosno upravnika ili drugog rukovodioca korisnika javnih sredstava, koji nije zasnovao radni odnos kod korisnika javnih sredstava, naknada za rad članova organa upravljanja i nadzora kod korisnika javnih sredstava, kao i naknada za rad u stalnim i povremenim radnim telima, radnim grupama, savetima i komisijama, kod korisnika javnih sredstava, utvrđena posebnim propisima i opštim i pojedinačnim aktima i finansirana iz sredstava tog ili drugog korisnika javnih sredstava, koja u sebi sadrži porez i pripadajuće doprinose za obavezno socijalno osiguranje. 
	</p>
	<p>Drugo stalno neto primanje, u smislu ovog zakona, jeste drugo stalno primanje umanjeno za porez i pripadajuće doprinose za obavezno socijalno osiguranje.</p>
	<p class="clan">Član 4.</p>
	<p>Ništave su odredbe opšteg ili pojedinačnog akta (osim pojedinačnog akta kojim se plata povećava po osnovu napredovanja) kojima se povećavaju osnovice, koeficijenti i drugi elementi, odnosno uvode novi elementi, na osnovu kojih se povećava iznos plata i drugog stalnog primanja kod subjekata iz člana 2. ovog zakona, donet za vreme primene ovog zakona.</p>
	<p class="clan">Član 5.</p>
	<p>Osnovica za obračun i isplatu plata kod korisnika javnih sredstava, utvrđena zakonom, drugim propisom ili drugim opštim i pojedinačnim aktom, koji je u primeni na dan donošenja ovog zakona, umanjuje se za 10%.</p>
	<p class="v2-clan-left-1">Izuzetno od stava 1. ovog člana, osnovica za 
	obračun i isplatu plata kod korisnika javnih sredstava iz člana 2. stav 1. 
	tač. 4) i 5) ovog zakona i subjekta iz stava 2. tog člana umanjuje se za 5%, 
	počev od 1. januara 2019. godine.</p>
	<p>Zaposleni čija je osnovna neto plata pre početka primene ovog zakona za puno radno vreme bila niža od 25.000 dinara zadržava svoju neto platu. 
	</p>
	<p>Ukoliko bi se primenom umanjene osnovice u smislu ovog zakona utvrdila osnovna neto plata niža od 25.000 dinara, tom zaposlenom se za puno radno vreme isplaćuje osnovna neto plata u iznosu od 25.000 dinara. 
	</p>
	<p>Zaposlenom koji radi sa nepunim radnim vremenom, plata se utvrđuje srazmerno njegovom radnom vremenu, a umanjenje se utvrđuje srazmerno umanjenju plate koju bi ostvario za puno radno vreme, za mesec za koji se vrši isplata. 
	</p>
	<p class="hide-change">*Službeni glasnik RS, broj 95/2018</p>
	<p class="clan">Član 6.</p>
	<p>Druga stalna primanja u neto iznosu umanjuju se za 10%.</p>
	<p>Od umanjenja iz stava 1. ovog člana izuzimaju se druga stalna primanja u neto iznosu nižem od 25.000 dinara.</p>
	<p>Ukoliko bi se primenom umanjenja iz stava 1. ovog člana utvrdilo drugo stalno primanje u neto iznosu nižem od 25.000 dinara, to primanje se isplaćuje u iznosu od 25.000 dinara. 
	</p>
	<p>Umanjenje iz stava 1. ovog člana vrši korisnik javnih sredstava koji je isplatilac drugog stalnog primanja. 
	</p>
	<p class="clan">Član 7.</p>
	<p>Кorisnici javnih sredstava, izuzev korisnika iz člana 2. stav 1. tač. 1) 
	i 2) ovog zakona, kojima se umanjuje planirani iznos sredstava za plate, 
	odnosno iznos za dotacije organizacijama obaveznog socijalnog osiguranja, 
	dužni su da u roku od tri dana od dana izvršene konačne isplate plata za 
	određeni mesec na račun propisan za uplatu javnih prihoda Republike Srbije 
	uplate razliku između ukupnog iznosa plata obračunatih primenom osnovice 
	koja nije umanjena u smislu <span class="v2-clan-left-1">člana 5. st. 1. i 2.</span> ovog zakona sa uračunatim doprinosima koji se isplaćuju na teret poslodavca i ukupnog iznosa plata obračunatih primenom umanjene osnovice u smislu ovog zakona sa uračunatim doprinosima koji se isplaćuju na teret poslodavca.</p>
	<p>Кorisnik javnih sredstava koji je isplatilac drugih stalnih primanja, izuzev korisnika iz člana 2. stav 1. tač. 1) i 2) ovog zakona, dužan je da u roku od tri dana od dana izvršene isplate za određeni mesec na račun propisan za uplatu javnih prihoda Republike Srbije uplati razliku između ukupnog iznosa drugog stalnog primanja koji nije umanjen u smislu člana 6. stav 1. ovog zakona i ukupnog iznosa drugog stalnog primanja koji je obračunat sa umanjenjem u smislu ovog zakona.</p>
	<p>Obavezu uplate sredstava u smislu st. 1. i 2. ovog člana ima i Narodna banka Srbije.</p>
	<p>Кorisnici javnih sredstava iz st. 1. i 2. ovog člana i Narodna banka Srbije pripadajuća sredstva koja su u obavezi da uplate po st. 1. i 2. ovog člana ne mogu opredeljivati niti koristiti za druge namene.</p>
	<p class="hide-change">*Službeni glasnik RS, broj 95/2018</p>
	<p class="clan">Član 8.</p>
	<p>Javno preduzeće osnovano od strane Republike Srbije dužno je da prilikom overe obrasca za obračun i konačnu isplatu zarada dostavi ministarstvima nadležnim za način i kontrolu obračuna i isplate zarada u javnim preduzećima dokaz o uplaćenom iznosu sredstava iz člana 7. st. 1. i 2. ovog zakona za prethodnu isplatu i obračunatom iznosu sredstava iz člana 7. st. 1. i 2. ovog zakona za tekuću isplatu za to javno preduzeće i pravna lica osnovana od strane tog javnog preduzeća.</p>
	<p>Javno preduzeće osnovano od strane lokalne vlasti dužno je da prilikom overe obrasca za obračun i isplatu zarada dostavi nadležnom organu lokalne vlasti dokaz iz stava 1. ovog člana za to javno preduzeće i pravna lica osnovana od strane tog javnog preduzeća. 
	</p>
	<p>Nadležni organ lokalne vlasti je dužan da jednom mesečno, a najkasnije do 10. u mesecu za prethodni mesec dostavi ministarstvima nadležnim za način i kontrolu obračuna i isplate zarada u javnim preduzećima izveštaj o izvršenoj uplati iz člana 7. st. 1. i 2. ovog zakona.</p>
	<p>U slučaju da javno preduzeće iz stava 1. ovog člana ne izvrši obavezu iz člana 7. st. 1. i 2. ovog zakona, ministarstva iz stava 1. ovog člana neće izvršiti overu obrasca za obračun i isplatu zarada, dok se ta obaveza ne izvrši.</p>
	<p>U slučaju kad obavezu iz člana 7. st. 1. i 2. ovog zakona nisu izvršili korisnici javnih sredstava čiji je osnivač lokalna vlast, ministar nadležan za poslove finansija će na predlog ministarstva nadležnog za način i kontrolu obračuna i isplate zarada u javnim preduzećima rešenjem privremeno obustaviti prenos transfernih sredstava iz budžeta Republike Srbije, odnosno pripadajućeg dela poreza na zarade i poreza na dobit pravnih lica jedinici lokalne vlasti, dok se ta obaveza ne izvrši.</p>
	<p class="clan">Član 9.</p>
	<p>Vlada će, u roku od 15 dana od dana stupanja na snagu ovog zakona, uskladiti propise i druge akte koji se odnose na osnovice, a čiji je donosilac, sa odredbama ovog zakona.</p>
	<p>U roku iz stava 1. ovog člana uskladiće se i drugi opšti akti kojima je utvrđena osnovica za obračun i isplatu plata kod korisnika javnih sredstava na koje se ti propisi i opšti akti odnose.</p>
	<p>U roku iz stava 1. ovog člana uskladiće se i Uredba o postupku privremene obustave prenosa pripadajućeg dela poreza na zarade i poreza na dobit pravnih lica autonomnoj pokrajini, pripadajućeg dela poreza na zarade gradu Beogradu, odnosno prenosa transfernih sredstava iz budžeta Republike Srbije jedinici lokalne samouprave („Službeni glasnik RS”, broj 49/13).</p>
	<p class="clan">Član 10.</p>
	<p>Novčanom kaznom u iznosu od 500.000 do 2.000.000 dinara kazniće se za prekršaj pravno lice koje je korisnik javnih sredstava, izuzev Republike Srbije i lokalne vlasti, kao i njihovih organa, ako:</p>
	<p>1) ne izvrši umanjenje plata u skladu sa članom 5. 
	<span class="v2-clan-left-1">st. 1. i 2.</span> ovog zakona;</p>
	<p>2) ne izvrši umanjenje drugog stalnog primanja u skladu sa članom 6. stav 1. ovog zakona;</p>
	<p>3) ne izvrši obavezu iz člana 7. st. 1–3. ovog zakona.</p>
	<p>Za prekršaj iz stava 1. ovog člana kazniće se i odgovorno lice u pravnom licu koje je korisnik javnih sredstava, kao i odgovorno lice u organu Republike Srbije i lokalne vlasti, u iznosu od 50.000 do 150.000 dinara.</p>
	<p class="hide-change">*Službeni glasnik RS, broj 95/2018</p>
	<p class="clan">Član 11.</p>
	<p>Nadzor nad primenom ovog zakona vrši ministarstvo nadležno za poslove finansija.</p>
	<p>Inspekcijski nadzor nad primenom ovog zakona vrše nadležne inspekcije, u skladu sa zakonom.</p>
	<p class="clan">Član 12.</p>
	<p>Ovaj zakon primenjuje se počev od obračuna i isplate plata, zarada i drugih stalnih primanja kod korisnika javnih sredstava za mesec novembar 2014. godine.</p>
	<p class="clan">Član 13.</p>
	<p>Zakon o umanjenju neto prihoda lica u javnom sektoru („Službeni glasnik RS”, broj 108/13) prestaje da važi 1. novembra 2014. godine.</p>
	<p>Izuzetno od stava 1. ovog člana, kod korisnika javnih sredstava koji do 1. novembra 2014. godine nisu isplatili plate i druga stalna primanja za mesec oktobar 2014. godine i ranije mesece, Zakon o umanjenju neto prihoda lica u javnom sektoru primenjivaće se i posle 1. novembra 2014. godine, zaključno sa isplatom plate odnosno drugog stalnog primanja za mesec oktobar 2014. godine.</p>
	<p class="clan">Član 14.</p>
	<p>Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>
	<p class="bold">ODREDBE КOJE NISU UNETE U „PREČIŠĆEN TEКST“ ZAКONA</p>
	<p class="auto-style1"><em>Zakon o izmenama i dopuni Zakona o o privremenom 
	uređivanju osnovica za obračun i isplatu plata, odnosno zarada i drugih 
	stalnih primanja kod korisnika javnih sredstava: "Službeni glasnik RS", broj 
	95/2018-332</em></p>
	<p class="clan"><strong>Član 4.</strong></p>
	<p class="Basic-Paragraph"><strong>Ovaj zakon stupa na snagu 1. januara 
	2019. godine. </strong></p>
	<p class="auto-style1">&nbsp;</p>
	<p>&nbsp;</p>

