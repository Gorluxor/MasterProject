


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
	margin-top: 0;
}
.auto-style2 {
	text-align: right;
	margin-top: 0;
}
.auto-style3 {
	font-weight: bold;
	text-align: center;
	text-indent: 0;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Gruzije o saradnji u oblasti turizma</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Gruzije o saradnji u oblasti turizma, koji je donela Narodna skupština Republike Srbije na Četvrtoj sednici Prvog redovnog zasedanja u 2015. godini, 17. aprila 2015. godine.</p>
				<p class="auto-style2">PR broj 51</p>
				<p class="auto-style2">U Beogradu, 21. aprila 2015. godine</p>
				<p class="auto-style2">Predsednik Republike,</p>
				<p class="auto-style2"><span class="bold">Tomislav Nikolić, </span>s.r.</p>
				<p class="auto-style2">&nbsp;</p>
				<p class="naslov" style="margin-top: 0">ZAКON</p>
				<p class="naslov" style="margin-top: 0">o potvrđivanju Sporazuma između Vlade Republike Srbije i Vlade Gruzije o saradnji u oblasti turizma</p>
				<p class="auto-style1">"Službeni glasnik RS - Međunarodni ugovori", 
				broj 8 od 21. aprila 2015.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Gruzije o saradnji u oblasti turizma, sačinjen 4. jula 2013. godine u Beogradu, u originalu na srpskom, gruzijskom i engleskom jeziku.</p>
				<p class="clan">Član 2.</p>
				<p>Tekst Sporazuma o saradnji u oblasti turizma između Vlade Republike Srbije i Vlade Gruzije u originalu na srpskom jeziku glasi:</p>
				<p class="auto-style3">SPORAZUM<br>između<br>VLADE REPUBLIКE SRBIJE<br>i<br>VLADE GRUZIJE<br>O SARADNJI U OBLASTI TURIZMA</p>
				<p>Vlada Republike Srbije i Vlada Gruzije (u daljem tekstu: Strane), želeći da unaprede prijateljske odnose između naroda Republike Srbije i Gruzije,</p>
				<p>Svesne važnosti turizma za razvoj odnosa u oblasti ekonomije i kulture, kao i za bolje razumevanje načina života, istorije i kulturnog nasleđa obe zemlje,</p>
				<p>Potvrđujući potrebu za stvaranjem pravnog okvira za saradnju u oblasti turizma,</p>
				<p>Sporazumele su se o sledećem:</p>
				<p class="bold">Član 1.</p>
				<p>1. Strane teže razvoju i jačanju saradnje u oblasti turizma sa naglaskom na povećanju razumevanja istorije i kulture obe zemlje.</p>
				<p>2. Saradnja u oblasti turizma, koja je utvrđena ovim sporazumom, odvijaće se u skladu sa odredbama ovog sporazuma, važećim propisima na državnim teritorijama Strana, osnovnim principima i normama međunarodnog prava i ostalim međunarodnim sporazumima čije su potpisnice Republika Srbija i Gruzija.</p>
				<p class="bold">Član 2.</p>
				<p>Strane podržavaju uspostavljanje i razvoj saradnje između preduzetnika Republike Srbije i Gruzije i organizacija koje učestvuju u razvoju turizma, a koje investiraju u predmetnu oblast i sprovode zajedničke aktivnosti.</p>
				<p class="bold">Član 3.</p>
				<p>Saradnja iz člana 2. ostvaruje se na sledeći način:</p>
				<p>a) promocijom organizovanih grupnih i individualnih turističkih putovanja između dve države, </p>
				<p>b) podržavanjem zajedničkih aktivnosti i projekata,</p>
				<p>v) razmenom stručnjaka,</p>
				<p>g) razmenom informacija,</p>
				<p>d) podržavanjem razvoja kadrova u oblasti turizma i ugostiteljstva.</p>
				<p class="bold">Član 4.</p>
				<p>Strane podstiču razmenu informacija u sledećim oblastima:</p>
				<p>a) statistika turizma,</p>
				<p>b) obrazovni programi, konferencije, seminari i radionice u oblasti turizma i ugostiteljstva,</p>
				<p>v) promotivne aktivnosti,</p>
				<p>g) potencijal za investicije,</p>
				<p>d) trendovi i novine u razvoju turizma,</p>
				<p>đ) propisi koji uređuju turističku aktivnost.</p>
				<p class="bold">Član 5.</p>
				<p>Strane podržavaju saradnju između obrazovnih institucija i razmenu studenata, stručnjaka i naučnika specijalizovanih za oblast turizma i ugostiteljstva.</p>
				<p class="bold">Član 6.</p>
				<p>1. Strane osnivaju Mešovitu komisiju koja je odgovorna za pravilno sprovođenje odredaba ovog sporazuma i iznalaženje rešenja za probleme koji mogu proisteći iz njegovog sprovođenja.</p>
				<p>2. Mešovita komisija sastoji se od predstavnika državnih institucija nadležnih za turizam, koje su imenovale Strane.</p>
				<p>3. Prvi sastanak Mešovite komisije održaće se šest meseci od stupanja na snagu ovog sporazuma.</p>
				<p>4. Na prvom sastanku Mešovita komisija izrađuje poslovnik kojim uređuje postupke za realizaciju njenih aktivnosti.</p>
				<p>5. Po jedan predstavnik svake Strane predsedava Mešovitom komisijom.</p>
				<p>6. Mešovita komisija se sastaje u skladu sa postojećim potrebama i na osnovu pisanog zahteva Strana u Republici Srbiji i Gruziji.</p>
				<p>7. U slučaju da Mešovita komisija ne reši spor između Strana, koji se tiče tumačenja i sprovođenja ovog sporazuma, spor se rešava konsultacijama i/ili pregovorima između Strana.</p>
				<p class="bold">Član 7.</p>
				<p>Odredbe Sporazuma mogu se izmeniti međusobnom saglasnošću Strana, što će biti utvrđeno posebnim dokumentom koji stupa na snagu u skladu sa članom 8. ovog sporazuma. Taj dokument je sastavni deo Sporazuma.</p>
				<p class="bold">Član 8.</p>
				<p>1. Sporazum stupa na snagu 30 (trideset) dana od prijema poslednjeg pisanog obaveštenja, kojim Strane obaveštavaju jedna drugu o okončanju internih – državnih postupaka koji su neophodni za stupanje na snagu ovog sporazuma.</p>
				<p>2. Sporazum se zaključuje na period od 5 (pet) godina. Sporazum se automatski produžava za period od sledećih 5 (pet) godina, osim ako jedna Strana pisanim obaveštenjem ne obavesti drugu o svojim namerama da raskine ovaj sporazum 6 (šest) meseci pre isteka petogodišnjeg perioda.</p>
				<p>Sačinjeno u Beogradu, dana 4. jula 2013. godine, u dva primerka, svaki na srpskom, gruzijskom i engleskom jeziku, pri čemu svaki tekst ima jednaku važnost.</p>
				<p>U slučaju neslaganja u tumačenju odredaba Sporazuma, merodavan je tekst na engleskom jeziku.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>U ime Vlade Republike Srbije</p>
								<p>dr Goran Petković, s.r.</p>
								<p>državni sekretar u Ministarstvu finansija i privrede Republike Srbije</p>
							</td>
							<td style="width: 50%">
								<p class="potpis">U ime Vlade Gruzije</p>
								<p class="potpis">David Bakradze, s.r.</p>
								<p class="potpis">izvanredni i opunomoćeni </p>
								<p class="potpis">ambasador Gruzije <br>u Republici Srbiji</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

