


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Rumunije o uzajamnoj zaštiti razmenjenih tajnih podataka</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Rumunije o uzajamnoj zaštiti razmenjenih tajnih podataka, koji je donela Narodna skupština Republike Srbije, na sednici Desetog vanrednog zasedanja u Jedanaestom sazivu, 25. septembra 2018. godine.</p>
			<p class="potpis">PR broj 125</p>
			<p class="potpis">U Beogradu, 26. septembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Rumunije o uzajamnoj zaštiti razmenjenih tajnih podataka</p>
			<p class="centar">"Službeni glasnik RS - Međunarodni ugovori", broj 
			12 od 27. septembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Rumunije o uzajamnoj zaštiti razmenjenih tajnih podataka, potpisan 8. februara 2017. godine, u Bukureštu, u originalu na srpskom, rumunskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM<br>IZMEĐU VLADE REPUBLIКE SRBIJE I VLADE RUMUNIJE O UZAJAMNOJ ZAŠTITI RAZMENJENIH TAJNIH PODATAКA</p>
			<p class="bold">Preambula </p>
			<p class="Basic-Paragraph">Vlada Republike Srbije i Vlada Rumunije (u daljem tekstu: Strane), uviđajući da dobra saradnja može zahtevati razmenu tajnih podataka između Strana, neposredno ili preko pravnih lica država Strana,</p>
			<p class="Basic-Paragraph">u želji da utvrde pravni okvir za uzajamnu zaštitu tajnih podataka koji će važiti za sve buduće sporazume i ugovore o saradnji koji sadrže ili predviđaju pristup tajnim podacima i koji će biti primenjen između Strana ili između pravnih lica država Strana. </p>
			<p class="Basic-Paragraph">sporazumele su se sledeće:</p>
			<p class="bold">Član 1.<br>Cilj i predmet</p>
			<p class="Basic-Paragraph">(1) Cilj ovog sporazuma je da obezbedi zaštitu tajnih podataka koji se razmene ili stvore u saradnji između Strana ili između pravnih lica država Strana. </p>
			<p class="Basic-Paragraph">(2) Ovaj sporazum se primenjuje na svaku aktivnost koja uključuje razmenu tajnih podataka koja se obavlja ili će biti obavljena između Strana ili između pravnih lica država Strana. </p>
			<p class="Basic-Paragraph">(3) Ovaj sporazum ne utiče na obaveze Strana koje proizlaze iz drugih međunarodnih sporazuma sa trećim stranama i ne koristi se protiv interesa, bezbednosti i teritorijalnog integriteta drugih država. </p>
			<p class="bold">Član 2.<br>Definicije </p>
			<p class="Basic-Paragraph">U ovom sporazumu, koriste se sledeće definicije: </p>
			<p class="Basic-Paragraph">a) <span class="bold">tajni podaci</span><span class="bold"> </span>jesu svi podaci, dokumenti ili materijal, bez obzira na njihov oblik, kojima je dodeljen određeni stepen tajnosti u skladu sa zakonodavstvom država Strana i koji zahtevaju zaštitu od neovlašćenog otkrivanja ili nekog drugog oblika ugrožavanja;</p>
			<p class="Basic-Paragraph">b) <span class="bold">stepen tajnosti </span>jeste oznaka koja, prema zakonodavstvu države Strane, određuje neka ograničenja u pogledu pristupa tajnim podacima i mera zaštite; </p>
			<p class="Basic-Paragraph">c) <span class="bold">strana davalac </span>jeste strana, uključujući bilo koje drugo pravno lice države Strane koja stvara tajne podatke i ustupa ih drugoj Strani; </p>
			<p class="Basic-Paragraph">d) <span class="bold">strana primalac </span>jeste strana, uključujući bilo koje drugo pravno lice države Strane koja prima tajne podatke od druge Strane;</p>
			<p class="Basic-Paragraph">e) <span class="bold">ugovor s tajnim podacima </span>jeste ugovor koji sadrži ili uključuje tajne podatke; </p>
			<p class="Basic-Paragraph">f) <span class="bold">bezbednosni sertifikat za fizička lica</span><span class="bold"> </span>jeste dokument izdat u skladu sa zakonodavstvom države Strane na osnovu sprovedene bezbednosne provere okončane pozitivnom odlukom koja omogućava licu da mu se odobri pristup i rukovanje tajnim podacima; </p>
			<p class="Basic-Paragraph">g) <span class="bold">bezbednosni sertifikat za pravna lica </span>jeste dokument izdat u skladu sa zakonodavstvom države Strane na osnovu sprovedene bezbednosne provere okončane pozitivnom odlukom koja treba da omogući pravnom licu da izvrši aktivnosti u vezi sa ugovorom s tajnim podacima; </p>
			<p class="Basic-Paragraph">h) <span class="bold">nadležni bezbednosni organi </span>su organi navedeni u članu 3. ovog sporazuma, ovlašćeni na nacionalnom nivou da u skladu sa zakonodavstvom država Strana, obezbeđuju jedinstvenu primenu mera za zaštitu tajnih podataka; </p>
			<p class="Basic-Paragraph">i) <span class="bold">princip „</span><span class="bold">potrebno je da zna” </span>jeste princip po kome određenom licu može biti odobren pristup tajnim podacima, samo ako je to potrebno za obavljanje njegovih službenih dužnosti ili zadataka;</p>
			<p class="Basic-Paragraph">j) <span class="bold">kompromitovanje</span><span class="bold"> </span>jeste svaki oblik zloupotrebe, suprotan nacionalnom zakonodavstvu, koji za posledicu ima štetu ili neovlašćeni pristup, izmenu, otkrivanje ili uništavanje tajnih podataka, kao i svako drugo postupanje ili nepostupanje koje za posledicu ima gubitak poverljivosti, integriteta ili raspoloživosti.</p>
			<p class="bold">Član 3.<br>Nadležni bezbednosni organi </p>
			<p class="Basic-Paragraph">(1) Nadležni bezbednosni organi odgovorni za primenu ovog sporazuma su:</p>
			<p class="Basic-Paragraph">Za Republiku Srbiju:</p>
			<p class="Basic-Paragraph">Кancelarija Saveta za Nacionalnu bezbednost i zaštitu tajnih podataka.</p>
			<p class="Basic-Paragraph">Za Rumuniju:</p>
			<p class="Basic-Paragraph">Oficiul Registrului Naţional al Informaţiilor Secrete de Stat.</p>
			<p class="Basic-Paragraph">(2) Strane se uzajamno obaveštavaju diplomatskim putem o svakoj promeni u vezi sa nadležnim bezbednosnim organima.</p>
			<p class="bold">Član 4.<br>Stepeni tajnosti </p>
			<p class="Basic-Paragraph">(1) Ekvivalentnost nacionalnih stepena tajnosti je sledeća:</p>
			<table class="tabela-sa-borderom">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Republiku Srbiju</p>
						</td>
						<td class="No-Table-Style">
							<p class="Basic-Paragraph">Za Rumuniju</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">DRŽAVNA TAJNA</p>
						</td>
						<td class="No-Table-Style">
							<p class="Basic-Paragraph">STRICT SECRET DE IMPORTANŢĂ DEOSEBITĂ</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">STROGO POVERLJIVO</p>
						</td>
						<td class="No-Table-Style">
							<p class="Basic-Paragraph">STRICT SECRET</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">POVERLJIVO</p>
						</td>
						<td class="No-Table-Style">
							<p class="Basic-Paragraph">SECRET</p>
						</td>
					</tr>
					<tr class="No-Table-Style">
						<td class="No-Table-Style">
							<p class="Basic-Paragraph">INTERNO</p>
						</td>
						<td class="No-Table-Style">
							<p class="Basic-Paragraph">SECRET DE SERVICIU</p>
						</td>
					</tr>
				</tbody>
			</table>
			<p class="Basic-Paragraph">(2) Strana davalac obaveštava, bez odlaganja, Stranu primaoca o svim promenama stepena tajnosti ustupljenih tajnih podataka. </p>
			<p class="Basic-Paragraph">(3) Strana davalac obaveštava Stranu primaoca o svim dodatnim uslovima ustupanja ili organičenjima upotrebe ustupljenih tajnih podataka.</p>
			<p class="Basic-Paragraph">(4) Strana primalac obezbeđuje da tajni podaci budu označeni ekvivalentnim nacionalnim stepenom tajnosti u skladu sa stavom 1. ovog člana.</p>
			<p class="Basic-Paragraph">(5) Strane se uzajamno obaveštavaju o svim promenama u vezi sa nacionalnim stepenima tajnosti. </p>
			<p class="bold">Član 5.<br>Zaštita tajnih podataka</p>
			<p class="Basic-Paragraph">(1) Strana primalac pruža svim primljenim podacima istu zaštitu kao nacionalnim tajnim podacima ekvivalentnog stepena tajnosti, u skladu sa članom 4. ovog sporazuma. </p>
			<p class="Basic-Paragraph">(2) Odredbe ovog sporazuma, neće se tumačiti tako da dovode u pitanje nacionalno zakonodavstvo Strana u vezi sa pristupom dokumentima od javnog značaja ili pristupom podacima javnog karaktera, zaštitom ličnih podataka ili zaštitom tajnih podataka. </p>
			<p class="Basic-Paragraph">(3) Svaka Strana obezbeđuje primenu odgovarajućih mera za zaštitu tajnih podataka koji se obrađuju, čuvaju ili prenose u komunikaciono-informacionim sistemima. Te mere obezbeđuju poverljivost, integritet i raspoloživost i, po potrebi, neporecivost i autentičnost tajnih podataka, kao i odgovarajući stepen odgovornosti i dokazivosti radnji u vezi s tim podacima.</p>
			<p class="bold">Član 6.<br>Otkrivanje i korišćenje tajnih podataka</p>
			<p class="Basic-Paragraph">(1) Svaka Strana obezbeđuje da tajni podaci koji se dostave ili razmene prema ovom sporazumu budu zaštićeni od:</p>
			<p class="Basic-Paragraph">a) sniženja ili skidanja stepena tajnosti bez prethodnog pismenog odobrenja ili na zahtev Strane davaoca; </p>
			<p class="Basic-Paragraph">b) korišćenja u druge svrhe, osim u one za koje su dostavljeni; </p>
			<p class="Basic-Paragraph">c) otkrivanja bilo kojoj trećoj državi, međunarodnoj organizaciji, licu ili pravnom licu bez prethodnog pismenog odobrenja Strane davaoca.</p>
			<p class="Basic-Paragraph">(2) Ukoliko bilo koji drugi sporazum koji se zaključi između Strana sadrži stroža pravila u vezi sa razmenom ili zaštitom tajnih podatka, primenjuju se ta pravila.</p>
			<p class="bold">Član 7.<br>Pristup tajnim podacima</p>
			<p class="Basic-Paragraph">(1) Pristup podacima stepena POVERLJIVO/SECRET i višem i/ili lokacijama i objektima u kojima se izvode aktivnosti koje uključuju te podatke, dozvoljen je, uz poštovanje principa „potrebno je da zna”, samo licima koja su ovlašćena i imaju sertifikat o bezbednosnoj proveri lica koji važi za stepen tajnosti podataka za koje se zahteva pristup.</p>
			<p class="Basic-Paragraph">(2) Pristup podacima stepena INTERNO/SECRET DE SERVICIU ograničen je na ona lica koja postupaju prema principu „potrebno je da zna”, pod uslovom da ispunjavaju zahteve za pristup tim tajnim podacima u skladu sa nacionalnim zakonodavstvom Strana.</p>
			<p class="Basic-Paragraph">(3) Svaka Strana obezbeđuje da sva lica kojima se odobri pristup tajnim podacima budu obaveštena o svojoj odgovornosti da zaštite te podatke u skladu sa odgovarajućim bezbednosnim propisima. </p>
			<p class="bold">Član 8.<br>Prevod i umnožavanje tajnih podataka</p>
			<p class="Basic-Paragraph">(1) Svi prevodi i umnoženi primerci tajnih podataka označavaju se odgovarajućim nacionalnim stepenom tajnosti i zaštićuju kao originalni tajni podaci.</p>
			<p class="Basic-Paragraph">(2) Sve prevode i umnožene primerke tajnih podataka izrađuju lica koja imaju odgovarajuće sertifikate o bezbednosnoj proveri fizičkih lica.</p>
			<p class="Basic-Paragraph">(3) Svi prevodi tajnih podataka imaju prikladnu napomenu na jeziku prevoda kojom se ukazuje da sadrže tajne podatke Strane davaoca.</p>
			<p class="Basic-Paragraph">(4) Tajni podaci označeni DRŽAVNA TAJNA/STRICT SECRET DE IMPORTANŢĂ DEOSEBITĂ prevode se ili umnožavaju samo na osnovu prethodnog pismenog odobrenja Strane davaoca.</p>
			<p class="Basic-Paragraph">(5) Svi umnoženi primerci i prevodi stavljaju se pod iste zaštitne mere kao originalni podaci. Umnoženi primerci se ograničavaju na broj koji se zahteva u službene svrhe. </p>
			<p class="bold">Član 9.<br>Uništavanje tajnih podataka</p>
			<p class="Basic-Paragraph">(1) Tajni podaci se uništavaju u skladu sa nacionalnim zakonodavstvom Strane primaoca na način koji onemogućava njihovu delimičnu ili potpunu rekonstrukciju. </p>
			<p class="Basic-Paragraph">(2) Tajni podaci se uništavaju samo uz prethodno pismeno odobrenje Strane davaoca ili na njen zahtev. </p>
			<p class="Basic-Paragraph">(3) Podaci stepena DRŽAVNA TAJNA/STRICT SECRET DE IMPORTANŢĂ DEOSEBITĂ stepena se ne uništavaju, već se vraćaju Strani davaocu, pošto Strana primalac proceni da joj više nisu potrebni. </p>
			<p class="Basic-Paragraph">(4) Strana primalac pismeno obaveštava Stranu davaoca o uništavanju tajnih podataka.</p>
			<p class="Basic-Paragraph">(5) U slučaju situacije koja onemogućava zaštitu i vraćanje tajnih podatka koji su stvoreni ili ustupljeni prema ovom sporazumu, tajni podaci se odmah uništavaju. Strana primalac obaveštava blagovremeno nadležni bezbednosni organ o uništavanju tajnih podataka. </p>
			<p class="bold">Član 10.<br>Prenos tajnih podataka</p>
			<p class="Basic-Paragraph">(1) Tajni podaci se prenose diplomatskim putem, vojnim kurirom ili drugim sredstvima koja dogovore nadležni bezbednosni organi u skladu s nacionalnim zakonodavstvom Strane koja pokreće prenos. Strana primalac pismeno potvrđuje prijem tajnih podataka. </p>
			<p class="Basic-Paragraph">(2) Tajni podaci se prenose elektronski u kriptovanom obliku, korišćenjem kriptografskih metoda i sredstava koje su obostrano prihvatili nadležni bezbednosni organi u skladu sa nacionalnim zakonodavstvom obe Strane. </p>
			<p class="Basic-Paragraph">(3) Ukoliko treba preneti veću pošiljku koja sadrži tajne podatke, nadležni bezbednosni organi se dogovaraju o prevoznom sredstvu, putnom pravcu i merama bezbednosti za svaki takav slučaj pojedinačno.</p>
			<p class="bold">Član 11.<br>Posete</p>
			<p class="Basic-Paragraph">(1) Posete koje zahtevaju pristup tajnim podacima na teritoriji države Strane domaćina podležu prethodnom pismenom odobrenju nadležnog bezbednosnog organa Strane domaćina, u skladu sa njenim nacionalnim zakonodavstvom.</p>
			<p class="Basic-Paragraph">(2) Zahtev za posete se podnosi nadležnom bezbednosnom organu Strane domaćina i sadrži sledeće podatke koji će biti korišćeni samo u svrhu te posete:</p>
			<p class="Basic-Paragraph">a) ime i prezime posetioca, datum i mesto rođenja, državljanstvo i broj putne isprave/lične karte;</p>
			<p class="Basic-Paragraph">b) funkcija posetioca, uz detaljan opis poslodavca koga predstavlja; </p>
			<p class="Basic-Paragraph">c) detaljan opis projekta u kome posetilac učestvuje; </p>
			<p class="Basic-Paragraph">d) potvrda o sertifikatu o bezbednosnoj proveri posetioca, njegovo važenje i stepen tajnosti podataka do koga se odobrava pristup;</p>
			<p class="Basic-Paragraph">e) naziv, adresa, broj telefona/faksa, imejl adresa i lice za kontakt kod pravnog lica koje će biti posećeno; </p>
			<p class="Basic-Paragraph">f) svrha posete, uključujući najviši stepen tajnost podataka o kojima je reč;</p>
			<p class="Basic-Paragraph">g) datum i trajanje posete; kod češćih poseta, treba navesti ukupan period obuhvaćen tim posetama;</p>
			<p class="Basic-Paragraph">h) drugi podaci, prema dogovoru nadležnih bezbednosnih organa;</p>
			<p class="Basic-Paragraph">i) datum i potpis nadležnog bezbednosnog organa pošiljaoca.</p>
			<p class="Basic-Paragraph">(3) Zahtev za posetu se podnosi najmanje 20 dana pre obavljanja posete, osim ako nadležni bezbednosni organi ne odobre drugačije. </p>
			<p class="Basic-Paragraph">(4) Nadležni bezbednosni organ Strane koji prima zahtev za posetu blagovremeno obaveštava o svojoj odluci nadležni bezbednosni organ Strane podnosioca zahteva.</p>
			<p class="Basic-Paragraph">(5) Кada se poseta odobri, nadležni bezbednosni organ Strane domaćina dostavlja primerak zahteva za posetu rukovaocu pravnog lica koje će biti posećeno.</p>
			<p class="Basic-Paragraph">(6) Posetioci postupaju u skladu sa bezbednosnim propisima i uputstvima Strane domaćina. </p>
			<p class="Basic-Paragraph">(7) Nadležni bezbednosni organi se mogu dogovoriti o spisku posetilaca koji su ovlašćeni da obavljaju češće posete. Spisak važi za početni period od najviše dvanaest meseci i može biti produžen za dodatni period koji ne prelazi dvanaest meseci. Zahtev za češće posete se podnosi u skladu sa stavom (3) ovog člana. Кada se spisak odobri, dotična pravna lica mogu neposredno organizovati međusobne posete. </p>
			<p class="Basic-Paragraph">(8) Strane garantuju zaštitu ličnih podataka u skladu sa svojim nacionalnim zakonodavstvom. </p>
			<p class="bold">Član 12.<br>Ugovori sa tajnim podacima</p>
			<p class="Basic-Paragraph">(1) U slučaju da Strana ili pravni subjekt na teritoriji njegove države namerava da zaključi ugovor s tajnim podacima koji će biti izvršen u okviru teritorije države druge Strane, Strana na čijoj teritoriji se odvija izvršenje preuzima odgovornost za zaštitu tajnih podataka u vezi sa ugovorom u skladu sa zakonodavstvom svoje države i odredbama ovog sporazuma. </p>
			<p class="Basic-Paragraph">(2) Na zahtev, nadležni bezbednosni organi potvrđuju da li su odgovarajući sertifikati o bezbednosnoj proveri pravnih lica i sertifikati o bezbednosnoj proveri fizičkih lica izdati predloženim ugovaračima i licima koja učestvuju u pregovorima za zaključenje ugovora ili u izvršenju ugovora s tajnim podacima, pre nego što pristupe tajnim podacima Strane davaoca. </p>
			<p class="Basic-Paragraph">(3) Svaki ugovor s tajnim podacima koji se zaključi između ugovarača u skladu sa odredbama ovog sporazuma uključuje odgovarajući bezbednosni prilog u kome će biti utvrđeni najmanje sledeći aspekti: </p>
			<p class="Basic-Paragraph">a) spisak tajnih podataka u vezi sa ugovorom s tajnim podacima i njihovi stepeni tajnosti;</p>
			<p class="Basic-Paragraph">b) procedura dostavljanja promena stepena tajnosti razmenjenih podataka;</p>
			<p class="Basic-Paragraph">c) kanali komunikacije i sredstva elektromagnetnog prenosa; </p>
			<p class="Basic-Paragraph">d) procedura transporta tajnih podataka; </p>
			<p class="Basic-Paragraph">e) obaveza obaveštavanja o svakom stvarnom ili mogućem kompromitovanju.</p>
			<p class="Basic-Paragraph">(4) Primerak bezbednosnog priloga uz svaki ugovor s tajnim podacima prosleđuje se nadležnom bezbednosnom organu Strane na čijoj teritoriji će biti izvršen ugovor s tajnim podacima, kako bi se omogućio adekvatan bezbednosni nadzor i kontrola. </p>
			<p class="Basic-Paragraph">(5) Ugovori s tajnim podacima koji zahtevaju pristup podacima stepena INTERNO/SECRET DE SERVICIU sadrže odgovarajuću odredbu u kojoj se utvrđuje minimum mera koje treba primeniti u cilju zaštite tih tajnih podatka. </p>
			<p class="Basic-Paragraph">(6) Svaki podugovarač mora ispuniti iste bezbednosne uslove kao ugovarač. </p>
			<p class="Basic-Paragraph">(7) Nadležni bezbednosni organi mogu se dogovoriti o uzajamnim posetama, kako bi analizirali delotvornost mera koje je doneo ugovarač ili podugovarač u cilju zaštite tajnih podataka uključenih u ugovor s tajnim podacima.</p>
			<p class="Basic-Paragraph">(8) Strane obezbeđuju zaštitu autorskih prava, prava industrijske svojine, uključujući patente, poslovne tajne i sva druga prava u vezi sa tajnim podacima koji se razmene između njihovih država u skladu sa njihovim nacionalnim zakonodavstvom.</p>
			<p class="Basic-Paragraph">(9) Nadležni bezbednosni organi Strana mogu se dogovoriti o dodatnim detaljnim procedurama u vezi sa ugovorom s tajnim podacima.</p>
			<p class="bold">Član 13.<br>Bezbednosna saradnja</p>
			<p class="Basic-Paragraph">(1) Кako bi ostvarili i primenili slične standarde bezbednosti, nadležni bezbednosni organi, na zahtev, dostavljaju međusobno podatke o svojim nacionalnim bezbednosnim standardima, procedurama i praksi u zaštiti tajnih podataka. U tom cilju, nadležni bezbednosni organi mogu obaviti uzajamne posete.</p>
			<p class="Basic-Paragraph">(2) U slučaju potrebe, nadležni bezbednosni organi mogu zaključiti bezbednosne aranžmane o posebnim tehničkim aspektima u vezi sa primenom ovog sporazuma. </p>
			<p class="Basic-Paragraph">(3) Nadležni bezbednosni organi se, prema potrebi, uzajamno obaveštavaju o svim posebnim bezbednosnim rizicima koji mogu da ugroze ustupljene tajne podatke.</p>
			<p class="Basic-Paragraph">(4) Na zahtev, nadležni bezbednosni organi Strana, uzimajući u obzir zakonodavstvo svojih država, pružaju međusobnu pomoć u postupku izdavanja sertifikata o bezbednosnoj proveri za fizička lica i sertifikata o bezbednosnoj proveri za pravna lica za svoje državljane koji borave ili za pravna lica koja se nalaze na teritoriji države druge Strane.</p>
			<p class="Basic-Paragraph">(5) Nadležni bezbednosni organi se uzajamno obaveštavaju o svim izmenama koje se tiču sertifikata o bezbednosnoj proveri fizičkih lica i sertifikata o bezbednosnoj proveri pravnih lica koji su u vezi sa saradnjom prema ovom sporazumu.</p>
			<p class="Basic-Paragraph">(6) Strane međusobno priznaju svoje sertifikate o bezbednosnoj proveri fizičkih i pravnih lica koji su izdati državljanima i pravnim licima u njihovim državama u skladu sa njihovim nacionalnim zakonodavstvom u vezi sa pristupom tajnim podacima koji su razmenjeni u skladu sa ovim sporazumom. </p>
			<p class="Basic-Paragraph">(7) Bezbednosno-obaveštajne i policijske službe država Strana mogu sarađivati i neposredno razmenjivati operativne i/ili obaveštajne podatke u skladu sa nacionalnim zakonodavstvom. </p>
			<p class="bold">Član 14.<br>Кompromitovanje tajnih podataka</p>
			<p class="Basic-Paragraph">(1) Strane preduzimaju sve odgovarajuće mere, u skladu sa svojim nacionalnim zakonodavstvom, kako bi utvrdile okolnosti u slučaju da je poznato ili se osnovano sumnja da su tajni podaci kompromitovani. </p>
			<p class="Basic-Paragraph">(2) U slučaju kompromitovanja koje uključuje tajne podatke koje je stvorila ili primila druga Strana, nadležni bezbednosni organ na teritoriji čije države se dogodilo kompromitovanje obaveštava o tome, što je pre moguće, nadležni bezbednosni organ Strane davaoca i primenjuje odgovarajuće mere u skladu sa nacionalnim zakonodavstvom. Strane, po potrebi, sarađuju tokom navedenog postupka. </p>
			<p class="Basic-Paragraph">(3) U slučaju da se kompromitovanje dogodi na teritoriji treće države, nadležni bezbednosni organ Strane pošiljaoca preduzima radnje iz stava 2. ovog člana.</p>
			<p class="Basic-Paragraph">(4) Nadležni bezbednosni organ Strane primaoca pismeno obaveštava nadležni bezbednosni organ Strane davaoca o okolnostima kompromitovanja, obimu štete, preduzetim merama za njeno smanjenje i rezultatima postupka koji se pominju u stavu 2. ovog člana. To obaveštenje treba da sadrži dovoljno pojedinosti, tako da Strana primalac može potpuno da proceni posledice.</p>
			<p class="bold">Član 15.<br>Tumačenje i sporovi </p>
			<p class="Basic-Paragraph">Svaki spor između Strana u vezi sa tumačenjem ili primenom ovog sporazuma rešava se isključivo putem konsultacija između Strana. </p>
			<p class="bold">Član 16.<br>Troškovi </p>
			<p class="Basic-Paragraph">Svaka Strana snosi svoje troškove koji nastanu u primeni ovog sporazuma. </p>
			<p class="bold">Član 17.<br>Završne odredbe</p>
			<p class="Basic-Paragraph">(1) Ovaj sporazum se zaključuje na neodređeno vreme i podleže potvrđivanju u skladu sa procedurama nacionalnog zakonodavstva Strana i stupa na snagu prvog dana sledećeg meseca posle datuma poslednjeg obaveštenja dostavljenog diplomatskim putem kojim se Strane uzajamno obaveštavaju da su ispunjeni potrebni uslovi za stupanje na snagu ovog sporazuma.</p>
			<p class="Basic-Paragraph">(2) Izmene i dopune ovog sporazuma vrše se na osnovu saglasnosti obe Strane. Te izmene i dopune stupaju na snagu u skladu sa stavom (1) ovog člana.</p>
			<p class="Basic-Paragraph">(3) Svaka Strana može u svakom trenutku pismeno otkazati ovaj sporazum. U tom slučaju, važenje ovog sporazuma ističe posle šest (6) meseci od dana kada druga Strana primi obaveštenje o otkazu.</p>
			<p class="Basic-Paragraph">(4) Bez obzira na otkaz ovog sporazuma, svi tajni podaci ustupljeni prema ovom sporazumu su i dalje zaštićeni u skladu sa odredbama Sporazuma, dok Strana davalac ne oslobodi od ove obaveze Stranu primaoca. </p>
			<p class="Basic-Paragraph">(5) Strane se odmah uzajamno obaveštavaju o svakoj promeni nacionalnog zakonodavstva koja utiče na zaštitu tajnih podataka ustupljenih prema ovom sporazumu. U slučaju promena, Strane obavljaju konsultacije da bi razmotrile moguće izmene ovog sporazuma. U međuvremenu, tajni podaci su i dalje zaštićeni, kao što je predviđeno ovim sporazumom, osim ako Strana davalac ne zahteva drugačije u pismenom obliku. </p>
			<p class="Basic-Paragraph">(6) Stupanjem na snagu ovog sporazuma prestaje da važi Sporazum između Ministarstva odbrane Republike Srbije i Ministarstva nacionalne odbrane Rumunije o zaštiti razmenjenih tajnih vojnih podataka potpisan u Bukureštu 6. juna i u Beogradu 27. jula 2013. godine.</p>
			<p class="Basic-Paragraph">Sačinjeno u Bukureštu, 8 februara 2017. godine, u dva originala na srpskom, rumunskom i engleskom jeziku, pri čemu su svi tekstovi podjednako verodostojni. U slučaju neslaganja u tumačenju, merodavan je tekst na engleskom jeziku. </p>
			<p class="Basic-Paragraph">Potvrđujući navedeno, dole potpisani propisno ovlašćeni predstavnici svojih vlada potpisali su ovaj sporazum.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Vladu Republike Srbije</p>
							<p class="Basic-Paragraph">dr Goran Matić,</p>
							<p class="Basic-Paragraph">direktor Кancelarije Saveta za nacionalnu bezbednost i zaštitu tajnih podataka</p>
						</td>
						<td class="No-Table-Style">
							<p class="auto-style1">Za Vladu Rumunije</p>
							<p class="auto-style1">dr Marius Petresku,</p>
							<p class="auto-style1">državni sekretar,<br>direktor Nacionalne kancelarije za tajne podatke</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

