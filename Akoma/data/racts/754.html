


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Slovačke Republike o saradnji u oblasti odbrane</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Slovačke Republike o saradnji u oblasti odbrane, koji je donela Narodna skupština Republike Srbije, na Petoj sednici Prvog redovnog zasedanja u 2017. godini, 29. maja 2017. godine.</p>
				<p class="potpis">PR broj 25</p>
				<p class="potpis">U Beogradu, 29. maja 2017. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="odluka-zakon">o potvrđivanju Sporazuma između Vlade Republike Srbije i Vlade Slovačke Republike o saradnji u oblasti odbrane</p>
				<p class="centar">"Službeni glasnik RS - Međunarodni ugovori", 
				broj 4 od 30. maja 2017.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Slovačke Republike o saradnji u oblasti odbrane, koji je potpisan u Bratislavi, 5. decembra 2016. godine, u originalu na srpskom, slovačkom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold">SPORAZUM <br>IZMEĐU VLADE REPUBLIКE SRBIJE<br>I VLADE SLOVAČКE REPUBLIКE<br>O SARADNJI U OBLASTI ODBRANE<br></p>
				<p>Vlada Republike Srbije i Vlada Slovačke Republike (u daljem tekstu: „Strane”), </p>
				<p>poštujući principe Povelje Ujedinjenih nacija,</p>
				<p>prepoznajući značaj stabilnih i demokratskih zemalja za unapređenje poverenja, stabilnosti i bezbednosti u Evropi, </p>
				<p>uvažavajući duh partnerstva i saradnje, a u želji da razvijaju dobre odnose u oblasti odbrane na osnovu uzajamnog poštovanja, poverenja i razumevanja,</p>
				<p>sporazumele su se o sledećem:</p>
				<p class="clan">Član 1.</p>
				<p>Svrha ovog sporazuma je uspostavljanje i produbljivanje saradnje između Strana u oblasti odbrane, kao i uspostavljanje principa na osnovu kojih će se ostvarivati ta saradnja. </p>
				<p class="clan">Član 2.</p>
				<p>1) Odredbe ovog sporazuma sprovode se u skladu sa nacionalnim zakonodavstvom država Strana, kao i u skladu sa međunarodnim pravom po principima jednakosti, reciprociteta i uzajamne koristi. </p>
				<p>2) Nadležni organi za sprovođenje ovog sporazuma su Ministarstvo odbrane Republike Srbije i Ministarstvo odbrane Slovačke Republike.</p>
				<p class="clan">Član 3.</p>
				<p>1) Strane ostvaruju saradnju u oblasti:</p>
				<p>a) planiranja odbrane i upravljanja odbranom zemlje u mirnodopskim uslovima i u vanrednom i ratnom stanju; </p>
				<p>b) razvoja oružanih snaga država Strana i sistema mobilizacije u mirnodopskim uslovima;</p>
				<p>v) naoružanja oružanih snaga država Strana;</p>
				<p>g) istraživanja i razvoja vojne opreme u domenu odbrane;</p>
				<p>d) saradnje između odbrambenih industrija u okviru nadležnosti Strana;</p>
				<p>đ) organizacije i obuke u vezi sa učešćem vojnih jedinica u mirovnim misijama Ujedinjenih nacija i drugih međunarodnih organizacija;</p>
				<p>e) razmene informacija u oblasti bezbednosti letenja;</p>
				<p>ž) vojnog školovanja i obuke profesionalnih vojnika;</p>
				<p>z) logistike;</p>
				<p>i) zaštite životne sredine i razmene iskustava iz učešća pripadnika oružanih snaga država Strana u otklanjanju posledica katastrofa, u ekološkim i industrijskim nesrećama i katastrofama;</p>
				<p>j) učešća vojnih posmatrača na vojnim vežbama;</p>
				<p>k) vojne geografije;</p>
				<p>l) normativnog uređenja oružanih snaga država Strana;</p>
				<p>lj) vojnomedicinske službe;</p>
				<p>m) borbe protiv terorizma;</p>
				<p>n) drugih pitanja o kojima se Strane dogovore.</p>
				<p>2) Nadležni organi Strana mogu urediti pojedine oblasti saradnje predviđene stavom 1) ovog člana zaključivanjem posebnih ugovora. </p>
				<p class="clan">Član 4.</p>
				<p>Saradnja Strana ostvaruje se kroz sledeće oblike: </p>
				<p>a) susrete ministara odbrane i načelnika generalštabova oružanih snaga i drugih ovlašćenih predstavnika; </p>
				<p>b) uzajamne posete delegacija oružanih snaga država Strana;</p>
				<p>v) posete i razmenu iskustava eksperata Strana;</p>
				<p>g) organizaciju i održavanje obuke i vojnih vežbi;</p>
				<p>d) međusobnu razmenu informacija i iskustava;</p>
				<p>đ) sastanke, učešće na kursevima i konferencijama, kao i </p>
				<p>e) na druge načine o kojima Strane postignu dogovor.</p>
				<p class="clan">Član 5. </p>
				<p>1) Tokom realizacije ovog sporazuma, Strane razmenjuju isključivo podatke za javnu upotrebu.</p>
				<p>2) Razmena i zaštita tajnih podataka, urediće se posebnim sporazumom.</p>
				<p>3) Strane neće ustupati informacije i materijale dostavljene na osnovu ovog sporazuma trećoj strani bez prethodne pisane saglasnosti Strane koja je dostavila te informacije i materijale.</p>
				<p class="clan">Član 6.</p>
				<p>Pojedinačne aktivnosti saradnje preciziraju se godišnjim planovima saradnje koje izrađuju nadležni organi Strana najkasnije do 15. novembra tekuće godine za narednu kalendarsku godinu.</p>
				<p class="clan">Član 7.</p>
				<p>1) Termini koji se koriste u ovom sporazumu imaju sledeće značenje:</p>
				<p>a) „Strana pošiljalac” je strana koja šalje osoblje, sredstva i opremu na teritoriju države Strane primaoca;</p>
				<p>b) „Strana primalac” je strana na teritoriji čije države se nalaze osoblje, sredstva i oprema Strane pošiljaoca;</p>
				<p>v) „Osoblje” je vojno osoblje i civilna lica na službi u institucijama i organima Strana. </p>
				<p>2) Strana pošiljalac u toku boravka svoje delegacije na teritoriji države Strane primaoca o sopstvenom trošku obezbeđuje:</p>
				<p>a) prevoz do unapred utvrđenog mesta na kojem članovi delegacije ulaze na teritoriju Strane primaoca i nazad, osim ako nije drugačije dogovoreno; </p>
				<p>b) dnevnice za period boravka;</p>
				<p>v) troškove zdravstvenog osiguranja u inostranstvu;</p>
				<p>g) dokumente koje zahtevaju nadležne službe Strane primaoca u vezi sa ulaskom na njenu teritoriju, boravkom i napuštanjem te teritorije. </p>
				<p>3) Strana primalac u toku boravka članova delegacije Strane pošiljaoca na teritoriji države Strane primaoca o sopstvenom trošku obezbeđuje: </p>
				<p>a) prevoz od unapred utvrđenog mesta na kojem članovi delegacije Strane pošiljaoca ulaze na teritoriju države Strane primaoca; </p>
				<p>b) ishranu;</p>
				<p>v) smeštaj;</p>
				<p>g) kulturni program.</p>
				<p>4) Strana primalac za članove delegacije Strane pošiljaoca, tokom njihovog boravka na teritoriji države Strane primaoca, obezbeđuje hitnu medicinsku pomoć pod istim uslovima koji važe za državljane Strane primaoca. </p>
				<p>5) Strana pošiljalac snosi sve troškove u vezi sa smrću člana svoje delegacije na teritoriji države Strane primaoca uključujući i troškove prevoza posmrtnih ostataka do teritorije Strane pošiljaoca. </p>
				<p class="clan">Član 8.</p>
				<p>Svaki spor koji eventualno nastane prilikom tumačenja ili primene ovog sporazuma, rešava se isključivo konsultacijama i pregovorima između Strana, bez posredovanja treće strane. </p>
				<p class="clan">Član 9.</p>
				<p>Ovaj sporazum stupa na snagu danom prijema drugog pisanog obaveštenja kojim se Strane međusobno obaveštavaju, diplomatskim putem, da su sprovele postupke neophodne za stupanje na snagu ovog sporazuma u skladu sa svojim nacionalnim zakonodavstvom.</p>
				<p class="clan">Član 10.</p>
				<p>1) Ovaj sporazum zaključuje se na period od pet godina i automatski se produžava za svaki naredni petogodišnji period, osim ukoliko jedna Strana ne obavesti drugu Stranu, pisanim putem, o nameri da ga jednostrano otkaže najmanje šest meseci pre isteka njegovog roka važenja. U tom slučaju, ovaj sporazum prestaje da važi šest meseci nakon prijema obaveštenja o njegovom otkazivanju.</p>
				<p>2) Strane mogu uz zajedničku saglasnost izvršiti izmene ili dopune ovog sporazuma. Izmene i dopune moraju biti u pisanoj formi i čine sastavni deo ovog sporazuma.</p>
				<p>3) U slučaju prestanka važenja ovog sporazuma, sve aktivnosti započete u periodu njegovog važenja realizovaće se pod istim uslovima pod kojima su i započete. </p>
				<p>Sačinjeno u Bratislavi, dana 5. 12. 2016. godine, u po dva istovetna primerka, svaki na srpskom, slovačkom i engleskom jeziku, pri čemu su svi primerci podjednako autentični. U slučaju razlika u tumačenju ovog sporazuma, merodavan je tekst na engleskom jeziku.</p>
				<table class="tabela-bez-bordera">
					<tbody>
						<tr>
							<td class="auto-style1">
								<p>Za Vladu</p>
								<p>Republike Srbije</p>
								<p>Zoran Đorđević, s.r.</p>
							</td>
							<td class="auto-style1">
								<p>Za Vladu</p>
								<p>Slovačke Republike</p>
								<p>Peter Gajdoš, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

