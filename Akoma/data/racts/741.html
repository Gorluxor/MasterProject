


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma o saradnji između Vlade Republike Srbije i Vlade Crne Gore u kontekstu pristupanja Evropskoj uniji</p>
				<p>Proglašava se Zakon o potvrđivanju Sporazuma o saradnji između Vlade Republike Srbije i Vlade Crne Gore u kontekstu pristupanja Evropskoj uniji, koji je donela Narodna skupština Republike Srbije na sednici Devetog vanrednog zasedanja u 2014. godini, 8. septembra 2014. godine.</p>
				<p class="potpis">PR broj 68</p>
				<p class="potpis">U Beogradu, 9. septembra 2014. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma o saradnji između Vlade Republike Srbije i Vlade Crne Gore u kontekstu pristupanja Evropskoj uniji</p>
				<p class="naslov"><span style="font-weight: 400">"Službeni 
				glasnik RS - Međunarodni ugovori", broj 10 od 9. septembra 2014.</span></p>
				<p class="clan">Član 1.</p>
				<p>Potvrđuje se Sporazum o saradnji između Vlade Republike Srbije i Vlade Crne Gore u kontekstu pristupanja Evropskoj uniji, sačinjen 10. decembra 2013. godine u Beogradu, u dva istovetna primerka na srpskom i crnogorskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi: </p>
				<p class="bold">Sporazum <br>o saradnji između Vlade Republike Srbije i Vlade Crne Gore u kontekstu pristupanja Evropskoj uniji</p>
				<p>Vlada Republike Srbije i Vlada Crne Gore (u daljem tekstu: ugovorne strane);</p>
				<p>Polazeći od strateškog cilja ostvarivanja punopravnog članstva u Evropskoj uniji;</p>
				<p>Podsećajući na značaj individualnog pristupa u proceni ispunjenja kriterijuma za članstvo u Evropskoj uniji;</p>
				<p>Svesne važnosti obostranog doprinosa napretku u postizanju trajne afirmacije evropskih vrednosti u regionu;</p>
				<p>Naglašavajući značaj političkih, institucionalnih, ekonomskih i pravnih reformi u postizanju standarda Evropske unije;</p>
				<p>Podsećajući na opredeljenje Evropske unije da podrži reforme u regionu kroz različite programe i instrumente za finansijsku i stručnu pomoć;</p>
				<p>Odlučne da dalje razvijaju dobrosusedske odnose i regionalnu saradnju;</p>
				<p>Svesne značaja daljeg unapređenja saradnje u područjima od obostranog interesa u cilju bržeg usaglašavanja nacionalnog zakonodavstva s pravnom tekovinom Evropske unije;</p>
				<p>Naglašavajući prava i obaveze koje proističu iz Sporazuma o izmeni i pristupanju Centralnoevropskom sporazumu o slobodnoj trgovini;</p>
				<p>Imajući u vidu jake osnove i snažan potencijal za razvoj ekonomske saradnje dve države;</p>
				<p>Podsećajući na kapacitete saradnje privrednih komora Srbije i Crne Gore, Turističkog predstavništva Crne Gore u Beogradu, Srpsko-crnogorskog poslovnog kluba i osnivanje Međuvladine komisije za ekonomsku i trgovinsku saradnju u septembru 2012. godine;</p>
				<p>Polazeći od Zaključaka predsedništva Evropskog saveta u Solunu i Samita Evropske unije i zemalja Procesa stabilizacije i pridruživanja iz juna 2003. godine;</p>
				<p>Ohrabrene obnovljenim konsenzusom o proširenju, kako je utvrđeno u zaključcima predsedništva Evropskog saveta u Briselu iz 2006. godine;</p>
				<p>Pozdravljajući Zaključke Evropskog saveta od 29. juna 2012. o otpočinjanju pregovora s Crnom Gorom i odluku Evropskog saveta od 1. marta 2013. godine o dodeli statusa države kandidata Republici Srbiji;</p>
				<p>U želji da unaprede redovni politički dijalog s posebnim akcentom na saradnju koja ima za cilj integraciju u evropske strukture;</p>
				<p>Uzimajući u obzir sve bilateralne sporazume zaključene između ugovornih strana</p>
				<p>Saglasile su se o sledećem:</p>
				<p class="bold">POGLAVLJE I<br>POLITIČКI DIJALOG</p>
				<p class="bold">Član 1.</p>
				<p>Ugovorne strane su odlučne u nameri da razvijaju redovni politički dijalog u cilju unapređenja saradnje u kontekstu procesa evropskih integracija i afirmacije evropskih vrednosti u bilateralnoj i regionalnoj saradnji. </p>
				<p class="bold">Član 2.</p>
				<p>Politički dijalog se odvija kroz sastanke ministara spoljnih poslova ili sastanke predstavnika dva ministarstva na visokom nivou, na godišnjem nivou.</p>
				<p>Politički dijalog podstiče saradnju u oblastima od zajedničkog interesa u procesu pristupanja Evropskoj uniji i pitanja vezana za stabilnost u regionu i unapređenje regionalne saradnje. </p>
				<p>Ugovorne strane otvorene su za dijalog s drugim državama pokrivenim procesom proširenja.</p>
				<p class="bold">Član 3.</p>
				<p>Ugovorne strane jačaju dijalog i saradnju između državnih organa nadležnih za poslove evropske integracije odnosno Ministarstva spoljnih poslova Republike Srbije i Ministarstva vanjskih poslova i evropskih integracija Crne Gore.</p>
				<p>U okviru ove saradnje, ugovorne strane na operativnom nivou vrše konsultacije o:</p>
				<p>– reformi zakonodavstva i usklađenosti nacionalnog pravnog poretka s pravnom tekovinom Evropske unije;</p>
				<p>– trenutnom stanju i pravcima u procesu pristupanja Evropskoj uniji;</p>
				<p>– upravljanju Instrumentom za predpristupnu pomoć i drugom pomoći vezanom za integraciju dve države u Evropsku uniju;</p>
				<p>– razmeni eksperata u oblastima od zajedničkog interesa;</p>
				<p>– stručnoj i administrativnoj pomoći.</p>
				<p class="bold">Član 4.</p>
				<p>U cilju razvoja ukupnih odnosa u regionu i ubrzavanja procesa evropske integracije, ugovorne strane ohrabruju saradnju između parlamenata, naročito između odbora nadležnih za pitanja pristupanja Evropskoj uniji, i doprinose unapređenju interparlamentarne saradnje u regionu.</p>
				<p class="bold">POGLAVLJE II</p>
				<p class="bold">Privredna i trgovinska saradnja</p>
				<p class="bold">Član 5.</p>
				<p>Ugovorne strane sarađuju u cilju postizanja standarda u oblasti slobodne trgovine i usklađivanja carinskog sistema, time pomažući sprovođenje Sporazuma o izmeni i pristupanju Centralnoevropskom sporazumu o slobodnoj trgovini potpisanom u Bukureštu, 19. decembra 2006. godine.</p>
				<p>Saradnja između ugovornih strana je naročito usmerena na:</p>
				<p>– moguću međusobnu operativnost carinskih IT sistema Republike Srbije i Crne Gore kao i upotrebu jedinstvenog administrativnog dokumenta;</p>
				<p>– izradu i primenu standardizovanog sistema ranog upozorenja u svrhu kretanja osetljivih roba (tj. duvana, alkohola, nafte i naftnih derivata);</p>
				<p>– poboljšanje i pojednostavljenje inspekcija i formalnosti u vezi s prevozom robe;</p>
				<p>– razmenu oficira za vezu na ograničeni vremenski period, u skladu sa recipročno prihvaćenim modalitetima;</p>
				<p>– obuku carinskih službenika.</p>
				<p>Ne dovodeći u pitanje dalju saradnju predviđenu ovim sporazumom, naročito u čl. 8, 9. i 10. Sporazuma, uzajamna pomoć između odnosnih carinskih organa ugovornih strana odvija se u skladu s odredbama Aneksa 5 o uzajamnoj administrativnoj pomoći u carinskim stvarima iz člana 14, st. 2. i 3. Sporazuma o izmenama i pristupanju Centralnoevropskom sporazumu o slobodnoj trgovini potpisanom u Bukureštu, 19. decembra 2006. godine.</p>
				<p class="bold">Član 6.</p>
				<p>Ugovorne strane razmatraju potencijale za jačanje ekonomske saradnje, naročito u oblastima od obostranog interesa:</p>
				<p>– infrastruktura, pre svega izgradnja autoputa Beograd–Bar, kao i valorizacija i revitalizacija postojećih saobraćajnih kapaciteta;</p>
				<p>– razvoj saradnje u oblasti energetike;</p>
				<p>– razvoj i sprovođenje zajedničkih projekata u oblasti poljoprivrede i proizvodnje hrane;</p>
				<p>– intenziviranje saradnje u oblasti turizma.</p>
				<p>U cilju dinamiziranja ekonomskih odnosa, ugovorne strane dodatno angažuju subjekte kao što su privredne komore Srbije i Crne Gore, Turističko predstavništvo Crne Gore u Beogradu, Srpsko-crnogorski poslovni klub i Međuvladina komisija za ekonomsku i trgovinsku saradnju. </p>
				<p class="bold">POGLAVLJE III</p>
				<p class="bold">Кretanje radnika i kapitala, poslovno nastanjivanje <br>i pružanje usluga</p>
				<p class="bold">Član 7.</p>
				<p>U pogledu kretanja radnika i kapitala, poslovnog nastanjivanja i pružanja usluga, ugovorne strane jedna drugoj obezbeđuju jednake ustupke u skladu sa svojim posebnim sporazumima.</p>
				<p>Uzimajući u obzir činjenicu da će mogućnosti zapošljavanja radnika biti pod uticajem situacije na tržištu rada svake od ugovornih strana, kretanje radnika reguliše bilateralni sporazum.</p>
				<p>Ugovorne strane su saglasne da radnici migranti zaposleni, u skladu sa zakonom, na teritoriji države jedne od njih neće biti podvrgnuti diskriminaciji po bilo kom osnovu.</p>
				<p>Pravo na osiguranje od posebnih rizika reguliše se sporazumom o socijalnom osiguranju između ugovornih strana.</p>
				<p>Za vođenje pregovora po pitanju posebnih sporazuma odgovorni su nadležni državni organi.</p>
				<p class="bold">Član 8.</p>
				<p>Ugovorne strane omogućavaju slobodno kretanje kapitala i ostvarivanje prava poslovnog nastanjivanja.</p>
				<p>Tekuća plaćanja između ugovornih strana vrše se u skladu s odredbama Statuta Međunarodnog monetarnog fonda u konvertibilnoj valuti prema uobičajenoj praksi međunarodnog bankarstva.</p>
				<p class="bold">Član 9.</p>
				<p>Ugovorne strane podstiču međusobnu saradnju u pružanju usluga u skladu s odgovarajućim odredbama Opšteg sporazuma o trgovini i uslugama (GATS) i Svetske trgovinske organizacije.</p>
				<p class="bold">POGLAVLJE IV</p>
				<p class="bold">Usklađivanje zakonodavstva s pravnim tekovinama <br>Evropske unije</p>
				<p class="bold">Član 10.</p>
				<p>Ugovorne strane ističu značaj usklađivanja svojih važećih i budućih propisa s pravnom tekovinom Evropske unije i sarađuju kroz:</p>
				<p>– razmenu iskustva u vezi s procesom usklađivanja zakonodavstva s pravnom tekovinom Evropske unije;</p>
				<p>– razmenu iskustva o domaćem zakonodavstvu i zakonodavnoj praksi;</p>
				<p>– razmenu informacija o procesu prevođenja i pripreme nacionalne verzije pravne tekovine Evropske unije;</p>
				<p>– organizaciju obuka, seminara, sastanaka eksperata i ostalih oblika stručnog usavršavanja i razmene stručne pomoći.</p>
				<p class="bold">POGLAVLJE V</p>
				<p class="bold">Saradnja u oblasti pravosuđa </p>
				<p class="bold">Član 11.</p>
				<p>U cilju unapređenja zakonskih i administrativnih standarda i postepenog usklađivanja svog zakonodavstva s pravnom tekovinom Evropske unije, ugovorne strane intenziviraju saradnju u oblasti pravosuđa, a naročito u pogledu politike u oblasti reforme sudstva i vladavine prava.</p>
				<p>U cilju saradnje u navedenim oblastima, ugovorne strane razmenjuju:</p>
				<p>– iskustvo u zakonodavnoj praksi i reformama;</p>
				<p>– informacije o postojećim i novim trendovima;</p>
				<p>– međusobnu ekspertsku pomoć u oblastima od obostranog značaja;</p>
				<p>– tehničku i administrativnu pomoć.</p>
				<p class="bold">Saradnja u drugim oblastima</p>
				<p class="bold">Član 12.</p>
				<p>Ugovorne strane sarađuju i u drugim oblastima od obostranog interesa.</p>
				<p>Ugovorne strane podstiču saradnju u borbi protiv klimatskih promena i u oblasti zaštite životne sredine, naročito u svetlu usaglašavanja s pravnim tekovinama Evropske unije. </p>
				<p class="bold">POGLAVLJE VI</p>
				<p class="bold">Institucionalni mehanizmi i opšte odredbe</p>
				<p class="bold">Član 13.</p>
				<p>Za sprovođenje ovog sporazuma uspostavljaju se sledeći institucionalni mehanizmi:</p>
				<p>– sastanak ministara spoljnih poslova i evropskih integracija u okviru političkog dijaloga, koji obuhvata razvoj saradnje i rešavanje pitanja u vezi s pristupom ugovornih strana Evropskoj uniji;</p>
				<p>– zajednički odbor sastavljen od predstavnika državnih organa nadležnih za poslove evropske integracije, zajedno s predstavnicima drugih ministarstava koji na operativnom nivou raspravljaju o sprovođenju ovog sporazuma;</p>
				<p>– zajedničke radne grupe za unapređenje saradnje u konkretnim oblastima.</p>
				<p class="bold">Član 14.</p>
				<p>Ugovorne strane konsultuju i obaveštavaju Evropsku uniju o jačanju svoje saradnje.</p>
				<p class="bold">POGLAVLJE VII</p>
				<p class="bold">Završne odredbe</p>
				<p class="bold">Član 15.</p>
				<p>Ovaj sporazum se zaključuje na neodređeno vreme.</p>
				<p>Svaka od ugovornih strana može otkazati ovaj sporazum tako što će o tome obavestiti drugu stranu, diplomatskim putem, najmanje šest meseci unapred.</p>
				<p>Svaki spor koji nastane u tumačenju ili primeni ovog sporazuma rešavaće se diplomatskim putem.</p>
				<p>Ovaj sporazum stupa na snagu na dan prijema poslednje diplomatske note kojom ugovorne strane obaveštavaju da su ispunjeni zahtevi predviđeni njihovim unutrašnjim zakonodavstvom za njegovo stupanje na snagu.</p>
				<p>Ovaj sporazum ne dovodi u pitanje prava i obaveze koje proizilaze iz međunarodnih ugovora koji su na snazi za ugovorne strane.</p>
				<p>Sačinjeno u Beogradu, 10. decembra 2013, u dva originalna primerka, na srpskom i crnogorskom jeziku pri čemu su oba teksta jednako verodostojna.</p>
				<table class="tabela-bez-bordera">
					<tbody>
						<tr>
							<td>
								<p>Za Vladu Republike Srbije</p>
								<p>Ivica Dačić, s.r.</p>
							</td>
							<td>
								<p align="right">Za Vladu Crne Gore</p>
								<p align="right">Milo Đukanović, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

