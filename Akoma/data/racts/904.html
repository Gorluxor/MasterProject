


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Ruske Federacije <br>o osnivanju Srpsko-ruskog humanitarnog centra</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Ruske Federacije o osnivanju Srpsko-ruskog humanitarnog centra, koji je donela Narodna skupština Republike Srbije na Devetoj sednici Drugog redovnog zasedanja u 2012. godini, 24. decembra 2012. godine.</p>
				<p class="potpis">PR broj 111</p>
				<p class="potpis">U Beogradu, 24. decembra 2012. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma između Vlade Republike Srbije i Vlade Ruske Federacije o osnivanju Srpsko-ruskog humanitarnog centra</p>
				<p class="auto-style1">"Službeni glasnik RS - Međunarodni 
				ugovori", broj 6
				<span lang="SR-CYR" style="mso-ansi-language:SR-CYR">od 24. 
				decembra 2012.<o:p></o:p></span></p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Ruske Federacije o osnivanju Srpsko-ruskog humanitarnog centra, koji je potpisan u Nišu, dana 25. aprila 2012. godine, u originalu na srpskom i ruskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi: </p>
				<p class="bold">SPORAZUM</p>
				<p class="bold">između Vlade Republike Srbije i Vlade Ruske Federacije <br>o osnivanju Srpsko-ruskog humanitarnog centra</p>
				<p>Vlada Republike Srbije i Vlada Ruske Federacije, (u daljem tekstu: Strane), rukovodeći se Sporazumom između Vlade Republike Srbije i Vlade Ruske Federacije o saradnji u oblasti vanrednog humanitarnog reagovanja, sprečavanja elementarnih nepogoda i tehnogenih havarija i uklanjanja njihovih posledica od 20. oktobra 2009. godine,</p>
				<p>sporazumele su se o sledećem:</p>
				<p class="bold">Član 1.</p>
				<p>Strane osnivaju Srpsko-ruski humanitarni centar (u daljem tekstu: Centar) radi obavljanja zadataka humanitarnog reagovanja u vanrednim situacijama na teritoriji Republike Srbije i drugih zemalja u okruženju.</p>
				<p>Statut Centra utvrđuje se posebnim Sporazumom između Strana.</p>
				<p class="bold">Član 2.</p>
				<p>Centar se osniva na teritoriji Republike Srbije, sa sedištem u gradu Nišu.</p>
				<p>Na teritoriji Republike Srbije Centar može da osniva filijale i predstavništva.</p>
				<p class="bold">Član 3.</p>
				<p>Centar je međuvladina humanitarna neprofitna organizacija koja uživa prava pravnog lica na teritorijama država Strana u skladu s njihovim propisima.</p>
				<p>Centar se registruje u Republici Srbiji u skladu sa propisima Republike Srbije. </p>
				<p class="bold">Član 4.</p>
				<p>Centar obavlja svoju delatnost u skladu sa ovim sporazumom, drugim međunarodnim sporazumima u kojima učestvuju države Strane, propisima Republike Srbije i Statutom Centra.</p>
				<p>Prilikom obavljanja svoje delatnosti Centar sarađuje s državnim organima, organima teritorijalne autonomije i organima jedinica lokalne samouprave Republike Srbije, kao i sa profilnim evropskim i drugim međunarodnim strukturama.</p>
				<p>Centar ne može da obavlja delatnost koja je direktno ili indirektno usmerena protiv interesa jedne od Strana.</p>
				<p class="bold">Član 5. </p>
				<p>Centar obavlja sledeće zadatke:</p>
				<p>– učešće u akcijama sprečavanja i likvidacije vanrednih situacija, uključujući gašenje požara;</p>
				<p>– pružanje vanredne humanitarne pomoći stanovništvu pogođenom vanrednom situacijom;</p>
				<p>– realizacija zajedničkih projekata i programa na teritoriji Republike Srbije i drugih zemalja u okruženju, uključujući projekte i programe humanitarnog razminiranja;</p>
				<p>– obuka i stručno usavršavanje kadrova iz oblasti sprečavanja i likvidacije vanrednih situacija;</p>
				<p>– testiranje i demonstracija savremenih vatrogasno-spasilačkih sredstava i tehnologija;</p>
				<p>– obavljanje drugih zadataka koji ne protivureče ciljevima osnivanja Centra.</p>
				<p>Radi obezbeđivanja realizacije zadataka poverenih Centru Strane izdvajaju usaglašenu količinu snaga i sredstava, formiraju i održavaju zalihe materijalno-tehničkih sredstava. </p>
				<p class="bold">Član 6. </p>
				<p>Organi Strana nadležni za primenu ovog sporazuma su: </p>
				<p>1) sa srpske Strane – Ministarstvo unutrašnjih poslova Republike Srbije;</p>
				<p>2) sa ruske Strane – Ministarstvo Ruske Federacije za civilnu zaštitu, vanredne situacije i uklanjanje posledica elementarnih nepogoda.</p>
				<p class="bold">Član 7.</p>
				<p>Radno-pravni status srpskog osoblja Centra određuje se u skladu sa propisima Republike Srbije.</p>
				<p>Rusko osoblje Centra tokom njegovog boravka na teritoriji Republike Srbije uživa pravni status utvrđen za administrativno i tehničko osoblje Ambasade Ruske Federacije, u skladu sa Bečkom konvencijom o diplomatskim odnosima iz 1961. godine.</p>
				<p class="bold">Član 8.</p>
				<p>Centar se osniva na osnovu početnih udela Strana.</p>
				<p>Početni udeo Strana uključuje budžetska sredstva Ruske Federacije i Republike Srbije, kao i pokretnu i nepokretnu imovinu, koju Strane daju Centru na korišćenje.</p>
				<p class="bold">Član 9. </p>
				<p>Imovinu Centra čine novčana sredstva i imovina koju su Strane predale na korišćenje u svojstvu početnog udela, kao i imovina, novčana i druga sredstva i intelektualna svojina, stečena tokom njegovog rada.</p>
				<p class="bold">Član 10. </p>
				<p>Sredstva za rad Centra ne mogu da budu predmet pretresa, rekvizicije, konfiskacije, eksproprijacije ili nekog drugog oblika administrativnog ni sudskog izvršenja.</p>
				<p class="bold">Član 11.</p>
				<p>Organi upravljanja Centrom su: Upravni odbor, Direkcija i Nadzorni odbor.</p>
				<p class="bold">Član 12.</p>
				<p>Upravni odbor je najviši organ upravljanja Centrom.</p>
				<p>Svaka Strana imenuje tri člana Upravnog odbora, u roku od mesec dana od dana potpisivanja ovog sporazuma.</p>
				<p>Upravni odbor donosi odluke konsenzusom, na način predviđen Statutom Centra.</p>
				<p class="bold">Član 13.</p>
				<p>Direkcija Centra je izvršni organ Centra.</p>
				<p>Direkciju Centra čine direktor Centra, kodirektor Centra, zamenici direktora Centra i članovi Direkcije, koji se imenuju po principu pariteta.</p>
				<p>Direktora, kodirektora Centra i zamenike direktora Centra imenuje Upravni odbor, na dve godine. Nakon osnivanja Centra prvim na funkciju direktora imenuje se predstavnik srpske Strane.</p>
				<p class="bold">Član 14.</p>
				<p>Nadzorni odbor je nadzorni organ Centra.</p>
				<p>Članove Nadzornog odbora Centra imenuju Strane po principu pariteta. </p>
				<p class="bold">Član 15. </p>
				<p>Struktura, način funkcionisanja i organizacija Centra i postupak reorganizacije utvrđuju se Statutom Centra.</p>
				<p class="bold">Član 16. </p>
				<p>Delatnost Centra finansira se iz:</p>
				<p>– budžetskih sredstava Strana;</p>
				<p>– grantova i donacija fizičkih i pravnih lica, zainteresovanih za podršku radu Centra;</p>
				<p>– sredstava koja Centru pružaju treće zemlje ili međunarodne organizacije;</p>
				<p>– sredstava stečenih prilikom obavljanja dozvoljenih oblika rada Centra, uključujući pružanje usluga. </p>
				<p>Radi obezbeđivanja rada Centra može se koristiti podrška u obliku materijalnih resursa i usluga, koji se obezbeđuju iz izvora drugih strana.</p>
				<p class="bold">Član 17. </p>
				<p>U programima i projektima koje sprovodi Centar mogu učestvovati međunarodne organizacije, treće države, kao i pravna i fizička lica tih država, o čemu se zaključuje sporazum između Centra i potencijalnih učesnika.</p>
				<p class="bold">Član 18. </p>
				<p>Zvanični jezici Centra su srpski i ruski jezik.</p>
				<p class="bold">Član 19.</p>
				<p>U slučaju delovanja više sile na rad Centra, nadležni organi <br>iz člana 6. ovog sporazuma u najkraćem roku preduzimaju neophodne mere za obezbeđenje bezbednih uslova za živote zaposlenih u Centru, kao i za očuvanje imovine Centra i ponovno uspostavljanje rada Centra.</p>
				<p class="bold">Član 20.</p>
				<p>Strane dodeljuju Centru olakšice, privilegije i imunitete neophodne za rad Centra.</p>
				<p>Olakšice, privilegije i imuniteti iz stava 1. ovog člana utvrđuju se posebnim sporazumom, koji podleže potvrđivanju.</p>
				<p class="bold">Član 21.</p>
				<p>U slučaju prestanka rada Centra u skladu sa članom 25. ovog sporazuma, Strane formiraju Likvidacionu komisiju i određuju način njenog rada.</p>
				<p class="bold">Član 22.</p>
				<p>Sporovi i nesporazumi između Strana nastali primenom ili tumačenjem ovog sporazuma rešavaće se putem pregovora i konsultacija.</p>
				<p class="bold">Član 23. </p>
				<p>Ovaj sporazum može biti izmenjen uz uzajamnu saglasnost Strana. </p>
				<p>O izmenama ovog sporazuma zaključuje se poseban protokol koji stupa na snagu na način predviđen članom 25. ovog sporazuma.</p>
				<p class="bold">Član 24. </p>
				<p>U slučaju da treća država postaje učesnik u radu Centra, potpisuje se odgovarajući sporazum koji podleže potvrđivanju i od trenutka njegovog stupanja na snagu prestaje da važi ovaj sporazum.</p>
				<p class="bold">Član 25.</p>
				<p>Ovaj sporazum stupa na snagu 30 dana od prijema poslednjeg pismenog obaveštenja kojim Strane obaveštavaju jedna drugu o okončanju unutrašnjih zakonskih procedura neophodnih za njegovo stupanje na snagu, a privremeno se primenjuje od dana njegovog potpisivanja, izuzev odredaba čl. 7, 10, 17, 20, 21, 22, 23. i 24, koje se primenjuju od dana njegovog stupanja na snagu.</p>
				<p>Sporazum ostaje na snazi pet godina od dana stupanja na snagu i automatski će se produžavati za po pet godina, ukoliko nijedna Strana u pismenoj formi ne obavesti drugu Stranu o svojoj nameri da raskine ovaj sporazum najmanje šest meseci pre isteka važećeg roka. </p>
				<p>Sastavljeno u Nišu, 25. aprila 2012. godine u dva originalna primerka na srpskom i ruskom jeziku, pri čemu oba primerka imaju jednaku snagu.</p>
				<table class="tabela-bez-bordera">
					<tbody>
						<tr>
							<td>
								<p>Za Vladu</p>
							</td>
							<td>
								<p>Za Vladu</p>
							</td>
						</tr>
						<tr>
							<td>
								<p>Republike Srbije</p>
							</td>
							<td>
								<p>Ruske Federacije</p>
							</td>
						</tr>
						<tr>
							<td>
								<p>Ivica Dačić, s.r.</p>
							</td>
							<td>
								<p>Vladimir Pučkov, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

