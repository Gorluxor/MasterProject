

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>
<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz-naslov">o proglašenju Zakona o potvrđivanju Sporazuma između Republike Srbije i Agencije Evropske unije za saradnju u sprovođenju zakona o upućivanju oficira za vezu </p>
			<p class="Basic-Paragraph">Proglašava se Zakon o potvrđivanju Sporazuma između Republike Srbije i Agencije Evropske unije za saradnju u sprovođenju zakona o upućivanju oficira za vezu, koji je donela Narodna skupština Republike Srbije na Petoj sednici Drugog redovnog zasedanja u 2019. godini, 14. novembra 2019. godine.</p>
			<p class="potpis">PR broj 118</p>
			<p class="potpis">U Beogradu, 15. novembra 2019. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Republike Srbije i Agencije Evropske unije za saradnju u sprovođenju zakona o upućivanju oficira za vezu </p>
			<p class="auto-style1"><br>
			"Službeni glasnik RS - Međunarodni ugovori", broj 13 od 18. 
			novembra 2019.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Republike Srbije i Agencije Evropske unije za saradnju u sprovođenju zakona o upućivanju oficira za vezu, potpisan 4. marta 2019. godine i 8. aprila 2019. godine, u originalu na srpskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="clan">SPORAZUM IZMEĐU REPUBLIКE SRBIJE I AGENCIJE EVROPSКE UNIJE ZA SARADNJU U SPROVOĐENJU ZAКONA O UPUĆIVANJU OFICIRA ZA VEZU </p>
			<p class="Basic-Paragraph">Ovaj sporazum se zaključuje između Republike Srbije i Agencije Evropske unije za saradnju u sprovođenju zakona (u daljem tekstu: Evropol), za potrebe ovog sporazuma, u daljem tekstu zajedno: Strane ili pojedinačno: Strana.</p>
			<p class="bold">Član 1.<br>Oficir za vezu Evropola </p>
			<p class="Basic-Paragraph">1. Republika Srbija i Evropol su saglasni da unaprede saradnju u skladu sa Sporazumom o operativnoj i strateškoj saradnji između Republike Srbije i Evropola, potpisanim 16. januara 2014. godine, u Beogradu (u daljem tekstu: Sporazum), upućivanjem jednog ili više oficira za vezu Evropola u Republiku Srbiju.</p>
			<p class="Basic-Paragraph">2. Strane dogovaraju broj oficira za vezu Evropola.</p>
			<p class="bold">Član 2.<br>Zadaci oficira za vezu</p>
			<p class="Basic-Paragraph">Zadatak oficira za vezu Evropola je da podrže i koordiniraju saradnju između Republike Srbije, Evropola i država članica Evropske unije. Кonkretno, oficiri za vezu Evropola zaduženi su da podrže kontakte između Republike Srbije, Evropola i država članica Evropske unije i da olakšaju razmenu informacija.</p>
			<p class="bold">Član 3.<br>Status oficira za vezu</p>
			<p class="Basic-Paragraph">1. Oficiri za vezu Evropola se smatraju zvaničnim predstavnicima Evropola u odnosu na Republiku Srbiju. Republika Srbija olakšava boravak oficira za vezu na svojoj teritoriji. </p>
			<p class="Basic-Paragraph">2. Republika Srbija, unutar svoje teritorije, oficirima za vezu Evropola dodeljuje iste privilegije i imunitete, koji su im potrebni za valjano izvršavanje zadataka, a koje Republika Srbija dodeljuje članovima administrativnog i tehničkog osoblja diplomatskih predstavništava u Republici Srbiji, u skladu sa Bečkom konvencijom o diplomatskim odnosima od 18. aprila 1961. godine.</p>
			<p class="Basic-Paragraph">3. Imunitet koji se dodeljuje oficirima za vezu Evropola ne obuhvata imunitet od krivičnog sudstva za postupke učinjene izvan vršenja službene dužnosti.</p>
			<p class="Basic-Paragraph">4. Arhiva oficira za vezu Evropola je nepovrediva što se tiče pristupa od strane Republike Srbije. Ova arhiva sadrži sve evidencije, korespondenciju, dokumenta, rukopise, digitalne podatke, fotografije, filmove i snimke koji pripadaju ili se čuvaju od strane oficira za vezu.</p>
			<p class="bold">Član 4.<br>Metode rada</p>
			<p class="Basic-Paragraph">1. Bilo kakva razmena informacija između Republike Srbije i oficira za vezu obavlja se u skladu sa odredbama Sporazuma. </p>
			<p class="Basic-Paragraph">2. Prilikom razmene informacija oficiri za vezu Evropola komuniciraju sa nacionalnom kontakt tačkom i nacionalnim nadležnim organima u skladu sa Sporazumom ili sa bilo kojim drugim subjektom u Republici Srbiji koji je određen u tu svrhu u skladu sa članom 6. stav 2. Sporazuma.</p>
			<p class="bold">Član 5.<br>Administrativna pitanja</p>
			<p class="Basic-Paragraph">1. Oficiri za vezu Evropola nalaziće se u Ministarstvu unutrašnjih poslova, Direkciji policije, Upravi za međunarodnu operativnu policijsku saradnju, Odeljenje za poslove Evropola (Sedište), gde im se svi potrebni uslovi kao što su kancelarijski prostor i telekomunikaciona oprema obezbeđuju o trošku Republike Srbije. Međutim, troškove telekomunikacija snosi Evropol.</p>
			<p class="Basic-Paragraph">2. Oprema Evropola koja se instalira u Sedištu ostaje vlasništvo Evropola. </p>
			<p class="Basic-Paragraph">3. Evropol se oslobađa svih carinskih dažbina, zabrana i ograničenja uvoza i izvoza u odnosu na robu za službenu upotrebu.</p>
			<p class="Basic-Paragraph">4. Evropol obezbeđuje da njegovi oficiri za vezu imaju brz, i gde je to tehnički izvodljivo, direktan pristup bazama podataka potrebnim za izvršavanje njihovih zadataka. Oficiri za vezu Evropola mogu koristiti, kada je to potrebno, postojeću infrastrukturu za komunikaciju i razmenu informacija između Evropola i Republike Srbije.</p>
			<p class="Basic-Paragraph">5. Oficiri za vezu Evropola poštuju bezbednosna pravila u Republici Srbiji u meri u kojoj je to primenljivo, a u vezi sa njihovim prisustvom u Sedištu, bez obzira na bezbednosni režim samog Evropola koji se posebno odnosi na obradu informacija Evropola. Prilikom obavljanja svojih dužnosti oficiri za vezu Evropola, postupaju u skladu sa Uredbom o Evropolu. </p>
			<p class="Basic-Paragraph">6. Oficiri za vezu Evropola obaveštavaju Republiku Srbiju o radnom vremenu i podacima o kontaktu u hitnim slučajevima. Oficiri za vezu Evropola takođe obaveštavaju Republiku Srbiju o svakom produženom odsustvu iz Sedišta.</p>
			<p class="bold">Član 6.<br>Odgovornost u slučaju spora</p>
			<p class="Basic-Paragraph">1. Bez obzira na član 21. Sporazuma, svaka Strana odgovara za štetu nanetu svojini druge Strane. Svaka takva šteta nadoknađuje se odmah na osnovu blagovremenog i opravdanog zahteva druge Strane. U slučaju neslaganja u vezi nadoknade, primenjuje se član 22. Sporazuma.</p>
			<p class="Basic-Paragraph">2. U slučaju spora između Republike Srbije i Evropola, ili između Republike Srbije i oficira za vezu Evropola, Republika Srbija ima pravo da oficirima za vezu Evropola zabrani pristup Sedištu ili da odobri pristup pod posebnim uslovima ili ograničenjima, na osnovu adekvatno potkrepljenog obrazloženja.</p>
			<p class="Basic-Paragraph">3. U slučaju ozbiljnog spora između Republike Srbije i oficira za vezu Evropola, Republika Srbija ima pravo da Evropolu podnese zahtev za njihovu zamenu.</p>
			<p class="bold">Član 7.<br>Izmene i dopune</p>
			<p class="Basic-Paragraph">1. Izmene i dopune ovog sporazuma međusobno se dogovaraju razmenom nota između Strana.</p>
			<p class="Basic-Paragraph">2. Ovakve izmene i dopune stupaju na snagu na dan kada Evropol primi pisano obaveštenje Republike Srbije o ispunjenju unutrašnjih procedura. </p>
			<p class="bold">Član 8.<br>Raskid</p>
			<p class="Basic-Paragraph">1. Ovaj sporazum može raskinuti bilo koja Strana slanjem pisanog obaveštenja tri meseca pre raskida.</p>
			<p class="Basic-Paragraph">2. Ne dovodeći u pitanje stav 1, pravne posledice ovog sporazuma ostaju na snazi.</p>
			<p class="bold">Član 9.<br>Stupanje na snagu</p>
			<p class="Basic-Paragraph">Ovaj sporazum stupa na snagu na dan kada Republika Srbija obavesti Evropol da je unutrašnji proces potvrđivanja završen.</p>
			<p class="Basic-Paragraph">Potpisan u dva primerka na srpskom i engleskom jeziku, pri čemu su oba primerka originalna i podjednako verodostojna.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Republiku Srbiju</p>
							<p class="Basic-Paragraph">Vladimir Rebić, s.r.<br></p>
							<p class="Basic-Paragraph">Direktor policije</p>
							<p class="Basic-Paragraph">general policije</p>
							<p class="Basic-Paragraph">Dana 8/4/2019</p>
						</td>
						<td class="No-Table-Style">
							<p class="Basic-Paragraph">Za Evropol</p>
							<p class="Basic-Paragraph">Vil van Gemert, s.r.<br></p>
							<p class="Basic-Paragraph">Zamenik direktora za operacije Evropola</p>
							<p class="Basic-Paragraph">Dana 4/3/2019</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

