<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
a {
	color: #008000;
}
 p.MsoNormal
	{margin-top:0cm;
	margin-right:0cm;
	margin-bottom:0.667rem;
	margin-left:0cm;
	line-height:107%;
	font-size:0.917rem;
	font-family:"Calibri",sans-serif;
	}
.auto-style1 {
	text-align: center;
}
.auto-style2 {
	color: #008000;
}
</style>

<p class="redakcijskipreciscentekst">Redakcijski prečišćen tekst </p>
<p class="centar">&nbsp;</p>
<p class="centar">&nbsp;</p>
<p class="odluka-zakon">ZAКON</p>
<p class="odluka-zakon">o uređenju sudova </p>
<p class="centar">„Službeni glasnik RS“, br. 116 od 22. decembra 2008, 104 od 16. decembra 2009, 101 od 29. decembra 2010, <span title="Zakon o izvršenju i obezbeđenju (Službeni glasnik RS, broj 31/2011-34)"> 
31 od 9. maja 2011</span><span title="Zakon o izvršenju i obezbeđenju (Službeni glasnik RS, broj 31/2011)"> - <font color="#008000">dr. zakon</font></span>, <span title="Zakon o izmenama i dopunama Zakona o budžetu Republike Srbije za 2011. godinu (Službeni glasnik RS, broj 78/2011)">78 od 19. oktobra 2011 - 
<font color="#008000">dr. zakon</font></span><font color="#008000">, </font>101 od 30. decembra 2011, 101 od 20. novembra 2013, <span title="Zakon o zaštiti prava na suđenje u razumnom roku (Službeni glasnik RS, broj 40/2015)">40 od 7. maja 2015 - 
<span class="auto-style2">dr. zakon</span>, 106 od 21. decembra 2015, 13 od 19. 
februara 2016, 108 od 29. decembra 2016, 113 od 17. decembra 2017, 65 od 24. 
avgusta 2018 - 
<a href="http://10.10.22.88:8080/SlGlasnikPortal/viewdoc?uuid=undefined&amp;actid=917867&amp;doctype=og&amp;external=true" target="_blank">US</a>, 87 od 13. novembra 2018, 
88 od 15. novembra 2018 -
<a href="http://www.pravno-informacioni-sistem.rs/SlGlasnikPortal/viewdoc?uuid=42e337e3-6236-2404-a584-3b9c58680aac&amp;external=true" target="_blank">US</a></span></p>
<p class="clan">Glava prva </p>
<p class="clan">NAČELA </p>
<p class="bold">Sudska vlast </p>
<p class="clan">Član 1.</p>
<p>Sudovi su samostalni i nezavisni državni organi koji štite slobode i prava 
građana, zakonom utvrđena prava i interese pravnih subjekata i obezbeđuju 
ustavnost i zakonitost. </p>
<p>Sudovi sude na osnovu Ustava, zakona i drugih opštih akata, kada je to 
predviđeno zakonom, opšteprihvaćenih pravila međunarodnog prava i potvrđenih 
međunarodnih ugovora.</p>
<p class="bold">Osnivanje sudova </p>
<p class="clan">Član 2.</p>
<p>Sudovi se osnivaju i ukidaju zakonom. </p>
<p>Ne mogu se osnivati privremeni, preki ili vanredni sudovi. </p>
<p>Za osnivanje mirovnih veća, arbitraža i drugih izabranih sudova važe posebni 
propisi.</p>
<p class="bold">Nezavisnost sudske vlasti </p>
<p class="clan">Član 3.</p>
<p>Sudska vlast pripada sudovima i nezavisna je od zakonodavne i izvršne vlasti. 
</p>
<p>Sudske odluke su obavezne za sve i ne mogu biti predmet vansudske kontrole. 
</p>
<p>Sudsku odluku može preispitivati samo nadležni sud u zakonom propisanom 
postupku. </p>
<p>Svako je dužan da poštuje izvršnu sudsku odluku.</p>
<p class="bold">Sudska nadležnost </p>
<p class="clan">Član 4.</p>
<p>Sudska nadležnost određuje se Ustavom i zakonom. </p>
<p>Sud ne može odbiti da postupa i odlučuje u stvari za koju je nadležan.</p>
<p class="bold">Određivanje sudećeg sudije </p>
<p class="clan">Član 5.</p>
<p>Sudija koji sudi određuje se nezavisno od toga ko su stranke i kakve su 
okolnosti pravne stvari. </p>
<p>Samo sudska vlast može sudijama da raspoređuje predmete, po unapred utvrđenim 
pravilima.</p>
<p class="bold">Zabrana uticaja na sud </p>
<p class="v2-clan-1">Član 6.</p>
<p class="v2-clan-left-1">Radi čuvanja autoriteta i nepristrasnosti suda 
zabranjeno je korišćenje javnog položaja i javno istupanje kojim se utiče na tok i 
ishod sudskog postupka.</p>
<p class="v2-clan-left-1">Zabranjen je svaki drugi uticaj na sud i pritisak na 
učesnike u postupku.</p>
<p class="hide-change">*Službeni glasnik RS, broj 101/2013</p>
<p class="bold">Javnost </p>
<p class="clan">Član 7.</p>
<p>Raspravljanje pred sudom je javno i može se ograničiti samo zakonom, u skladu 
sa Ustavom.</p>
<p class="bold">Pravo na pritužbu </p>
<p class="clan">Član 8.</p>
<p>Stranka i drugi učesnik u sudskom postupku imaju pravo pritužbe na rad suda 
kad smatraju da se postupak odugovlači, da je nepravilan ili da postoji bilo 
kakav nedozvoljen uticaj na njegov tok i ishod.</p>
<p class="hide-change" style="text-align: center"><em>Član 8a-8v</em></p>
<p class="hide-change" style="text-align: center"><em>Prestali su da važe (vidi član 36. Zakona - 40/2015-3)</em></p>
<p class="v2-bold-1">Saradnja sudova i drugih organa</p>
<p class="hide-change">*Službeni glasnik RS, broj 101/2013</p>
<p class="v2-clan-1">Član 9.</p>
<p class="v2-clan-left-1">Sudovi su dužni da jedni drugima pružaju pravnu pomoć 
i sarađuju, a drugi državni organi i organizacije su dužni da sudovima 
dostavljaju potrebne podatke.</p>
<p class="v2-clan-left-1">Sudovi mogu drugim državnim organima da dostave spise 
i isprave, odnosno njihove kopije, potrebne za vođenje postupka, u skladu sa 
posebnim propisima, samo kad se time ne ometa sudski postupak.</p>
<p class="hide-change">*Službeni glasnik RS, broj 101/2013</p>
<p class="bold">Obeležja državne vlasti, službena upotreba jezika i pisma </p>
<p class="clan">Član 10.</p>
<p>Sud ima pečat koji sadrži naziv i sedište suda i naziv i grb Republike 
Srbije, u skladu sa posebnim zakonima. </p>
<p>Naziv i sedište suda i naziv, grb i zastava Republike Srbije ističu se na 
vidnom mestu sudske zgrade. </p>
<p>Zastava i grb Republike Srbije ističu se i u sudnici. </p>
<p>U sudovima u Republici Srbiji u službenoj upotrebi su srpski jezik i 
ćiriličko pismo. </p>
<p>U sudovima, odeljenjima izvan sedišta sudova i sudskim jedinicama u službenoj 
upotrebi su i drugi jezici i pisma, u skladu sa zakonom.</p>
<p class="clan">Glava druga </p>
<p class="clan">SPOLJAŠNJE UREĐENJE SUDOVA </p>
<p class="clan">I. VRSTE SUDOVA </p>
<p class="bold">Sudovi Republike Srbije </p>
<p class="clan">Član 11.</p>
<p>Sudska vlast je jedinstvena na teritoriji Republike Srbije. </p>
<p>Sudska vlast u Republici Srbiji pripada sudovima opšte i posebne nadležnosti. 
</p>
<p>Sudovi opšte nadležnosti su osnovni sudovi, viši sudovi, apelacioni sudovi i 
Vrhovni kasacioni sud. </p>
<p>Sudovi posebne nadležnosti su privredni sudovi, Privredni apelacioni sud, 
prekršajni sudovi, <span class="v2-clan-left-1">Prekršajni apelacioni sud</span> i Upravni sud.</p>
<p class="hide-change">*Službeni glasnik RS, broj 101/2013</p>
<p class="bold">Vrhovni kasacioni sud </p>
<p class="clan">Član 12.</p>
<p>Vrhovni kasacioni sud je najviši sud u Republici Srbiji. </p>
<p>Sedište Vrhovnog kasacionog suda je u Beogradu.</p>
<p class="bold">Ostali sudovi republičkog ranga </p>
<p class="clan">Član 13.</p>
<p>Privredni apelacioni sud, <span class="v2-clan-left-1">Prekršajni apelacioni sud</span> i Upravni sud osnivaju 
se za teritoriju Republike Srbije, sa sedištima u Beogradu. </p>
<p><span class="v2-clan-left-1">Prekršajni apelacioni sud</span> i Upravni sud mogu imati odeljenja izvan sedišta, u 
skladu sa zakonom, u kojem trajno sude i preduzimaju ostale sudske radnje.</p>
<p class="hide-change">*Službeni glasnik RS, broj 101/2013</p>
<p class="bold">Osnovni, viši, apelacioni, privredni i prekršajni sudovi </p>
<p class="clan">Član 14.</p>
<p>Osnovni sud osniva se za teritoriju grada, odnosno jedne ili više opština, a 
viši sud za područje jednog ili više osnovnih sudova. </p>
<p>Privredni sud osniva se za teritoriju jednog ili više gradova, odnosno više 
opština. </p>
<p>Apelacioni sud osniva se za područje više viših sudova. </p>
<p>Prekršajni sud osniva se za teritoriju grada, odnosno jedne ili više opština. 
</p>
<p>Osnivanje, sedišta i područja osnovnih, viših, apelacionih, privrednih i 
prekršajnih sudova uređuju se posebnim zakonom. </p>
<p>Odeljenja prekršajnih sudova i sudske jedinice osnovnih i privrednih sudova 
određuju se posebnim zakonom.</p>
<p class="bold">Neposredno viši sud </p>
<p class="clan">Član 15.</p>
<p>Vrhovni kasacioni sud je neposredno viši sud za Privredni apelacioni sud, 
<span class="v2-clan-left-1">Prekršajni apelacioni sud</span>, Upravni sud i apelacioni sud. </p>
<p>Apelacioni sud je neposredno viši sud za viši sud i osnovni sud, Privredni 
apelacioni sud je neposredno viši sud za privredni sud, a <span class="v2-clan-left-1">Prekršajni apelacioni sud</span> je neposredno viši sud za prekršajni sud. </p>
<p>Viši sud je neposredno viši sud za osnovni sud kada je to određeno ovim 
zakonom, kao i za pitanja unutrašnjeg uređenja sudova i primene Zakona o sudijama.</p>
<p class="hide-change">*Službeni glasnik RS, broj 101/2013</p>
<p class="clan">II. PROSTIRANJE NADLEŽNOSTI I STALNOST SUDA </p>
<p class="bold">1. Prostiranje nadležnosti suda </p>
<p class="italik">Sedište i područje suda </p>
<p class="clan">Član 16.</p>
<p>Sedište suda je u zgradi gde je sud. </p>
<p>Područje suda je teritorija na kojoj se prostire nadležnost suda.</p>
<p class="italik">Mesto preduzimanja sudskih radnji </p>
<p class="clan">Član 17.</p>
<p>Sudske radnje preduzimaju se u sedištu suda, a izvan sedišta – samo kad je to 
zakonom određeno. </p>
<p>Osnovni sud, viši<span class="v2-clan-left-1">, privredni</span> i prekršajni sud može izvan svog sedišta da 
održava sudske dane.</p>
<p class="hide-change">*Službeni glasnik RS, broj 101/2013</p>
<p class="italik">Sudski dani </p>
<p class="clan">Član 18.</p>
<p>Za vreme sudskih dana sud iz člana 17. stav 2. ovog zakona sudi i preduzima 
druge sudske radnje. </p>
<p>Mesto, dan i vreme održavanja sudskih dana određuje predsednik suda, u skladu 
sa Sudskim poslovnikom. </p>
<p>Sudski dani oglašavaju se u mestu u kome se održavaju.</p>
<p class="italik">Odeljenje izvan sedišta prekršajnog suda, odnosno sudske jedinice izvan sedišta 
osnovnog i privrednog suda </p>
<p class="clan">Član 19.</p>
<p>Prekršajni sud može imati odeljenje izvan svog sedišta u kojem sudi i preduzima 
druge sudske radnje. </p>
<p>Odeljenje izvan sedišta prekršajnog suda određuje se za teritoriju grada, 
odnosno jedne ili više opština sa područja suda. </p>
<p>Osnovni i privredni sud može imati sudsku jedinicu izvan svog sedišta u 
<span class="v2-clan-left-1">kojoj</span> sudi i preduzima druge sudske radnje<span class="v2-clan-left-2">, u skladu sa godišnjim rasporedom 
poslova u sudu</span>. </p>
<p class="hide-change"><em>Brisan je raniji stav 4. (vidi član 5. Zakona - 101/2013-8)</em></p>
<p class="hide-change">*Službeni glasnik RS, broj 104/2009</p>
<p class="hide-change">**Službeni glasnik RS, broj 101/2013</p>
<p class="bold">2. Stalnost suda </p>
<p class="italik">Vreme preduzimanja sudskih radnji </p>
<p class="clan">Član 20.</p>
<p>Sudske radnje preduzimaju se svakog radnog dana, a radnje koje ne trpe odlaganje 
i<span class="v2-clan-left-1"> u vreme i</span> u dane kada sud ne radi. </p>
<p>Sudskim poslovnikom se određuju sudske radnje koje se preduzimaju u 
<span class="v2-clan-left-1">vreme i u</span> 
dane kad se ne radi.</p>
<p>Sudskim poslovnikom određuje se koje se sudske radnje preduzimaju u sudskim 
jedinicama izvan sedišta osnovnih i privrednih sudova.</p>
<p class="hide-change">*Službeni glasnik RS, broj 104/2009</p>
<p class="italik">Poštovanje radnog vremena </p>
<p class="hide-change" style="text-align: center"><em>Član 21.</em></p>
<p class="hide-change" style="text-align: center"><em>Brisan je (vidi član 6. Zakona - 101/2013-8)</em></p>
<p class="clan">Glava treća </p>
<p class="clan">NADLEŽNOST SUDOVA </p>
<p class="bold">1. Nadležnost osnovnog suda </p>
<p class="clan">Član 22.</p>
<p>Osnovni sud u prvom stepenu sudi za krivična dela za koja je kao glavna kazna 
predviđena novčana kazna ili kazna zatvora do deset i deset godina ako za 
pojedina od njih nije nadležan drugi sud i odlučuje o molbi za prestanak mere 
bezbednosti ili pravne posledice osude za krivična dela iz svoje nadležnosti. 
</p>
<p>Osnovni sud u prvom stepenu sudi u građanskopravnim sporovima ako za pojedine 
od njih nije nadležan drugi sud i vodi izvršne i vanparnične postupke za koje 
nije nadležan neki drugi sud. </p>
<p>Osnovni sud u prvom stepenu sudi u stambenim sporovima; sporovima povodom 
zasnivanja, postojanja i prestanka radnog odnosa; o pravima, obavezama i 
odgovornostima iz radnog odnosa; o naknadi štete koju zaposleni pretrpi na radu 
ili u vezi sa radom; sporovima povodom zadovoljavanja stambenih potreba na osnovu 
rada. </p>
<p>Osnovni sud pruža građanima pravnu pomoć, međunarodnu pravnu pomoć 
<span class="v2-clan-left-1">ako nije 
nadležan drugi sud</span> i vrši druge poslove određene zakonom. </p>
<p>Zakonom se može predvideti da u određenim vrstama pravnih stvari postupaju 
samo neki osnovni sudovi sa područja istog višeg suda.</p>
<p class="hide-change">*Službeni glasnik RS, broj 104/2009</p>
<p class="bold">2. Nadležnost višeg suda </p>
<p class="v2-clan-1">Član 23.</p>
<p class="v2-clan-left-1">Viši sud u prvom stepenu:</p>
<p class="v2-clan-left-1">1. sudi za krivična dela za koja je kao glavna kazna 
predviđena kazna zatvora preko deset godina;</p>
<p><span class="v2-clan-left-1">2. sudi za krivična dela: protiv čovečnosti i 
drugih dobara zaštićenih međunarodnim pravom, protiv Vojske Srbije; odavanje 
državne tajne; odavanje službene tajne; krivično delo propisano zakonom koji 
uređuje tajnost podataka; pozivanje na nasilnu promenu ustavnog uređenja; 
izazivanje nacionalne, rasne i verske mržnje i netrpeljivosti; povreda 
teritorijalnog suvereniteta; udruživanje radi protivustavne delatnosti; povreda 
ugleda Republike Srbije; povreda ugleda strane države ili međunarodne 
organizacije; pranje novca; kršenje zakona od strane sudije, javnog tužioca i 
njegovog zamenika; ugrožavanje bezbednosti vazdušnog saobraćaja; ubistvo na mah; 
silovanje; obljuba nad nemoćnim licem; obljuba zloupotrebom položaja; otmica; 
trgovina maloletnim licima radi usvojenja; nasilničko ponašanje na sportskoj 
priredbi i javnom skupu; primanje mita; zloupotreba položaja odgovornog lica 
(član 234. stav 3. Кrivičnog zakonika);</span><span class="v2-clan-left-2"> i 
krivična dela za koja je posebnim zakonom utvrđena nadležnost višeg suda;</span><span class="v2-clan-left-1"> 
zloupotreba u javnim nabavkama (član 234a stav 3. Кrivičnog zakonika);</span></p>
<p class="v2-clan-left-1">3. sudi u krivičnom postupku prema maloletnim 
učiniocima krivičnih dela;</p>
<p class="v2-clan-left-1">4. odlučuje o molbi za prestanak mere bezbednosti ili 
pravne posledice osude za krivična dela iz svoje nadležnosti;</p>
<p class="v2-clan-left-1">5. odlučuje o zahtevima za rehabilitaciju;</p>
<p class="v2-clan-left-1">6. odlučuje o zabrani rasturanja štampe i širenja 
informacija sredstvima javnog informisanja;</p>
<p class="v2-clan-left-1">7. sudi u građanskopravnim sporovima kad vrednost 
predmeta spora omogućuje izjavljivanje revizije; u sporovima o autorskim i srodnim 
pravima i zaštiti i upotrebi pronalazaka, industrijskog dizajna, modela, 
uzoraka, žigova, oznaka geografskog porekla, topografije integrisanih kola, 
odnosno topografije poluprovodničkih proizvoda i oplemenjivača biljnih sorti ako 
nije nadležan drugi sud; u sporovima o osporavanju ili utvrđivanju očinstva i 
materinstva; u sporovima za zaštitu od diskriminacije i zlostavljanja na radu; u 
sporovima o objavljivanju ispravke informacije i odgovora na informaciju zbog 
povrede zabrane govora mržnje, zaštite prava na privatni život, odnosno prava na 
lični zapis, propuštanja objavljivanja informacije i naknade štete u vezi sa 
objavljivanjem informacije;</p>
<p class="v2-clan-left-1">8. sudi u sporovima povodom štrajka; povodom 
kolektivnih ugovora ako spor nije rešen pred arbitražom; povodom obaveznog 
socijalnog osiguranja ako nije nadležan drugi sud; povodom matične evidencije; 
povodom izbora i razrešenja organa pravnih lica ako nije nadležan drugi sud;</p>
<p class="v2-clan-left-1">Viši sud u drugom stepenu odlučuje o žalbama na odluke 
osnovnih sudova:</p>
<p class="v2-clan-left-1">1. o merama za obezbeđenje prisustva okrivljenog;</p>
<p class="v2-clan-left-1">2. za krivična dela za koje je propisana novčana kazna 
i kazna zatvora do pet godina;</p>
<p><span class="v2-clan-left-1">3. na rešenja u građanskopravnim sporovima; na 
presude u sporovima male vrednosti;</span><span class="v2-clan-left-2"> u 
izvršnim postupcima i postupcima obezbeđenja;</span><span class="v2-clan-left-1"> 
u vanparničnim postupcima.</span></p>
<p class="v2-clan-left-1">Viši sud vodi postupak za izručenje okrivljenih i 
osuđenih lica, pruža međunarodnu pravnu pomoć u postupcima za krivična dela iz 
svoje nadležnosti, izvršava krivičnu presudu inostranog suda, odlučuje o 
priznanju i izvršenju stranih sudskih i arbitražnih odluka ako nije nadležan drugi 
sud, odlučuje o sukobu nadležnosti osnovnih sudova sa svog područja, obezbeđuje 
i pruža pomoć i podršku svedocima i oštećenima i vrši druge poslove određene 
zakonom.</p>
<p class="v2-clan-left-1">Zakonom se može predvideti da u određenim vrstama 
pravnih stvari postupa samo određeni viši sud.</p>
<p class="hide-change">*Službeni glasnik RS, broj 101/2013</p>
<p class="hide-change">**Službeni glasnik RS, broj 106/2015</p>
<p class="bold">3. Nadležnost apelacionog suda </p>
<p class="clan">Član 24.</p>
<p>Apelacioni sud odlučuje o žalbama: </p>
<p>1. na odluke viših sudova; </p>
<p>2. na odluke osnovnih sudova u krivičnom postupku, ako za odlučivanje o žalbi 
nije nadležan viši sud; </p>
<p>3. na presude osnovnih sudova u građanskopravnim sporovima, ako za odlučivanje 
o žalbi nije nadležan viši sud. </p>
<p>Apelacioni sud odlučuje o sukobu nadležnosti nižih sudova sa svog područja 
ako za odlučivanje nije nadležan viši sud, o prenošenju nadležnosti osnovnih i 
viših sudova kad su sprečeni ili ne mogu da postupaju u nekoj pravnoj stvari i 
vrši druge poslove određene zakonom. </p>
<p class="v2-clan-left-1">Apelacioni sudovi održavaju zajedničke sednice i 
obaveštavaju Vrhovni kasacioni sud o spornim pitanjima od značaja za 
funkcionisanje sudova u Republici Srbiji i ujednačavanje sudske prakse.</p>
<p class="hide-change">*Službeni glasnik RS, broj 101/2013</p>
<p class="bold">4. Nadležnost privrednog suda </p>
<p class="v2-clan-1">Član 25.</p>
<p class="v2-clan-left-1">Privredni sud u prvom stepenu sudi:</p>
<p class="v2-clan-left-1">1. u sporovima između domaćih i stranih privrednih 
društava, preduzeća, zadruga i preduzetnika i njihovih asocijacija (privredni 
subjekti), u sporovima koji nastanu između privrednih subjekata i drugih pravnih 
lica u obavljanju delatnosti privrednih subjekata, kao i kad je u navedenim 
sporovima jedna od stranaka fizičko lice ako je sa strankom u odnosu 
materijalnog suparničarstva;</p>
<p class="v2-clan-left-1">2. u sporovima o autorskim i srodnim pravima i zaštiti 
i upotrebi pronalazaka, industrijskog dizajna, modela, uzoraka, žigova, oznaka 
geografskog porekla, topografije integrisanih kola, odnosno topografije 
poluprovodničkih proizvoda i oplemenjivača biljnih sorti koji nastanu između 
subjekata iz tačke 1. ovog stava; u sporovima povodom izvršenja i obezbeđenja iz 
nadležnosti privrednih sudova, a u sporovima povodom odluka izabranih sudova 
samo kad su donete u sporovima iz tačke 1. ovog stava;</p>
<p class="v2-clan-left-1">3. u sporovima koji proizlaze iz primene Zakona o 
privrednim društvima ili primene drugih propisa o organizaciji i statusu 
privrednih subjekata, kao i u sporovima o primeni propisa o privatizaciji i 
hartijama od vrednosti;</p>
<p class="v2-clan-left-1">4. u sporovima o stranim ulaganjima; o brodovima i 
vazduhoplovima, plovidbi na moru i unutrašnjim vodama i sporovima u kojima se 
primenjuju plovidbeno i vazduhoplovno pravo, izuzev sporova o prevozu putnika; o 
zaštiti firme; povodom upisa u sudski registar; povodom reorganizacije, sudske i 
dobrovoljne likvidacije i stečaja osim sporova za utvrđenje postojanja zasnivanja i 
prestanka radnog odnosa koji su pokrenuti pre otvaranja stečaja.</p>
<p><span class="v2-clan-left-1">Privredni sud u prvom stepenu vodi postupak za 
upis u sudski registar pravnih lica i drugih subjekata, ako za to nije nadležan 
drugi organ; vodi postupak stečaja i reorganizacije; određuje i sprovodi 
izvršenje na osnovu</span><span class="v2-clan-left-2"> izvršnih i</span><span class="v2-clan-left-1"> 
verodostojnih isprava kada se odnose na lica iz stava 1. tačka 1. ovog člana, 
određuje i sprovodi izvršenje i obezbeđenje odluka privrednih sudova, a odluka 
izabranih sudova samo kad su donete u sporovima iz stava 1. tačka 1. ovog člana; 
odlučuje o priznanju i izvršenju stranih sudskih i arbitražnih odluka donetih u 
sporovima iz stava 1. tačka 1. ovog člana; određuje i sprovodi izvršenje i 
obezbeđenje na brodovima i vazduhoplovima; vodi vanparnične postupke koji 
proizlaze iz primene Zakona o privrednim društvima.</span></p>
<p class="v2-clan-left-1">Privredni sud u prvom stepenu odlučuje o privrednim 
prestupima i s tim u vezi o prestanku zaštitne mere ili pravne posledice osude.</p>
<p class="v2-clan-left-1">Privredni sud pruža međunarodnu pravnu pomoć za pitanja 
iz svoje nadležnosti i vrši i druge poslove određene zakonom.</p>
<p class="v2-clan-left-1">Zakonom se može predvideti da u određenim vrstama 
pravnih stvari postupa samo određeni privredni sud.</p>
<p class="hide-change">*Službeni glasnik RS, broj 101/2013</p>
<p class="hide-change">**Službeni glasnik RS, broj 106/2015</p>
<p class="bold">5. Nadležnost Privrednog apelacionog suda </p>
<p class="clan">Član 26.</p>
<p>Privredni apelacioni sud odlučuje o žalbama na odluke privrednih sudova i 
drugih organa, u skladu sa zakonom. </p>
<p>Privredni apelacioni sud odlučuje o sukobu nadležnosti i o prenošenju 
nadležnosti privrednih sudova, utvrđuje pravne stavove radi jedinstvene primene 
zakona iz nadležnosti privrednih sudova i vrši druge poslove određene zakonom. 
</p>
<p class="bold">6. Nadležnost prekršajnog suda </p>
<p class="v2-clan-1">Član 27.</p>
<p class="v2-clan-left-1">Prekršajni sud u prvom stepenu sudi u prekršajnim 
postupcima ako nije nadležan organ uprave, pruža međunarodnu pravnu pomoć u 
okviru svoje nadležnosti i vrši druge poslove određene zakonom.</p>
<p class="hide-change">*Službeni glasnik RS, broj 101/2013</p>
<p class="v2-bold-1">7. Nadležnost Prekršajnog apelacionog suda</p>
<p class="hide-change">*Službeni glasnik RS, broj 101/2013</p>
<p class="v2-clan-1">Član 28.</p>
<p class="v2-clan-left-1">Prekršajni apelacioni sud odlučuje o žalbama na odluke 
prekršajnih sudova, o žalbama na odluke koje u prekršajnom postupku donose 
organi uprave, o sukobu i prenošenju mesne nadležnosti prekršajnih sudova i vrši 
druge poslove određene zakonom.</p>
<p class="hide-change">*Službeni glasnik RS, broj 101/2013</p>
<p class="bold">8. Nadležnost Upravnog suda </p>
<p class="clan">Član 29.</p>
<p>Upravni sud sudi u upravnim sporovima. </p>
<p class="v2-clan-left-1">Upravni sud pruža međunarodnu pravnu pomoć u okviru 
svoje nadležnosti i vrši i druge poslove određene zakonom.</p>
<p class="hide-change">*Službeni glasnik RS, broj 101/2013</p>
<p class="bold">9. Nadležnost Vrhovnog kasacionog suda</p>
<p class="italik">Nadležnost u suđenju </p>
<p class="clan">Član 30.</p>
<p>Vrhovni kasacioni sud odlučuje o vanrednim pravnim sredstvima izjavljenim na 
odluke sudova Republike Srbije i u drugim stvarima određenim zakonom. 
</p>
<p>Vrhovni kasacioni sud odlučuje o sukobu nadležnosti između sudova, ako za 
odlučivanje nije nadležan drugi sud, kao i o prenošenju nadležnosti sudova radi 
lakšeg vođenja postupka ili drugih važnih razloga. </p>
<p class="italik">Nadležnost izvan suđenja </p>
<p class="clan">Član 31.</p>
<p>Vrhovni kasacioni sud<span class="v2-clan-left-1"> obezbeđuje jedinstvenu sudsku primenu prava i jednakost 
stranaka u sudskim postupcima</span>; razmatra primenu zakona i drugih propisa i rad 
sudova; imenuje sudije Ustavnog suda, daje mišljenje o kandidatu za predsednika 
Vrhovnog kasacionog suda i vrši druge nadležnosti određene zakonom.</p>
<p class="hide-change">*Službeni glasnik RS, broj 101/2013</p>
<p class="italik">Sastav veća </p>
<p class="clan">Član 32.</p>
<p>Ako zakonom nije drukčije određeno, Vrhovni kasacioni sud o pravnim 
sredstvima odlučuje u veću od <span class="v2-clan-left-1">pet</span> sudija.</p>
<p class="hide-change">*Službeni glasnik RS, broj 101/2013</p>
<p class="italik">Objavljivanje odluka Vrhovnog kasacionog suda </p>
<p class="clan">Član 33.</p>
<p>Odluke Vrhovnog kasacionog suda bitne za praksu sudova<span class="v2-clan-left-1">
</span>&nbsp;objavljuju se u 
posebnoj zbirci. </p>
<p>Sve odluke Vrhovnog kasacionog suda iz člana 30. stav 1. ovog zakona 
objavljuju se na veb-stranici Vrhovnog kasacionog suda. </p>
<p class="hide-change">*Službeni glasnik RS, broj 101/2013</p>
<p class="clan">Glava četvrta </p>
<p class="clan">UNUTRAŠNJE UREĐENJE SUDA </p>
<p class="clan">I. GODIŠNJI RASPORED POSLOVA </p>
<p class="clan">Član 34.</p>
<p>Pošto pribavi mišljenje sudija, predsednik suda pismeno utvrđuje raspored 
poslova za narednu godinu i saopštava ga na sednici svih sudija do 1. decembra. 
Godišnji raspored poslova sudija utvrđuje se prema pravnoj oblasti u kojoj sudija 
postupa. </p>
<p>Na godišnji raspored poslova sudija može izjaviti prigovor u roku od tri dana 
od dana saopštavanja na sednici svih sudija. </p>
<p>O prigovoru sudije odlučuje predsednik neposredno višeg suda u roku od osam 
dana od dana podnošenja prigovora. </p>
<p>O prigovoru sudije na godišnji raspored poslova u Vrhovnom kasacionom sudu, 
odlučuje Opšta sednica.</p>
<p class="clan">II. SUDSКO ODELJENJE I SEDNICA SVIH SUDIJA </p>
<p class="bold">1. Sudsko odeljenje </p>
<p class="italik">Obrazovanje i rukovođenje </p>
<p class="clan">Član 35.</p>
<p>Sudska odeljenja postoje u sudovima u kojima više veća ili sudija pojedinaca 
postupa u istoj pravnoj oblasti. </p>
<p>Sudskim odeljenjem rukovodi predsednik odeljenja, koga po pribavljenom mišljenju 
sudija odeljenja postavlja predsednik suda.</p>
<p class="italik">Delokrug </p>
<p class="clan">Član 36.</p>
<p>Na sednici sudskog odeljenja razmatra se rad odeljenja, pravna pitanja, načini 
poboljšanja rada i stručnosti sudija, sudijskih pomoćnika i sudijskih pripravnika 
i druga pitanja od značaja za odeljenje. </p>
<p>Odeljenja apelacionog suda, Privrednog apelacionog suda i 
<span class="v2-clan-left-1">Prekršajnog 
apelacionog suda</span> razmatraju i pitanja važna za rad područnih sudova.</p>
<p class="hide-change">*Službeni glasnik RS, broj 101/2013</p>
<p class="italik">Sazivanje sednice i rukovođenje sednicom </p>
<p class="clan">Član 37.</p>
<p>Sednicu sudskog odeljenja mogu sazvati predsednik odeljenja ili predsednik suda. 
</p>
<p class="v2-clan-left-1">Sednica sudskog odeljenja saziva se i na zahtev jedne 
trećine sudija tog odeljenja.</p>
<p>Predsednik suda uvek može da učestvuje u radu i odlučivanju sednice odeljenja.</p>
<p class="hide-change">*Službeni glasnik RS, broj 101/2013</p>
<p class="bold">2. Odeljenje sudske prakse </p>
<p class="clan">Član 38.</p>
<p>Odeljenje sudske prakse postoji u sudu s većim brojem sudija, u skladu sa 
Sudskim poslovnikom. </p>
<p>Odeljenje sudske prakse prati i proučava praksu sudova i međunarodnih sudskih 
organa i obaveštava sudije, sudijske pomoćnike i sudijske pripravnike o pravnim 
shvatanjima sudova. </p>
<p>Odeljenjem sudske prakse rukovodi sudija koga određuje predsednik suda.</p>
<p class="bold">3. Posebna odeljenja u višim, apelacionim, prekršajnim 
sudovima i <span class="v2-bold-1">Prekršajnom apelacionom sudu</span></p>
<p class="hide-change">*Službeni glasnik RS, broj 101/2013</p>
<p class="clan">Član 39.</p>
<p>U višim i apelacionim sudovima postoje odeljenja za krivične postupke protiv 
maloletnika i za radne sporove. </p>
<p>U pojedinim višim i apelacionim sudovima mogu se obrazovati odeljenja za 
krivična dela protiv Vojske Srbije, za krivična dela organizovanog kriminala, 
ratnih zločina i visokotehnološkog kriminala, u skladu sa zakonom. 
</p>
<p>U prekršajnim sudovima i <span class="v2-clan-left-1">Prekršajnom apelacionom sudu</span> mogu se obrazovati 
odeljenja za vođenje prekršajnog postupka za prekršaje iz oblasti javnih prihoda, 
carinskog, spoljnotrgovinskog i deviznog poslovanja, u skladu sa Sudskim 
poslovnikom.</p>
<p class="hide-change">*Službeni glasnik RS, broj 101/2013</p>
<p class="bold">4. Zajednička sednica odeljenja </p>
<p class="clan">Član 40.</p>
<p>Zajednička sednica odeljenja saziva se kad je za razmatranje pravnog pitanja 
potrebna saradnja najmanje dva odeljenja. </p>
<p>Zajedničku sednicu sazivaju zajedno predsednici odeljenja ili predsednik suda, 
a njome rukovodi predsednik suda ili predsednik odeljenja u čijem je delokrugu 
pitanje koje se razmatra.</p>
<p class="bold">5. Sednica svih sudija </p>
<p class="clan">Član 41.</p>
<p>Na sednici svih sudija razmatraju se izveštaji o radu suda i sudija, odlučuje 
o pokretanju postupka za ocenu ustavnosti zakona i zakonitosti propisa i drugih 
opštih akata, razmatra primena propisa kojima se uređuju pitanja iz delokruga 
sudova, daje mišljenje o kandidatima za sudije i sudije porotnike i odlučuje o 
drugim pitanjima važnim za ceo sud. </p>
<p>Sednicom svih sudija rukovodi predsednik suda, a saziva je po potrebi, 
odnosno na zahtev sudskog odeljenja ili najmanje trećine svih sudija.</p>
<p class="clan">III. UNUTRAŠNJE UREĐENJE VRHOVNOG КASACIONOG SUDA </p>
<p class="bold">1. Odeljenja u Vrhovnom kasacionom sudu </p>
<p class="clan">Član 42.</p>
<p>Vrhovni kasacioni sud može imati odeljenja u skladu sa Poslovnikom o uređenju i 
radu Vrhovnog kasacionog suda. </p>
<p class="bold">2. Sednica odeljenja Vrhovnog kasacionog suda </p>
<p class="clan">Član 43.</p>
<p>Sednica odeljenja Vrhovnog kasacionog suda razmatra pitanja iz delokruga sudskih 
odeljenja. </p>
<p>Sednica odeljenja saziva se i ako između pojedinih veća nastane nesaglasnost u 
primeni propisa ili ako jedno veće odstupi od pravnog shvatanja prihvaćenog u 
svojoj praksi ili od pravnog shvatanja koje su prihvatila sva veća. 
</p>
<p>Pravno shvatanje usvojeno na sednici odeljenja obavezuje sva veća u sastavu 
odeljenja. </p>
<p class="bold">3. Opšta sednica Vrhovnog kasacionog suda</p>
<p class="italik">Delokrug </p>
<p class="clan">Član 44.</p>
<p>Opšta sednica Vrhovnog kasacionog suda<span class="v2-clan-left-1"> </span>&nbsp;razmatra primenu zakona i drugih 
propisa i rad sudova; imenuje sudije Ustavnog suda; daje mišljenje o kandidatu za 
predsednika Vrhovnog kasacionog suda; donosi Poslovnik o uređenju i radu Vrhovnog 
kasacionog suda i vrši druge poslove određene zakonom i Poslovnikom o uređenju i 
radu Vrhovnog kasacionog suda. </p>
<p>Opšta sednica razmatra i ostala pitanja iz delokruga sednice svih sudija.</p>
<p class="hide-change">*Službeni glasnik RS, broj 101/2013</p>
<p class="italik">Usvajanje načelnih pravnih stavova </p>
<p class="hide-change" style="text-align: center"><em>Član 45.</em></p>
<p class="hide-change" style="text-align: center"><em>Brisan je (vidi član 18. Zakona - 101/2013-8)</em></p>
<p class="italik">Sastav i odlučivanje </p>
<p class="clan">Član 46.</p>
<p>Opštu sednicu čine predsednik i sudije Vrhovnog kasacionog suda. 
</p>
<p>Za punovažno odlučivanje na Opštoj sednici potrebno je učešće većine sudija od 
ukupnog broja sudija. </p>
<p>Odluke se donose većinom glasova prisutnih sudija Vrhovnog kasacionog suda.</p>
<p class="italik">Sazivanje sednice i rukovođenje sednicom </p>
<p class="clan">Član 47.</p>
<p>Opštu sednicu saziva predsednik suda, po potrebi, odnosno na zahtev sudskog 
odeljenja ili najmanje trećine svih sudija. </p>
<p>Opštom sednicom rukovodi predsednik Vrhovnog kasacionog suda.</p>
<p class="bold">4. Sekretarijat </p>
<p class="italik">Delokrug </p>
<p class="clan">Član 48.</p>
<p>Vrhovni kasacioni sud ima Sekretarijat. </p>
<p>Sekretarijat pomaže predsedniku suda u sudskoj upravi, obavlja administrativne 
poslove za Opštu sednicu i vrši druge poslove koji su mu Poslovnikom o uređenju i 
radu Vrhovnog kasacionog suda stavljeni u delokrug.</p>
<p class="italik">Sekretar </p>
<p class="clan">Član 49.</p>
<p>Sekretarijatom rukovodi sekretar suda, koga na predlog predsednika suda 
postavlja Opšta sednica. </p>
<p>Sekretar Vrhovnog kasacionog suda ima status državnog službenika na položaju. 
</p>
<p>Sekretar Vrhovnog kasacionog suda mora da ispunjava uslove za sudiju 
apelacionog suda.</p>
<p class="bold">5. Poslovnik Vrhovnog kasacionog suda </p>
<p class="clan">Član 50.</p>
<p>Vrhovni kasacioni sud ima poslovnik kojim se detaljnije propisuje unutrašnje 
uređenje i rad suda. </p>
<p>Poslovnik o uređenju i radu Vrhovnog kasacionog suda objavljuje se u „Službenom 
glasniku Republike Srbije”.</p>
<p class="clan">IV. SUDSКA UPRAVA </p>
<p class="italik">Poslovi koji čine sudsku upravu </p>
<p class="clan">Član 51.</p>
<p>Sudsku upravu čine poslovi koji služe vršenju sudske vlasti, pre svega: 
uređivanje unutrašnjeg poslovanja u sudu; pozivanje i raspoređivanje sudija 
porotnika; poslovi vezani za stalne sudske veštake i tumače; razmatranje pritužbi 
i predstavki; vođenje statistika i izrada izveštaja; izvršenje krivičnih i 
prekršajnih sankcija; finansijsko i materijalno poslovanje suda i overa isprava 
namenjenih upotrebi u inostranstvu. </p>
<p class="v2-clan-left-1">U sudskoj upravi viših sudova, kao i drugih sudova 
koje odredi Visoki savet sudstva, može se organizovati služba za pružanje podrške 
i pomoći svedocima i oštećenima.</p>
<p>Sudska uprava detaljnije se uređuje Sudskim poslovnikom.</p>
<p class="hide-change">*Službeni glasnik RS, broj 101/2013</p>
<p class="italik">Prava i obaveze predsednika suda </p>
<p class="clan">Član 52.</p>
<p>Predsednik suda predstavlja sud, rukovodi sudskom upravom i odgovoran je za 
pravilan i blagovremen rad suda. </p>
<p>Predsednik suda obezbeđuje zakonitost, red i tačnost u sudu, nalaže otklanjanje 
nepravilnosti i sprečava odugovlačenje u radu, određuje branioce po službenoj 
dužnosti po azbučnom redu sa liste advokata koje dostavlja advokatska komora, 
stara se o održavanju nezavisnosti sudija i ugledu suda i vrši druge poslove 
određene zakonom i Sudskim poslovnikom. </p>
<p>Sud ima jednog ili više zamenika predsednika suda, koji zamenjuje predsednika 
suda u slučaju sprečenosti ili odsutnosti. </p>
<p>Кada sud ima više od jednog zamenika predsednika suda, predsednik suda 
određuje jednog zamenika koji ga zamenjuje.</p>
<p class="italik">Poveravanje sudske uprave drugima </p>
<p class="clan">Član 53.</p>
<p class="v2-clan-left-1">Pojedine poslove sudske uprave predsednik suda može 
poveriti zameniku predsednika suda, predsednicima odeljenja i upravitelju suda.</p>
<p>Predsednik suda ne može poveriti odlučivanje o pravima sudija na osnovu rada, 
utvrđivanje godišnjeg rasporeda poslova, odlučivanje o radnim odnosima sudskog 
osoblja u slučaju kada je to zakonom određeno, kao i o udaljenju sudije i sudije 
porotnika sa dužnosti.</p>
<p class="hide-change">*Službeni glasnik RS, broj 101/2013</p>
<p class="italik">Ovlašćenja predsednika neposredno višeg suda </p>
<p class="clan">Član 54.</p>
<p>Predsednik neposredno višeg suda ima pravo da nadzire sudsku upravu nižeg 
suda, kao i da pri nečinjenju predsednika nižeg suda donese akte iz njegovog 
delokruga. </p>
<p>Predsednik neposredno višeg suda može tražiti od nižeg suda obaveštenja o 
primeni propisa, toku postupka, kao i sve podatke o radu. </p>
<p>Predsednik neposredno višeg suda može naložiti neposredan uvid u rad nižeg 
suda, o čemu se sačinjava pismeni izveštaj.</p>
<p class="italik">Postupak po pritužbi </p>
<p class="v2-clan-1">Član 55.</p>
<p class="v2-clan-left-1">Кad stranka ili drugi učesnik u postupku podnesu 
pritužbu, predsednik suda dužan je da je razmotri, da je dostavi na izjašnjenje 
sudiji na koga se odnosi i da o njenoj osnovanosti i preduzetim merama obavesti 
podnosioca pritužbe, kao i predsednika neposredno višeg suda, u roku od 15 dana 
od dana prijema pritužbe.</p>
<p class="v2-clan-left-1">Predsednik suda može da odbaci pritužbu, u potpunosti 
ili u određenom delu, ako utvrdi da podnosilac zloupotrebljava pravo na pritužbu.</p>
<p class="v2-clan-left-1">Smatraće se da podnosilac pritužbe zloupotrebljava 
pravo na pritužbu ako pritužba ima uvredljivu sadržinu ili ako podnese pritužbu 
iste ili slične sadržine o kojoj je prethodno odlučeno.</p>
<p class="v2-clan-left-1">Ako je pritužba nerazumljiva, predsednik suda će 
naložiti podnosiocu da je uredi u roku od osam dana od dana prijema naloga, a 
ako podnosilac to ne učini, odbaciće pritužbu.</p>
<p class="v2-clan-left-1">Ako je pritužba podneta preko ministarstva nadležnog 
za pravosuđe, neposredno višeg suda ili Visokog saveta sudstva, o osnovanosti 
pritužbe i preduzetim merama obaveštava se i organ preko kojeg je pritužba 
podneta.</p>
<p class="hide-change">*Službeni glasnik RS, broj 101/2013</p>
<p class="v2-italik-1">Upravitelj suda&nbsp;</p>
<p class="hide-change">*Službeni glasnik RS, broj 101/2013</p>
<p class="v2-clan-1">Član 55a</p>
<p class="v2-clan-left-1">Sud republičkog ranga, apelacioni sud i sud sa 30 i 
više sudija ima upravitelja suda.</p>
<p class="v2-clan-left-1">Ako se u jednom mestu nalazi sedište više sudova koji 
ne ispunjavaju uslove iz stava 1. ovog člana, ti sudovi imaju zajedničkog 
upravitelja suda koji se raspoređuje u sud opšte nadležnosti najvišeg stepena u 
tom mestu.</p>
<p class="v2-clan-left-1">Izuzetno od stava 1. ovog člana, ako se više sudova 
nalazi u istoj zgradi, mogu imati zajedničkog upravitelja suda koji se određuje u 
skladu sa dogovorom predsednika tih sudova.</p>
<p class="v2-clan-left-1">Predsednik suda poverava upravitelju suda obavljanje 
materijalno-finansijskih i organizaciono-tehničkih poslova.</p>
<p class="v2-clan-left-1">Poslovi upravitelja suda se detaljnije uređuju Sudskim 
poslovnikom.</p>
<p class="v2-clan-left-1">Upravitelj suda za poslove koji su mu povereni odgovara 
predsedniku suda.</p>
<p class="hide-change">*Službeni glasnik RS, broj 101/2013</p>
<p class="italik">Sekretar suda </p>
<p class="v2-clan-1">Član 56.</p>
<p class="v2-clan-left-1">Sud ima sekretara suda.</p>
<p class="v2-clan-left-1">Sekretar suda pomaže predsedniku suda u poslovima 
sudske uprave, u skladu sa Sudskim poslovnikom.</p>
<p class="v2-clan-left-1">Ako sud nema upravitelja suda, organizaciono-tehničke 
poslove predsednik suda može poveriti sekretaru suda.</p>
<p class="hide-change">*Službeni glasnik RS, broj 101/2013</p>
<p class="clan">Glava peta </p>
<p class="clan">SUDSКO OSOBLJE </p>
<p class="bold">1. Sastav i broj sudskog osoblja </p>
<p class="clan">Član 57.</p>
<p>Sudsko osoblje čine sudijski pomoćnici, sudijski pripravnici i državni 
službenici i nameštenici zaposleni na administrativnim, tehničkim, 
računovodstvenim, informacionim i ostalim pratećim poslovima značajnim sa sudsku 
vlast. </p>
<p>Broj sudskog osoblja određuje predsednik suda, aktom o unutrašnjem uređenju i 
sistematizaciji radnih mesta u sudu, u skladu sa kadrovskim planom. 
</p>
<p>Merila za određivanje broja sudskog osoblja utvrđuje ministar nadležan za 
poslove pravosuđa. </p>
<p class="bold">2. Sudijski pomoćnik </p>
<p class="italik">Poslovi sudijskog pomoćnika </p>
<p class="clan">Član 58.</p>
<p>Sudijski pomoćnik pomaže sudiji, izrađuje nacrte sudskih odluka, proučava 
pravna pitanja, sudsku praksu i pravnu literaturu, izrađuje nacrte pravnih 
shvatanja, usvojena pravna shvatanja priprema za objavljivanje i samostalno ili uz 
nadzor i uputstva sudije vrši poslove određene zakonom i Sudskim poslovnikom.</p>
<p class="v2-clan-left-1">Postupak prijema sudijskih pomoćnika bliže se uređuje 
aktom ministra nadležnog za pravosuđe.</p>
<p class="hide-change">*Službeni glasnik RS, broj 101/2013</p>
<p class="italik">Zvanja sudijskih pomoćnika </p>
<p class="clan">Član 59.</p>
<p>Sudijski pomoćnici stiču sledeća zvanja: sudijski saradnik, viši sudijski 
saradnik i sudski savetnik. </p>
<p>Zvanje sudijskog saradnika može steći lice koje ima položeni pravosudni ispit, 
a zvanje višeg sudijskog saradnika lice koje posle položenog pravosudnog ispita 
ima najmanje dve godine radnog iskustva u pravnoj struci. </p>
<p>Zvanje sudskog savetnika može steći onaj ko ispunjava uslove za sudiju višeg 
suda.</p>
<p class="italik">Sudski savetnik </p>
<p class="clan">Član 60.</p>
<p>Sudski savetnik vrši stručne poslove značajne za sudsko odeljenje ili ceo sud. 
</p>
<p class="v2-clan-left-1">Zvanje sudskog savetnika postoji u sudovima republičkog 
ranga i apelacionim sudovima.</p>
<p>U Vrhovnom kasacionom sudu postoji zvanje savetnika Vrhovnog kasacionog suda, 
koje se stiče u skladu sa Poslovnikom o uređenju i radu Vrhovnog kasacionog suda.</p>
<p class="hide-change">*Službeni glasnik RS, broj 101/2013</p>
<p class="bold">3. Ocenjivanje rada sudijskog pomoćnika </p>
<p class="italik">Vreme ocenjivanja </p>
<p class="clan">Član 61.</p>
<p>Rad sudijskog pomoćnika ocenjuje se jednom godišnje. </p>
<p>Rad sudijskog pomoćnika koji je u toku kalendarske godine radio kraće od šest 
meseci ne ocenjuje se za tu godinu.</p>
<p class="italik">Nadležnost za ocenjivanje </p>
<p class="clan">Član 62.</p>
<p>Rad sudijskog pomoćnika ocenjuje predsednik suda, po pribavljenom mišljenju 
sednice odeljenja u koje je sudijski pomoćnik raspoređen. </p>
<p>Кad sudijski pomoćnik nije raspoređen u odeljenje suda, mišljenje se pribavlja od 
sudije ili veća s kojim sudijski pomoćnik radi.</p>
<p class="italik">Ocene </p>
<p class="clan">Član 63.</p>
<p>Pri ocenjivanju vrednuju se obim i kvalitet posla, savesnost, preduzimljivost<span class="v2-clan-left-2">
</span>. </p>
<p>Ocenjivanje rada sudijskih pomoćnika vrši se na osnovu objektivnih i 
jedinstvenih kriterijuma <span class="v2-clan-left-1">i merila</span>. </p>
<p>Ocene su: „ne zadovoljava”, „zadovoljava”, „dobar”, „ističe se” i „naročito se 
ističe”. </p>
<p>Viši sudijski saradnik čiji je rad najmanje dve godine uzastopno ocenjen sa 
„naročito se ističe” može steći zvanje sudskog savetnika i ako ne ispunjava uslove 
za sudiju višeg suda.</p>
<p class="v2-clan-left-1">Кriterijumi, merila i postupak za ocenjivanje rada 
sudijskih pomoćnika uređuju se aktom Visokog saveta sudstva.</p>
<p class="hide-change">*Službeni glasnik RS, broj 106/2015</p>
<p class="hide-change">**Službeni glasnik RS, broj 65/2018 (<a href="http://www.pravno-informacioni-sistem.rs/SlGlasnikPortal/viewdoc?uuid=04ecaa8f-cbd4-6e11-fe17-44276a3bc639&amp;external=true" target="_blank">Odluka 
US</a>)</p>
<p class="italik">Rešenje o oceni </p>
<p class="clan">Član 64.</p>
<p>Predsednik suda donosi rešenje o oceni sudijskog pomoćnika. </p>
<p>Na rešenje o oceni sudijski pomoćnik ima pravo da uloži prigovor radnom telu 
Visokog saveta sudstva, u roku od 15 dana od dana prijema rešenja o oceni. 
</p>
<p class="bold">4. Sudijski pripravnik </p>
<p class="italik">Prijem sudijskog pripravnika </p>
<p class="clan">Član 65.</p>
<p>Za sudijskog pripravnika prima se lice koje je završilo pravni fakultet i 
ispunjava opšte uslove za rad u državnim organima. </p>
<p>Sudijski pripravnik prima se u osnovni, viši, privredni i prekršajni sud. 
</p>
<p class="hide-change"><em>Brisan je raniji stav 3. (vidi član 26. Zakona - 101/2013-8)</em></p>
<p class="v2-clan-left-2">Broj sudijskih pripravnika određuje se posebno za 
svaki sud, aktom ministra nadležnog za pravosuđe.</p>
<p>Pri prijemu sudijskih pripravnika naročito se vodi računa o nacionalnom 
sastavu stanovništva, odgovarajućoj zastupljenosti pripadnika nacionalnih manjina 
i poznavanju stručne pravne terminologije na jeziku nacionalne manjine, koji je u 
službenoj upotrebi u sudu.</p>
<p class="v2-clan-left-1">Postupak prijema sudijskih pripravnika bliže se 
uređuje aktom ministra nadležnog za pravosuđe.</p>
<p class="hide-change">*Službeni glasnik RS, broj 101/2013</p>
<p class="hide-change">**Službeni glasnik RS, broj 106/2015</p>
<p class="italik">Radni odnos sudijskog pripravnika </p>
<p class="clan">Član 66.</p>
<p>Sudijski pripravnik prima se u radni odnos na tri godine. </p>
<p>Sudijski pripravnik koji je na pravosudnom ispitu ocenjen sa „položio sa 
odlikom” prima se u radni odnos na neodređeno vreme, u zvanju sudijskog 
saradnika.</p>
<p class="italik">Volonter </p>
<p class="clan">Član 67.</p>
<p>Diplomirani pravnik može biti primljen na obuku u sud radi sticanja radnog 
iskustva i uslova za polaganje pravosudnog ispita bez zasnivanja radnog odnosa 
(volonter).</p>
<p class="bold">5. Obuka </p>
<p class="clan">Član 68.</p>
<p>Program obuke sudijskih pripravnika i sudijskih pomoćnika propisuje 
institucija nadležna za obuku u pravosuđu, uz saglasnost Visokog saveta sudstva. 
</p>
<p>Sudijski pripravnik i sudijski pomoćnik može određeno vreme biti upućen na 
obuku u drugi sud, državni organ ili organ jedinice lokalne samouprave.</p>
<p class="bold">6. Ostala pravila o sudskom osoblju </p>
<p class="clan">Član 69.</p>
<p>Sudsko osoblje dužno je da savesno i nepristrasno vrši svoje poslove i čuva 
ugled suda. </p>
<p>Na zasnivanje radnog odnosa i na prava, obaveze, stručno usavršavanje, 
ocenjivanje i odgovornosti sudskog osoblja primenjuju se propisi koji uređuju radne 
odnose državnih službenika i nameštenika, ako ovim zakonom nije drukčije 
određeno.</p>
<p class="clan">Glava šesta </p>
<p class="clan">PRAVOSUDNA UPRAVA </p>
<p class="bold">Poslovi koji čine pravosudnu upravu </p>
<p class="clan">Član 70.</p>
<p>Pravosudna uprava se stara o sprovođenju zakona i drugih propisa u vezi sa 
uređenjem i radom sudova. </p>
<p>Poslove pravosudne uprave vrše Visoki savet sudstva i ministarstvo nadležno 
za pravosuđe. </p>
<p class="v2-clan-left-1">Poslovi pravosudne uprave koje vrši Visoki savet 
sudstva su: donošenje uputstva za sastavljanje izveštaja o radu sudova; utvrđivanje 
opštih smernica za unutrašnje uređenje sudova; vođenje ličnih listova sudija, 
sudija porotnika i sudskog osoblja; predlaganje dela budžeta za rad sudova za 
tekuće rashode, osim rashoda za sudsko osoblje i održavanje opreme i objekata, kao 
i raspodelu ovih sredstava; vršenje nadzora nad namenskim korišćenjem budžetskih 
sredstava i vršenje nadzora nad finansijskim i materijalnim poslovanjem sudova.</p>
<p class="v2-clan-left-1">Poslovi pravosudne uprave koje vrši ministarstvo 
nadležno za pravosuđe su: praćenje rada sudova; prikupljanje statističkih i drugih 
podataka o radu sudova; davanje saglasnosti na pravilnik o unutrašnjoj 
organizaciji i sistematizaciji radnih mesta u sudu; nadzor nad postupanjem u 
predmetima u propisanim rokovima i postupanjem po pritužbama i predstavkama; 
predlaganje dela budžeta za rashode za sudsko osoblje i za održavanje opreme i 
objekata, kao i raspodela ovih sredstava; predlaganje dela budžeta za investicije, 
projekte i druge programe za rad pravosudnih organa; staranje o smeštajnim 
uslovima, opremanju i obezbeđenju sudova; nadzor nad finansijskim i materijalnim 
poslovanjem sudova i Visokog saveta sudstva; uređenje i razvoj pravosudnog 
informacionog sistema; razvoj i sprovođenje kapitalnih projekata i drugih 
programa za pravosudne organe; postavljanje i razrešenje sudskih veštaka i tumača.</p>
<p>&nbsp;Кapitalne rashode iz stava 4. ovog člana izvršava ministarstvo nadležno za 
pravosuđe, odnosno pravosudni organ uz saglasnost ministarstva nadležnog za 
pravosuđe.</p>
<p class="hide-change">*Službeni glasnik RS, broj 101/2013</p>
<p class="bold">Zabrana uticaja na samostalnost i nezavisnost suda i sudija </p>
<p class="clan">Član 71.</p>
<p>Ništav je svaki pojedinačni akt pravosudne uprave, kojim se dira u 
samostalnost i nezavisnost suda i sudija. </p>
<p>Ništavost akta iz stava 1. ovog člana utvrđuje Upravni sud.</p>
<p class="bold">Lični list </p>
<p class="clan">Član 72.</p>
<p>Visoki savet sudstva vodi lični list za svakog sudiju, sudiju porotnika i 
zaposlenog u sudu. </p>
<p>Podatke koje lični list sadrži Visokom savetu sudstva prosleđuje predsednik 
suda i odgovoran je za njihovu tačnost, kao i lice na koje se podaci odnose ako 
ih je ono saopštilo. </p>
<p>Podaci koje sadrži lični list jesu službena tajna i mogu da se obrađuju i 
koriste samo u svrhu primene ovog zakona i zakona kojim se uređuje položaj 
sudija, u skladu sa propisima kojima se uređuje zaštita podataka o ličnosti.</p>
<p class="bold">Sadržina ličnog lista </p>
<p class="clan">Član 73.</p>
<p>Lični list sudije sadrži ime i prezime, ime roditelja, mesto, dan, mesec i 
godinu rođenja, podatke o prebivalištu, završenom pravnom fakultetu, uspehu na 
studijama, pripravničkoj praksi, pravosudnom ispitu, kretanju u službi, datumu 
navršenja radnog veka, ocenama rada, upućivanju na rad u drugi sud, udaljavanju sa 
dužnosti, disciplinskim merama, vođenim krivičnim postupcima, prestanku 
dužnosti, objavljenim stručnim i naučnim radovima, znanju stranih jezika, 
imovinskom stanju, stambenim prilikama i druge podatke vezane za rad i položaj 
sudije. </p>
<p>Lični list sudije porotnika i zaposlenog sadrži ime i prezime, podatke o 
rođenju, prebivalištu, završenoj školi, zvanju ili zanimanju, ocenama rada, kretanju 
u službi <span class="v2-clan-left-1">i</span> znanju stranih jezika<span class="v2-clan-left-1">
</span>. </p>
<p>Organi koji imaju podatke koji se upisuju u lični list dužni su da ih dostave 
Visokom savetu sudstva. </p>
<p class="v2-clan-left-1">Sudija ima pravo uvida u svoj lični list i pravo 
prigovora Visokom savetu sudstva na njegovu sadržinu.</p>
<p>Bližu sadržinu i obrazac ličnih listova iz st. 1. i 2. ovog člana propisuje 
Visoki savet sudstva.</p>
<p class="hide-change">*Službeni glasnik RS, broj 101/2013</p>
<p class="bold">Sudski poslovnik </p>
<p class="clan">Član 74.</p>
<p class="v2-clan-left-1">Sudskim poslovnikom propisuju se unutrašnje uređenje i 
rad suda, a naročito: uređenje i rad odeljenja i ostalih unutrašnjih jedinica suda; 
rad zajedničke sednice odeljenja i sednice svih sudija; obaveštavanje javnosti o 
radu sudova; vođenje postupka i dostavljanje odluka na jezicima nacionalnih manjina; 
pružanje pravne pomoći i održavanje sudskih dana; pružanje međunarodne pravne 
pomoći; evidentiranje, pozivanje i raspoređivanje sudija porotnika; pripravnička 
praksa; postupanje sudskog osoblja sa strankama; vođenje upisnika i pomoćnih knjiga; 
postupanje sa spisima; postupanje po predstavkama i pritužbama; vođenje statistika 
i izrada izveštaja o radu; naplata novčanih kazni, troškova krivičnog postupka i 
oduzete imovinske koristi; postupanje sa sudskim depozitima; uvođenje zajedničkih 
službi u mestima s više sudova i drugih pravosudnih organa; odevanje sudija, 
sudskog osoblja, stranaka, drugih učesnika u sudskom postupku i svih koji svoje 
poslove obavljaju u sudu, kao i druga pitanja uređenja i rada suda, za koja je 
zakonom određeno da se uređuju Sudskim poslovnikom.</p>
<p>Sudski poslovnik donosi ministar nadležan za pravosuđe, uz prethodno 
pribavljeno mišljenje predsednika Vrhovnog kasacionog suda.</p>
<p class="hide-change">*Službeni glasnik RS, broj 101/2013</p>
<p class="bold">Nadzor nad primenom Sudskog poslovnika </p>
<p class="clan">Član 75.</p>
<p>Primenu Sudskog poslovnika nadzire ministarstvo nadležno za pravosuđe. 
</p>
<p>Lice koje vrši nadzor može biti samo ono koje ispunjava uslove za izbor sudije 
suda čiji rad nadzire.</p>
<p class="bold">Posledice nadzora </p>
<p class="clan">Član 76.</p>
<p>Posle nadzora sačinjava se zapisnik koji se dostavlja predsedniku suda u kome 
je vršen nadzor, predsedniku neposredno višeg suda, predsedniku Vrhovnog 
kasacionog suda i ministru nadležnom za pravosuđe. </p>
<p>Predsednik neposredno višeg suda dužan je da obavesti predsednika Vrhovnog 
kasacionog suda i ministra nadležnog za pravosuđe o merama preduzetim da se 
uočeni nedostaci otklone, rokovima za otklanjanje nedostataka, kao i razlozima 
zbog kojih su nedostaci i propusti nastali. </p>
<p>Rok za obaveštavanje određuje se Sudskim poslovnikom.</p>
<p class="clan">Glava sedma </p>
<p class="clan">OBEZBEĐENJE SUDA </p>
<p class="bold">Pravosudna straža </p>
<p class="clan">Član 77.</p>
<p>Pravosudna straža je naoružana i uniformisana služba koja se stara o 
sigurnosti ljudi i imovine, redu i miru i nesmetanom sprovođenju službenih radnji u 
zgradi pravosudnog organa.</p>
<p class="bold">Ovlašćenja pravosudne straže </p>
<p class="clan">Član 78.</p>
<p>Pravosudni stražar ovlašćen je da utvrdi identitet i razloge dolaska lica u 
zgradu pravosudnog organa; po potrebi pretrese lice i stvari i zabrani ulazak u 
zgradu sa oružjem, opasnim oruđem, pod dejstvom alkohola ili drugih omamljivih 
sredstava; udalji iz zgrade lice koje ometa red i mir, lica koja nisu prikladno 
odevena i to na način kojim se čuva ugled i dostojanstvo suda, kao i da drugim 
radnjama štiti lica i imovinu u sudu. </p>
<p>Pravosudni stražar ovlašćen je da upotrebi fizičku silu i gumenu palicu, a 
vatreno oružje – samo ako drukčije ne može da zaštiti ljudski život ili odbije 
napad na zgradu pravosudnog organa.</p>
<p class="bold">Uređenje pravosudne straže </p>
<p class="clan">Član 79.</p>
<p>Uređenje pravosudne straže, uniformu njenih pripadnika, naoružanje i službenu 
legitimaciju detaljnije propisuje ministar nadležan za pravosuđe.</p>
<p class="bold">Pomoć pravosudnoj straži i obezbeđenje </p>
<p class="clan">Član 80. </p>
<p>Na zahtev rukovodioca pravosudnog organa, organ unutrašnjih poslova pruža 
pomoć pravosudnoj straži. </p>
<p>Rukovodilac pravosudnog organa ima pravo da od ministarstva nadležnog za 
unutrašnje poslove zahteva da se sudiji, sudiji porotniku, javnom tužiocu, 
zameniku javnog tužioca, sudiji za prekršaje i njihovim porodicama ili imovini 
pruži posebna zaštita.</p>
<p class="bold">Shodna primena propisa </p>
<p class="clan">Član 81.</p>
<p>Na zasnivanje radnog odnosa i na prava, obaveze, ocenjivanje i odgovornost 
pravosudne straže primenjuju se propisi koji uređuju radne odnose državnih 
službenika i nameštenika, ako ovim zakonom nije drukčije određeno.</p>
<p class="clan">Glava osma </p>
<p class="clan">SREDSTVA ZA RAD SUDOVA </p>
<p class="bold">Osnovna odredba </p>
<p class="clan">Član 82.</p>
<p>Sredstva za rad sudova obezbeđuje se u budžetu Republike Srbije. 
</p>
<p>Sredstva za rad sudova treba da obimom i prilivom održavaju nezavisnost 
sudske vlasti i omogućavaju uredan rad sudova.</p>
<p class="bold">Predlaganje i izvršenje budžetskih sredstava </p>
<p class="clan">Član 83.</p>
<p>Visoki savet sudstva predlaže obim i strukturu budžetskih sredstava neophodnih 
za tekuće rashode, <span class="v2-clan-left-1">osim rashoda za sudsko osoblje,</span> uz prethodno pribavljeno 
mišljenje ministarstva nadležnog za pravosuđe i vrši raspodelu ovih sredstava na 
sudove.</p>
<p class="hide-change">*Službeni glasnik RS, broj 101/2011</p>
<p class="bold">Nadzor nad trošenjem budžetskih sredstava </p>
<p class="clan">Član 84.</p>
<p>Nadzor nad trošenjem budžetskih sredstava opredeljenih za rad sudova sprovode 
Visoki savet sudstva, ministarstvo nadležno za pravosuđe i ministarstvo nadležno 
za finansije. </p>
<p class="hide-change"><em>Brisan je raniji stav 2. (vidi član 1. Zakona – 101/2010-3).</em></p>
<p class="bold">Кorišćenje sredstava i samostalnih prihoda </p>
<p class="clan">Član 85.</p>
<p>U budžetu Republike Srbije posebno se iskazuju prihodi od rada sudova i 
usmeravaju se za redovan rad pravosudnih organa, u skladu sa zakonom. 
</p>
<p>Visina i namena sredstava iz stava 1. ovog člana utvrđuju se Zakonom o 
budžetu. </p>
<p class="bold">Podmirenje sudskih troškova </p>
<p class="clan">Član 86.</p>
<p>Detaljnije uslove, visinu i način naknade iznosa koje stranke i ostali 
učesnici u postupku plaćaju za podmirenje troškova u sudskim postupcima propisuje 
ministar nadležan za pravosuđe.</p>
<p class="clan">Glava deveta </p>
<p class="clan">PRELAZNE I ZAVRŠNE ODREDBE </p>
<p class="clan">PRELAZNE ODREDBE </p>
<p class="bold">Nastavak rada postojećih sudova </p>
<p class="clan">Član 87.</p>
<p>Vrhovni sud Srbije i Viši trgovinski sud, koji su obrazovani ranijim 
zakonima, nastavljaju da rade do 31. decembra 2009. godine.</p>
<p class="bold">Nastavak rada postojećih organa za prekršaje </p>
<p class="clan">Član 88.</p>
<p>Veća za prekršaje, opštinski organi za prekršaje, komisija za prekršaje pri 
ministarstvu nadležnom za poslove finansija, veća za drugostepeni prekršajni 
postupak pri ministarstvu nadležnom za poslove finansija, prvostepeni i 
drugostepeni poreskoprekršajni organi nastavljaju da rade u skladu sa Zakonom o 
prekršajima („Službeni glasnik SRS”, broj 44/89 i „Službeni glasnik RS”, br. 
21/90, 11/92, 6/93, 20/93, 53/93, 67/93, 28/94, 16/97, 37/97, 36/98, 44/98, 
62/01, 65/01 i 55/04), posebnim zakonima koji uređuju njihovu nadležnost i 
Odlukom o obrazovanju opštinskih organa za prekršaje i utvrđivanju broja sudija u 
organima za prekršaje („Službeni glasnik RS”, br. 72/93, 9/94, 30/94, 5/95, 
12/95, 50/95, 27/96, 47/96, 9/97, 3/98, 6/98, 17/98, 41/98, 91/02, 37/03, 76/03, 
115/03, 97/05 i 91/07), do 31. decembra 2009. godine.</p>
<p class="bold">Početak rada Vrhovnog kasacionog suda, Privrednog apelacionog suda, Upravnog 
suda i Višeg prekršajnog suda </p>
<p class="clan">Član 89. </p>
<p>Vrhovni kasacioni sud, Privredni apelacioni sud, Upravni sud i Viši 
prekršajni sud počinju da rade 1. januara 2010. godine.</p>
<p class="bold">Ustupanje predmeta Vrhovnog suda Srbije </p>
<p class="clan">Član 90.</p>
<p>Predmete u kojima do 31. decembra 2009. godine ne bude doneta konačna odluka 
Vrhovni sud Srbije ustupa Vrhovnom kasacionom sudu, odnosno sudovima u čiju 
nadležnost predmeti spadaju po ovom zakonu i zakonu kojim se uređuju sedišta i 
područja sudova. </p>
<p>Ako posle 1. januara 2010. godine Vrhovni kasacioni sud, odlučujući o pravnom 
sredstvu, predmet vrati na ponovni postupak, on se ustupa sudu u čiju nadležnost 
spada po ovom zakonu i zakonu kojim se uređuju sedišta i područja sudova.</p>
<p class="bold">Preuzimanje predmeta </p>
<p class="clan">Član 91.</p>
<p>Predmete u kojima nije okončan postupak pred većima za prekršaje, većima za 
drugostepeni prekršajni postupak pri ministarstvu nadležnom za poslove finansija 
i drugostepenim poreskoprekršajnim organima do 31. decembra 2009. godine 
preuzeće Viši prekršajni sud, u skladu sa nadležnošću određenom ovim zakonom. 
</p>
<p>Ako posle 1. januara 2010. godine Viši prekršajni sud, odlučujući o pravnom 
sredstvu, predmet vrati na ponovni postupak, predmet preuzima prekršajni sud u 
čiju nadležnost spada prema zakonu kojim se uređuju sedišta i područja sudova. 
</p>
<p>Predmete Višeg trgovinskog suda preuzeće 1. januara 2010. godine Privredni 
apelacioni sud.</p>
<p class="bold">Donošenje privremenih akata o unutrašnjem uređenju i sistematizaciji radnih 
mesta u Vrhovnom kasacionom sudu, Privrednom apelacionom sudu, Upravnom sudu, 
apelacionim sudovima i Višem prekršajnom sudu </p>
<p class="clan">Član 92.</p>
<p>Privremene akte o unutrašnjem uređenju i sistematizaciji radnih mesta u 
Vrhovnom kasacionom sudu, Privrednom apelacionom sudu, Upravnom sudu, 
apelacionim sudovima i Višem prekršajnom sudu doneće ministar nadležan za 
pravosuđe do 1. septembra 2009. godine. </p>
<p>Akte o unutrašnjem uređenju i sistematizaciji radnih mesta u Vrhovnom 
kasacionom sudu, Privrednom apelacionom sudu, Upravnom sudu, apelacionim 
sudovima i Višem prekršajnom sudu doneće predsednici ovih sudova u roku od šest 
meseci od dana njihovog izbora u skladu sa ovim zakonom.</p>
<p class="bold">Preuzimanje sredstava za rad, opreme, arhive i zaposlenih </p>
<p class="clan">Član 93.</p>
<p>Potrebna sredstva za rad, opremu, arhivu i zaposlene Vrhovnog suda Srbije 
preuzima Vrhovni kasacioni sud, Upravni sud i apelacioni sudovi, u skladu sa 
nadležnošću određenom ovim zakonom. </p>
<p>Ministar nadležan za pravosuđe obrazovaće komisiju koja će izvršiti raspodelu 
sredstava za rad, opreme i arhive iz stava 1. ovog člana. </p>
<p>Visoki savet sudstva obrazovaće komisiju koja će doneti rešenja o 
raspoređivanju zaposlenih iz Vrhovnog suda Srbije u Vrhovni kasacioni sud, 
Upravni sud i apelacione sudove, u skladu sa privremenim aktom o unutrašnjem 
uređenju i sistematizaciji radnih mesta. </p>
<p>Potrebna sredstva za rad, opremu, arhivu i zaposlene postojećih veća za 
prekršaje, veća za drugostepeni prekršajni postupak pri ministarstvu nadležnom 
za poslove finansija i drugostepenih poreskoprekršajnih organa, preuzeće Viši 
prekršajni sud, u skladu sa nadležnošću određenom ovim zakonom. </p>
<p>Ministar nadležan za pravosuđe obrazovaće komisiju koja će izvršiti raspodelu 
sredstava za rad, opreme i arhive iz stava 4. ovog člana. </p>
<p>Visoki savet sudstva obrazovaće komisiju koja će rasporediti zaposlene iz 
stava 4. ovog člana na radna mesta u Višem prekršajnom sudu i prekršajnim 
sudovima, u skladu sa privremenim aktom o unutrašnjem uređenju i sistematizaciji 
radnih mesta. </p>
<p>Raspodela sredstava za rad, opreme i arhive, kao i raspoređivanje zaposlenih 
iz veća za drugostepeni prekršajni postupak pri ministarstvu nadležnom za 
poslove finansija i drugostepenih poreskoprekršajnih organa, sprovešće se u 
saradnji sa ministarstvom nadležnim za finansije. </p>
<p>Potrebna sredstva za rad, opremu, arhivu i zaposlene Višeg trgovinskog suda 
preuzima Privredni apelacioni sud. </p>
<p class="bold">Prava zaposlenih iz Vrhovnog suda Srbije, Višeg trgovinskog suda i organa za 
prekršaje </p>
<p class="clan">Član 94.</p>
<p>Na prava zaposlenih iz Vrhovnog suda Srbije, Višeg trgovinskog suda, veća za 
prekršaje, veća za drugostepeni prekršajni postupak pri ministarstvu nadležnom 
za poslove finansija i drugostepenih poreskoprekršajnih organa, primenjuju se 
odredbe zakona koji uređuje prava državnih službenika i nameštenika pri promeni 
uređenja državnih organa.</p>
<p class="bold">Nadležnost Visokog saveta sudstva u vezi sa sredstvima za rad sudova 
</p>
<p class="hide-change" style="text-align: center"><em>Član 95.</em></p>
<p class="hide-change" style="text-align: center"><em>Prestao je da važi od 1. septembra 2011. godine (vidi čl. 10. i 11. Zakona o 
izmenama i dopunama Zakona o budžetu Republike Srbije za 2011. godinu - 
78/2011-3)</em></p>
<p class="bold">Podzakonski propisi </p>
<p class="clan">Član 96.</p>
<p>Podzakonski propisi čije je donošenje predviđeno ovim zakonom, doneće se u 
roku od šest meseci od dana stupanja na snagu ovog zakona. </p>
<p>Do donošenja podzakonskih propisa iz stava 1. ovog člana, primenjuju se odredbe 
propisa donetih na osnovu Zakona o uređenju sudova, ako nisu suprotne ovom 
zakonu. </p>
<p class="clan">ZAVRŠNE ODREDBE </p>
<p class="bold">Prestanak važenja zakona </p>
<p class="clan">Član 97.</p>
<p>Danom početka primene ovog zakona prestaju da važe Zakon o uređenju sudova 
(„Službeni glasnik RS”, br. 63/01, 42/02, 27/03, 29/04, 101/05 i 46/06) i 
odredbe čl. 12–20. Zakona o sudovima („Službeni glasnik Republike Srbije”, br. 
46/91, 60/91 – ispravka, 18/92 – ispravka, 71/92, 63/01, 42/02, 27/03 i 29/04). 
</p>
<p class="bold">Stupanje zakona na snagu i početak primene </p>
<p class="clan">Član 98.</p>
<p>Ovaj zakon na snagu stupa osmog dana od dana objavljivanja u „Službenom 
glasniku Republike Srbije”, a primenjuje se od 1. januara 2010. godine.</p>
<p class="centar">&nbsp;</p>
<p class="bold">ODREDBE КOJE NISU UNETE U „PREČIŠĆEN TEКST“ ZAКONA</p>
<p class="centar">&nbsp; &nbsp;</p>
<p class="italik">Zakon o izmenama i dopunama Zakona o uređenju sudova: „Službeni glasnik RS“, 
broj 104/2009-3</p>
<p class="auto-style1"><strong>Član 5.</strong></p>
<p><strong>Ovaj zakon stupa na snagu&nbsp; osmog dana od dana objavljivanja u „Službenom 
glasniku Republike Srbije“, a primenjuje se od 1. januara 2010. godine.</strong></p>
<p class="italik">&nbsp;Zakon o dopunama Zakona o uređenju sudova: „Službeni glasnik RS“, broj 
101/2011-273</p>
<p class="auto-style1"><strong>Član 5.</strong></p>
<p><strong>Ovaj zakon stupa na snagu 1. januara 2012. godine.</strong></p>
<p class="italik">Zakon o izmenama i dopunama Zakona o uređenju sudova: „Službeni glasnik RS“, 
broj 101/2013-8</p>
<p class="auto-style1"><strong>Član 31.</strong></p>
<p><strong>Viši sudovi nastavljaju da sude, u prvom stepenu, u predmetima primljenim do 
dana početka primene ovog zakona.</strong></p>
<p><strong>Ako odluka u predmetima iz stava 1. ovog člana bude ukinuta posle dana 
početka primene ovog zakona postupak će se nastaviti pred nadležnim sudom u 
skladu sa odredbama ovog zakona.</strong></p>
<p><strong>Apelacioni sudovi nastavljaju da sude, u drugom stepenu, u predmetima 
primljenim do dana početka primene ovog zakona.</strong></p>
<p><strong>Ako odluka u predmetima iz stava 3. ovog člana bude ukinuta posle dana 
početka primene ovog zakona, postupak će se nastaviti pred nadležnim sudom u 
skladu sa odredbama ovog zakona.</strong></p>
<p><strong>Do dana početka primene Zakona o prekršajima („Službeni glasnik RS”, broj 
65/13), prekršajni sudovi nastavljaju da sude u postupcima po žalbama na odluke 
koje u prekršajnom postupku donose organi uprave.</strong></p>
<p><strong>Danom početka primene ovog zakona Viši prekršajni sud nastavlja rad kao 
Prekršajni apelacioni sud.</strong></p>
<p><strong>Upravitelji sudova biće izabrani u roku od šest meseci od dana početka primene 
ovog zakona.</strong></p>
<p class="hide-change" style="text-align: center"><em>Član 32.</em></p>
<p class="hide-change" style="text-align: center"><em>Prestao je da važi (vidi 
<a href="http://www.pravno-informacioni-sistem.rs/SlGlasnikPortal/viewdoc?uuid=42e337e3-6236-2404-a584-3b9c58680aac&amp;external=true" target="_blank">Odluku US - 88/2018-80</a>)</em></p>
<p class="auto-style1"><strong>Član 33.</strong></p>
<p><strong>Ovaj zakon stupa na snagu narednog dana od dana objavljivanja u „Službenom 
glasniku Republike Srbije”, a primenjuje se od 1. januara 2014. godine, osim 
člana 2. koji se primenjuje po isteku šest meseci od dana stupanja na snagu ovog 
zakona.</strong></p>
<p class="italik">Zakon o izmenama i dopunama Zakona o uređenju sudova: „Službeni glasnik RS“, 
broj 106/2015-60</p>
<p class="auto-style1"><strong>Član 5.</strong></p>
<p><strong>Visoki savet sudstva donosi akt kojim se uređuju kriterijumi, merila i 
postupak za ocenjivanje rada sudijskih pomoćnika u roku od 60 dana od dana stupanja 
na snagu ovog zakona.</strong></p>
<p><strong>Ministar nadležan za pravosuđe donosi akt kojim se određuje broj sudijskih 
pripravnika u svakom sudu u roku od 60 dana od dana stupanja na snagu ovog 
zakona.</strong></p>
<p class="auto-style1"><strong>Član 6.</strong></p>
<p><strong>Ovaj zakon stupa na snagu osmog dana od dana objavljivanja u „Službenom 
glasniku Republike Srbije” osim odredbe člana 1. stav 2. ovog zakona koja stupa 
na snagu 1. jula 2016. godine.</strong></p>

