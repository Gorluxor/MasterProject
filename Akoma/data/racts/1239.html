


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
	margin-top: 0;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma o saradnji u oblasti vazdušnog saobraćaja između Vlade Republike Srbije i Vlade Crne Gore</p>
				<p>Proglašava se Zakon o potvrđivanju Sporazuma o saradnji u oblasti vazdušnog saobraćaja između Vlade Republike Srbije i Vlade Crne Gore, koji je donela Narodna skupština Republike Srbije na sednici Drugog vanrednog zasedanja u 2013. godini, <br>30. januara 2013. godine.</p>
				<p class="auto-style2">PR broj 20</p>
				<p class="auto-style2">U Beogradu, 30. januara 2013. godine</p>
				<p class="auto-style2">Predsednik Republike,</p>
				<p class="auto-style2"><span class="bold">Tomislav Nikolić, </span>s.r.</p>
				<p class="odluka-zakon" style="margin-top: 0">ZAКON</p>
				<p class="naslov" style="margin-top: 0">o potvrđivanju Sporazuma o saradnji u oblasti vazdušnog saobraćaja između Vlade Republike Srbije i Vlade Crne Gore</p>
				<p class="auto-style1">"Službeni glasnik RS – Međunarodni 
				ugovori", broj 1 od 30. januara 2013.<o:p></o:p></p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum o saradnji u oblasti vazdušnog saobraćaja između Vlade Republike Srbije i Vlade Crne Gore, sačinjen 3. februara 2012. godine, u Beogradu, u originalu na srpskom i crnogorskom jeziku.</p>
				<p class="clan">Član 2. </p>
				<p>Tekst Sporazuma o saradnji u oblasti vazdušnog saobraćaja između Vlade Republike Srbije i Vlade Crne Gore u originalu na srpskom jeziku glasi: </p>
				<p class="bold">SPORAZUM O SARADNJI U OBLASTI VAZDUŠNOG <br>SAOBRAĆAJA</p>
				<p class="bold">IZMEĐU</p>
				<p class="bold">VLADE REPUBLIКE SRBIJE</p>
				<p class="bold">I</p>
				<p class="bold">VLADE CRNE GORE</p>
				<p>Budući da su Republika Srbija i Crna Gora članice međunarodnih vazduhoplovnih organizacija: Međunarodne organizacije civilnog vazduhoplovstva – ICAO, Evropske konferencije civilnog vazduhoplovstva – ECAC, Evropske organizacije za sigurnost vazdušne plovidbe – EUROCONTROL i time preuzele obaveze i na polju regionalne saradnje, unapređenja i razvoja civilnog vazduhoplovstva;</p>
				<p>Polazeći od toga da će navedena saradnja biti zasnovana na poštovanju nacionalnih zakona i propisa, normi i principa međunarodnog prava, uzimajući u obzir svoje međunarodne obaveze, naročito obaveze preuzete ratifikacijom Multilateralnog sporazuma između Evropske zajednice i njenih država članica, Republike Albanije, Bosne i Hercegovine, Republike Bugarske, Republike Hrvatske, Bivše Jugoslovenske Republike Makedonije, Republike Island, Crne Gore, Кraljevine Norveške, Rumunije, Republike Srbije i Misije privremene uprave Ujedinjenih nacija na Кosovu (u skladu sa Rezolucijom Saveta bezbednosti UN 1244 od 10. juna 1999. godine) o uspostavljanju Zajedničkog evropskog vazduhoplovnog područja (ECAA sporazum) i koordinaciji civilnih vazduhoplovnih vlasti u vršenju regulatornih i nadzornih funkcija;</p>
				<p>U želji da unaprede saradnju, strane će jedna drugoj pružati podršku u vidu: informisanja o određenim pitanjima, iznalaženju obostranih olakšica, formiranju zajedničkih tela, komisija i radnih grupa, razvoja saradnje između vazduhoplovnih subjekata, uključujući obuku i stručno usavršavanje radi realizacije zajedničkih projekata, </p>
				<p>Vlada Republike Srbije i Vlada Crne Gore (u daljem tekstu „Strane”);</p>
				<p>Dogovorile su se o sledećem:</p>
				<p class="bold">Član 1.</p>
				<p>Strane će preko nadležnih ministarstava, u cilju obostrano korisne saradnje dve države u oblasti vazdušnog saobraćaja, bezbednosti i obezbeđivanja u vazduhoplovstvu, pružanju usluga u vazdušnoj plovidbi, kao i razmene progresivnih tehnologija i iskustava u navedenim oblastima, obezbediti okvir za razvoj vazdušnog saobraćaja, bezbedno i obezbeđivano odvijanje vazdušnog saobraćaja kao bitan preduslov pune integracije u evropske vazduhoplovne strukture, sprovođenje evropske regulative o „otvorenom nebu” (Single European Sky – SES regulative), sprovođenje inicijative o funkcionalnim blokovima vazdušnih prostora (Functional Airspace Block – FAB) i intenzivnu saradnju svih vazduhoplovnih subjekata.</p>
				<p class="bold">Član 2.</p>
				<p>Strane će obezbediti uslove da ministarstva nadležna za poslove odbrane i saobraćaja međusobno zaključe odgovarajuće akte kojima će se stvoriti i obezbediti uslovi za realizaciju koncepta fleksibilnog korišćenja pripadajućih vazdušnih prostora (Flexible Use of Airspace – FUA koncept).</p>
				<p class="bold">Član 3.</p>
				<p>Strane će stvarati uslove za potpisivanje odgovarajućih tehničkih sporazuma dveju vazduhoplovnih vlasti, čime će omogućiti Direktoratu civilnog vazduhoplovstva Republike Srbije <br>(u daljem tekstu: DCV) i Agenciji za civilno vazduhoplovstvo Crne Gore (u daljem tekstu: ACV) unapređenje postojeće saradnje iz domena svojih nadležnosti.</p>
				<p>DCV i ACV će posebnim ugovorima detaljnije regulisati međusobnu saradnju.</p>
				<p class="bold">Član 4.</p>
				<p>Strane će uputiti DCV i ACV da sačine procenu potrebe i mogućnosti za formiranje zajedničkog nadzornog tela nad pružaocem usluga u vazdušnoj plovidbi.</p>
				<p>Nakon izvršene procene iz stava 1. ovog člana, ukoliko se utvrdi opravdanost formiranja zajedničkog nadzornog tela, DCV i ACV će potpisati odgovarajući sporazum.</p>
				<p class="bold">Član 5.</p>
				<p>Strane će, podržavajući inicijativu za formiranje budućeg funkcionalnog bloka vazdušnog prostora, uputiti DCV, ACV i zajedničkog pružaoca usluga u vazdušnoj plovidbi, na potpisivanje Memoranduma o razumevanju o inicijativi za formiranje budućeg FAB-a.</p>
				<p class="bold">Član 6.</p>
				<p>Vazduhoplovni subjekti iz člana 5. ovog sporazuma će na osnovu Memoranduma o razumevanju o inicijativi za formiranje budućeg FAB-a, sačiniti optimalno rešenje budućeg FAB-a kroz sagledavanje opcija: formiranja dvočlanog FAB-a, pristupanja drugih država ovoj inicijativi ili priključenje ove inicijative postojećim.</p>
				<p>Nadležna ministarstva Strana će, nakon sagledavanja optimalnog rešenja, predložiti svojim vladama Sporazum o FAB-u.</p>
				<p class="bold">Član 7.</p>
				<p>Strane će, uzimajući u obzir činjenicu postojanja zajedničkog pružaoca usluga u vazdušnoj plovidbi, pristupiti zaključivanju ugovora kojim se obezbeđuje kontinuitet pružanja usluga u vazdušnoj plovidbi od strane zajedničkog pružaoca usluga u vazdušnoj plovidbi.</p>
				<p class="bold">Član 8.</p>
				<p>Strane će obezbediti uslove za intenzivniju saradnju operatora aerodromskih usluga i nacionalnih avio-prevoznika, što bi doprinelo povećanju obima usluga i broja prevezenih putnika, a sa ciljem postizanja najpovoljnijih uslova putovanja za državljane Srbije i Crne Gore.</p>
				<p class="bold">Član 9.</p>
				<p>Strane će odnose u oblasti obavljanja redovnog vazdušnog saobraćaja regulisati na osnovu Memoranduma o razumevanju u skladu sa ECAA sporazumom.</p>
				<p class="bold">Član 10.</p>
				<p>Ukoliko jedna od strana želi da otkrije poverljivu informaciju koja isključivo proističe iz saradnje u okviru ovog sporazuma neophodna je pisana saglasnost druge strane.</p>
				<p class="bold">Član 11.</p>
				<p>Sporovi koji mogu nastati tumačenjem ili primenom ovog sporazuma rešiće se pregovorima i konsultacijama između Strana.</p>
				<p class="bold">Član 12.</p>
				<p>Ako jedna od Strana smatra da je potrebno izmeniti bilo koju odredbu ovog sporazuma, ona može da zahteva konsultacije sa drugom Stranom u vezi sa predloženim izmenama. Кonsultacije započinju u roku od šezdeset (60) dana od dana prijema pismenog zahteva, osim ako se nadležni organi za vazdušni saobraćaj Strana ne dogovore o produžetku tog roka. Svaka tako dogovorena izmena stupa na snagu kada Strane obaveste jedna drugu, razmenom diplomatskih nota, da su ih potvrdile u skladu sa svojim nacionalnim zakonodavstvom.</p>
				<p class="bold">Član 13.</p>
				<p>Ovaj sporazum stupa na snagu danom prijema poslednje note kojom jedna Strana obaveštava drugu da je sproveden postupak potvrđivanja Sporazuma u skladu sa njenim nacionalnim zakonodavstvom.</p>
				<p>Ovaj sporazum važi dok ga ne otkaže jedna od Strana diplomatskim putem, dostavljanjem pismenog obaveštenja o tome drugoj Strani, u kom slučaju Sporazum prestaje da važi po isteku dvanaest (12) meseci od dana prijema note o otkazivanju.</p>
				<p>Sačinjeno u Beogradu, dana 3. februara 2012. godine, u dva originalna primerka na srpskom i crnogorskom jeziku, pri čemu su oba teksta podjednako autentična.</p>
				<table class="tabela-bez-bordera">
					<tbody>
						<tr>
							<td>
								<p>ZA VLADU</p>
								<p>REPUBLIКE SRBIJE</p>
								<p><span class="bold">Milutin Mrkonjić, </span>s.r.</p>
							</td>
							<td>
								<p class="potpis">ZA VLADU</p>
								<p class="potpis">CRNE GORE</p>
								<p class="potpis"><span class="bold">Andrija Lompar,</span> s.r.</p>
							</td>
						</tr>
					</tbody>
				</table>
				<p class="clan">Član 3. </p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori<span class="krajzakdela">”.</span></p>
	</div>

