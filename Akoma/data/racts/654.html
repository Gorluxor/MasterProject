


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="redakcijskipreciscentekst">Redakcijski prečišćen tekst</p>
				<p class="centar">&nbsp;</p>
				<p class="odluka-zakon">ZAКON</p>
				<p class="odluka-zakon">o privremenom uređivanju načina naplate takse za javni medijski servis</p>
				<p class="auto-style1">"Službeni glasnik RS", br. 112 od 30. 
				decembra 2015, 108 od 29. decembra 2016, 95 od 8. decembra 2018, 
				86 od 6. decembra 2019.</p>
				<p class="naslov">&nbsp;</p>
				<p class="clan">Član 1.</p>
				<p>Ovim zakonom privremeno se uređuje način naplate takse za javni medijski servis, s ciljem otklanjanja okolnosti koje bi mogle da dovedu u pitanje rad i funkcionisanje javnih medijskih servisa i obavljanja njihove osnovne delatnosti, koja je u funkciji ostvarivanja javnog interesa.</p>
				<p class="clan">Član 2.</p>
				<p>Od 1. januara 2016. godine do <span class="v2-clan-left-1">
				31. decembra 2020. godine</span> javni medijski servisi i to: Javna medijska ustanova „Radio televizija Srbije” (u daljem tekstu: RTS) i Javna medijska ustanova „Radio televizija Vojvodine” (u daljem tekstu: RTV) delimično se finansiraju iz takse za javni medijski servis, a delimično iz budžeta Republike Srbije.</p>
				<p>Visina takse za javni medijski servis i budžetska sredstva, njihov ukupan iznos i srazmera utvrđuju se u skladu sa zakonom kojim se uređuje javni medijski servis, a u funkciji obavljanja osnovne delatnosti javnih medijskih servisa, obezbeđivanja stabilnog sistema finansiranja osnovne delatnosti javnih medijskih servisa, njihove uređivačke nezavisnosti i institucionalne autonomije, istovremeno vodeći računa o ekonomskom ambijentu i ekonomskoj snazi obveznika.</p>
				<p class="hide-change">*Službeni glasnik RS, broj 95/2018</p>
				<p class="clan">Član 3.</p>
				<p>Taksu za javni medijski servis (u daljem tekstu: taksa) naplaćuje JP „Elektroprivreda Srbije”, Beograd i privredni subjekti koji vrše snabdevanje krajnjih kupaca električnom energijom (u daljem tekstu: snabdevač), objedinjeno i istovremeno sa naplatom isporučene električne energije.</p>
				<p>Taksa se naplaćuje korisnicima merila električne energije, preko računa za isporučenu električnu energiju, ispostavljenog od strane snabdevača.</p>
				<p>RTS i RTV obezbeđuju ažurne podatke o krajnjim kupcima i njihovim snabdevačima za sve korisnike merila električne energije preko operatora distributivnog sistema električne energije, sa kojim će zaključiti ugovor o bližem regulisanju načina i rokova preuzimanja ovih podataka.</p>
				<p class="clan">Član 4.</p>
				<p>Taksa je obavezni element mesečno ispostavljenog računa za isporučenu električnu energiju za sve snabdevače koji obavljaju delatnost snabdevanja krajnjih kupaca električnom energijom na teritoriji Republike Srbije.</p>
				<p>Iznos takse iskazan na računu iz stava 1. ovog člana ne ulazi u osnovicu za obračun akcize i poreza na dodatu vrednost.</p>
				<p class="clan">Član 5.</p>
				<p>Mesečno fakturisan iznos takse snabdevač uplaćuje na račune RTS i RTV otvorene kod poslovne banke, najkasnije do 15-og u mesecu za prethodni mesec.</p>
				<p class="clan">Član 6.</p>
				<p>Sredstva od uplaćene takse na području Republike Srbije van teritorije Autonomne pokrajine Vojvodina prihod su RTS.</p>
				<p>Sredstva uplaćena po osnovu takse na teritoriji Autonomne pokrajine Vojvodine raspoređuju se tako da 70% uplaćenih sredstava su prihod RTV, a 30% uplaćenih sredstava su prihod RTS.</p>
				<p class="clan">Član 7.</p>
				<p>Snabdevaču na ime obavljanja poslova fakturisanja i naplate takse RTS i RTV plaćaju mesečnu naknadu u visini od 3% od iznosa prenetih sredstava RTS-u i RTV-u po osnovu takse.</p>
				<p class="clan">Član 8.</p>
				<p>Oslobađanje od obaveze plaćanja takse vrše RTS i RTV u skladu sa Zakonom o javnim medijskim servisima.</p>
				<p class="clan">Član 9.</p>
				<p>Visina takse jedinstvena je na celoj teritoriji Republike Srbije, utvrđuje se u mesečnom iznosu od 
				<span class="v2-clan-left-1">255,00</span> dinara.</p>
				<p class="hide-change">*Službeni glasnik RS, broj 86/2019</p>
				<p class="clan">Član 10.</p>
				<p>Budžetska sredstva iz člana 2. stav 1. ovog zakona za finansiranje osnovne delatnosti javnog medijskog servisa opredeljuju se na godišnjem nivou, na poziciji ministarstva nadležnog za poslove javnog informisanja.</p>
				<p class="clan">Član 11.</p>
				<p>RTS i RTV će sa snabdevačem zaključiti ugovor kojim će se bliže urediti postupak u vezi sa fakturisanjem takse, uplatom sredstava i oslobađanjem korisnika merila električne energije od obaveze plaćanja, kao i način i rokove za plaćanje naknade, rokove za dostavu potrebnih podataka i kontrolne mehanizme.</p>
				<p>U pogledu pitanja koja se odnose na finansiranje osnovne delatnosti javnog medijskog servisa koja nisu posebno uređena ovim zakonom shodno se primenjuju odgovarajuće odredbe Zakona o javnim medijskim servisima.</p>
				<p class="clan">Član 12.</p>
				<p>Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>
	</div>

