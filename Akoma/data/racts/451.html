

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html; charset=UTF-8">
	<title>Zakon</title>
<style type="text/css">
.auto-style1 {
	text-align: center;
	margin-top: 0;
}
</style>

	<p class="odluka-zakon" style="margin-top: 0; line-height:150%; margin-bottom:0">
	&nbsp; &nbsp;</p>
	<p class="odluka-zakon" style="margin-top: 0; line-height:150%; margin-bottom:0">
	&nbsp; &nbsp;</p>
	<p class="odluka-zakon" style="margin-top: 0; line-height:150%; margin-bottom:0">ZAКON</p>
	<p class="naslov" style="margin-top: 0; line-height:150%">o utvrđivanju maksimalne zarade u javnom sektoru</p>
	<p class="auto-style1" style="line-height: 150%">"Službeni glasnik RS", broj 93 od 28. 
				septembra 2012. </p>
	<p class="clan">Član 1.</p>
	<p>Ovim zakonom određuje se maksimalna zarada u javnom sektoru, i 
to: u javnim agencijama, organizacijama na koje se primenjuju propisi o 
javnim agencijama, organizacijama obaveznog socijalnog osiguranja, javnim
 preduzećima čiji je osnivač Republika Srbija, autonomna pokrajina ili 
jedinica lokalne samouprave, pravnim licima nad kojima Republika Srbija,
 autonomna pokrajina, odnosno jedinica lokalne samouprave ima direktnu 
ili indirektnu kontrolu nad više od 50% kapitala ili više od 50% glasova
 u upravnom odboru, kao i u drugim pravnim licima u kojima javna 
sredstva čine više od 50% ukupnih prihoda (u daljem tekstu: isplatilac 
zarada u javnom sektoru).</p>
	<p>Odredbe ovog zakona ne primenjuju se na Narodnu banku Srbije, 
Кontrolu letenja Srbije i Crne Gore SMATSA doo Beograd, Agenciju za borbu
 protiv korupcije, Državnu revizorsku instituciju i Fiskalni savet.</p>
	<p>Odredbe ovog zakona ne primenjuju se na javna preduzeća i pravna 
lica iz stava 1. ovog člana koji kao učesnici na tržištu imaju 
konkurenciju.</p>
	<p>Odredbe ovog zakona ne primenjuju se na visokoobrazovne i naučne ustanove.</p>
	<p>Odredbe ovog zakona ne primenjuju se na vazduhoplovno osoblje čiji 
poslovi neposredno utiču na bezbednost vazdušnog saobraćaja i stručnjake 
informacionih tehnologija.</p>
	<p>Кriterijume i merila za određivanje javnih preduzeća i pravnih 
lica koji kao učesnici na tržištu imaju konkurenciju, uređuje Vlada. </p>
	<p class="clan">Član 2.</p>
	<p>Maksimalna zarada u javnom sektoru ne može biti veća od iznosa 
koji se dobija množenjem najvećeg koeficijenta za položaj, utvrđenog 
zakonom kojim se uređuju plate državnih službenika i nameštenika i 
osnovice utvrđene zakonom o budžetu za tekuću godinu.</p>
	<p>Zaradom iz stava 1. ovog člana smatra se osnovna zarada, deo 
zarade za radni učinak, naknada troškova za ishranu u toku rada, naknada
 troškova za regres za korišćenje godišnjeg odmora, u skladu sa zakonom o 
radu, kao i druga primanja koja u skladu sa zakonom kojim se uređuje rad 
čine zaradu.</p>
	<p class="clan">Član 3.</p>
	<p>Zarada zaposlenih u javnom sektoru koji obavljaju prateće i 
pomoćno-tehničke poslove koji su istovrsni poslovima nameštenika iz 
četvrte, pete i šeste vrste radnih mesta prema propisima o državnim 
službenicima i nameštenicima, ne može biti veća od iznosa koji se dobija
 množenjem koeficijenta za radno mesto nameštenika prema platnoj grupi u 
kojoj se radno mesto nalazi i osnovice utvrđene zakonom o budžetu za 
tekuću godinu.</p>
	<p>Zaradom iz stava 1. ovog člana smatra se osnovna zarada, deo 
zarade za radni učinak, naknada troškova za ishranu u toku rada, naknada
 troškova za regres za korišćenje godišnjeg odmora, u skladu sa zakonom o 
radu, kao i druga primanja koja u skladu sa zakonom o radu čine zaradu.</p>
	<p class="clan">Član 4.</p>
	<p>Zaposleni kod isplatioca zarada u javnom sektoru ima pravo na 
uvećanu zaradu po osnovu vremena provedenog na radu za svaku punu godinu
 rada ostvarenu u radnom odnosu – 0,4% od osnovne zarade. </p>
	<p class="clan">Član 5.</p>
	<p>Iznos maksimalne zarade utvrđene u skladu sa članom 2. ovog 
zakona, može se uvećati samo po osnovu vremena provedenog na radu, u 
skladu sa članom 4. ovog zakona.</p>
	<p class="clan">Član 6.</p>
	<p>Izuzetno, u slučaju uspešnog poslovanja i ostvarivanja dobrih 
rezultata u radu javnog preduzeća i pravnog lica iz člana 1. ovog 
zakona, zarada rukovodilaca u tom javnom preduzeću i pravnom licu, uz 
saglasnost osnivača, može po osnovu njihovog varijabilnog dela zarade 
biti do 30% veća od iznosa iz člana 2. stav 1. ovog zakona.</p>
	<p>Merila za obračun i isplatu varijabilnog dela zarade utvrđuje Vlada.</p>
	<p class="clan">Član 7.</p>
	<p>Isplatilac zarada u javnom sektoru dužan je da prilikom konačne 
isplate zarada za određeni mesec uplati u budžet Republike Srbije, 
autonomne pokrajine ili jedinice lokalne samouprave, u zavisnosti od 
toga da li je osnivač pravnog lica Republika Srbija, autonomna pokrajina
 ili jedinica lokalne samouprave, razliku sredstava između ukupnog 
iznosa zarada zaposlenih isplaćenog za mesec koji prethodi mesecu 
početka primene ovog zakona i ukupnog mesečnog iznosa zarada koji se 
isplaćuje u skladu sa ovim zakonom.</p>
	<p>Odredba stava 1. ovog člana primenjivaće se zaključno sa isplatom zarade za decembar 2012. godine.</p>
	<p>Račun budžeta za uplatu sredstava iz stava 1. ovog člana propisuje
 ministar nadležan za poslove finansija u roku od 15 dana od dana 
stupanja na snagu ovog zakona.</p>
	<p class="clan">Član 8.</p>
	<p>Isplatilac zarada u javnom sektoru dužan je da, u roku od 10 dana
 od dana konačne isplate zarada za određeni mesec, ministarstvu 
nadležnom za poslove finansija dostavi izveštaj o isplaćenim zaradama za
 taj mesec.</p>
	<p>Izveštaj iz stava 1. ovog člana sadrži spisak zaposlenih sa 
isplaćenim zaradama, i to naročito: ime i prezime zaposlenog, radno 
mesto zaposlenog i isplaćenu zaradu.</p>
	<p>Obrazac izveštaja iz stava 2. ovog člana propisuje ministar 
nadležan za poslove finansija u roku od 15 dana od dana stupanja na snagu
 ovog zakona. </p>
	<p class="clan">Član 9.</p>
	<p>Isplatilac zarada u javnom sektoru dužan je da svoja akta uskladi
 sa odredbama ovog zakona u roku od 30 dana od dana stupanja na snagu 
ovog zakona.</p>
	<p class="clan">Član 10.</p>
	<p>Nadzor nad primenom ovog zakona vrši ministarstvo nadležno za poslove finansija.</p>
	<p class="clan">Član 11.</p>
	<p>Novčanom kaznom u iznosu od 500.000 do 1.000.000 dinara kazniće se za prekršaj isplatilac zarada u javnom sektoru:</p>
	<p>– ako isplati zaradu suprotno odredbama čl. 2. i 3. ovog zakona;</p>
	<p>– ako postupi suprotno odredbama člana 5, člana 7. stav 1, člana 8. stav 1. i člana 9. ovog zakona.</p>
	<p>Za prekršaj iz stava 1. ovog člana kazniće se i odgovorno lice 
kod isplatioca zarada u javnom sektoru novčanom kaznom u iznosu od 
50.000 do 150.000 dinara.</p>
	<p class="clan">Član 12.</p>
	<p>Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>
