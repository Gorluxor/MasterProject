<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">



<p class="odluka-zakon">
 ZAКON </p>

<p class="odluka-zakon"> o
međunarodnoj
pravnoj pomoći
u krivičnim stvarima </p>

<p class="centar"> “Službeni glasnik
RS”, broj 20 od 19.
marta 2009. </p>

<p class="clan">I. OSNOVNE
ODREDBE</p>

<p class="bold">Predmet
i primena zakona</p>

<p class="clan">Član
1.</p>

<p> Ovim
zakonom uređuje
se postupak pružanja
međunarodne pravne
pomoći u krivičnim
stvarima (u daljem
tekstu: međunarodna
pravna pomoć),
u slučajevima
kada ne postoji
potvrđeni međunarodni
ugovor ili kada
određena pitanja
njime nisu uređena. </p>



<p class="bold"> Oblici
međunarodne pravne
pomoći </p>

 

<p class="clan"> Član
2. </p>

<p> Međunarodna
pravna pomoć obuhvata: </p>

<p> 1) izručenje
okrivljenog ili
osuđenog; </p>

<p> 2) preuzimanje
i ustupanje krivičnog
gonjenja; </p>

<p> 3) izvršenje
krivične presude; </p>

<p> 4) ostale oblike
međunarodne pravne
pomoći.  </p>

 

<p class="bold"> Vršenje
međunarodne pravne
pomoći </p>

 

<p class="clan"> Član
3. </p>

<p> Međunarodna
pravna pomoć pruža
se u postupku
koji se odnosi
na krivično delo
koje u trenutku
kada je zatražena
pomoć spada u
nadležnost suda
države molilje. </p>

<p> Međunarodna
pravna pomoć pruža
se i u postupku
koji je pokrenut
pred organima
uprave za delo
koje je kažnjivo
prema zakonodavstvu
države molilje
ili zamoljene države,
u slučaju kada
odluka upravnog
organa može da
predstavlja osnov
za pokretanje krivičnog
postupka. </p>

<p> Međunarodna
pravna pomoć pruža
se i po zahtevu
Međunarodnog
suda pravde, Međunarodnog
krivičnog suda,
Evropskog suda
za ljudska prava
i drugih međunarodnih
institucija koje
su osnovane međunarodnim
ugovorom koji
je potvrdila Republika
Srbija. </p>

 

<p class="bold"> Nadležni
organi </p>

 

<p class="clan"> Član
4. </p>

<p> Organi nadležni
za pružanje međunarodne
pravne pomoći
su domaći sudovi
i javna tužilaštva
(u daljem tekstu:
domaći pravosudni
organi) određeni
zakonom. </p>

<p> Pojedine
radnje u postupku
međunarodne pravne
pomoći vrši ministarstvo
nadležno za pravosuđe,
ministarstvo
nadležno za spoljne
poslove i ministarstvo
nadležno za unutrašnje
poslove. </p>

<p> Zahtev za
međunarodnu pravnu
pomoć dostavljen
nenadležnom organu
biće bez odlaganja
upućen organu
nadležnom za postupanje,
o čemu će biti
obavešten organ
koji je dostavio
zahtev. </p>

 

<p class="bold"> Zamolnica </p>

 

<p class="clan"> Član
5. </p>

<p> Zahtev za
pružanje međunarodne
pravne pomoći
podnosi se u vidu
zamolnice. </p>

<p> Zamolnica
sadrži: </p>

<p> 1) naziv organa
koji je sačinio
zamolnicu; </p>

<p> 2) naziv organa
kome se zamolnica
upućuje, a ukoliko
nije poznat njegov
tačan naziv, oznaku
„nadležni državni
organ”, uz naziv
zamoljene države; </p>

<p> 3) pravni osnov
za pružanje međunarodne
pravne pomoći; </p>

<p> 4) oznaku krivičnog
predmeta, zakonski
naziv krivičnog
dela, tekst odgovarajuće
odredbe zakona
i sažet opis činjeničnog
stanja; </p>

<p> 5) opis radnje
međunarodne pravne
pomoći koja se
traži i razlog
za podnošenje zamolnice; </p>

<p> 6) podatke
o državljanstvu
i druge lične
podatke lica,
odnosno naziv
i sedište pravnog
lica u odnosu
na koje se traži
međunarodna pravna
pomoć, kao i njegovo
svojstvo u postupku; </p>

<p> 7) druge podatke
koji mogu da budu
od značaja za
postupanje po zamolnici.
 </p>

<p> Zamolnica,
kao i pismena
koje dostavljaju
pravosudni i drugi
nadležni organi
moraju da budu
potpisani i overeni
od strane nadležnog
organa. </p>

<p> Zamolnica
i pismena dostavljaju
se sa prevodom
na jezik zamoljene
države ili prevodom
na engleski jezik.
Prevod mora da
bude overen od
strane sudskog
tumača. </p>

<p> Zahtev za
međunarodnu pravnu
pomoć koji nije
podnet u skladu
sa odredbama ovog
zakona vratiće
se radi ispravke
ili dopune, uz
određivanje roka
koji ne može biti
duži od dva meseca. </p>

 

<p class="bold"> Dostavljanje
zamolnice i drugih
pismena </p>

 

<p class="clan"> Član
6. </p>

<p> Zamolnica
i druga pismena
domaćeg pravosudnog
organa dostavljaju
se inostranom
organu preko ministarstva
nadležnog za pravosuđe.
Na zahtev zamoljene
države zamolnica
i druga pismena
dostavljaju se
diplomatskim
putem.  </p>

<p> Zamolnica
i pismena iz stava
1. ovog člana se
pod uslovom uzajamnosti: </p>

<p> 1) dostavljaju
neposredno inostranom
pravosudnom organu; </p>

<p> 2) mogu u hitnim
slučajevima dostaviti
posredstvom Međunarodne
organizacije
kriminalističke
policije (INTERPOL).
 </p>

<p> Zamolnica
i druga pismena
inostranog organa
dostavljaju se
domaćem pravosudnom
organu u skladu
sa st. 1. i 2. ovog člana. </p>

<p> U slučajevima
iz stava 2. ovog
člana domaći pravosudni
organ dostavlja
kopiju zamolnice
ministarstvu
nadležnom za pravosuđe. </p>

 

<p class="bold"> Pretpostavke
za pružanje međunarodne
pravne pomoći </p>

 

<p class="clan"> Član
7. </p>

<p> Pretpostavke
za pružanje međunarodne
pravne pomoći
su: </p>

<p> 1) da krivično
delo povodom kojeg
se zahteva pružanje
međunarodne pravne
pomoći predstavlja
krivično delo
po zakonu Republike
Srbije; </p>

<p> 2) da za isto
krivično delo
nije pravnosnažno
okončan postupak
pred domaćim sudom,
odnosno da krivična
sankcija nije
u potpunosti izvršena; </p>

<p> 3) da krivično
gonjenje, odnosno
izvršenje krivične
sankcije nije
isključeno zbog
zastarelosti,
amnestije ili
pomilovanja; </p>

<p> 4) da se zahtev
za pružanje međunarodne
pravne pomoći
ne odnosi na političko
krivično delo
ili delo povezano
sa političkim
krivičnim delom,
odnosno na krivično
delo koje se sastoji
isključivo u povredi
vojnih dužnosti; </p>

<p> 5) da pružanje
međunarodne pravne
pomoći ne bi povredilo
suverenitet, bezbednost,
javni poredak
ili druge interese
od suštinskog
značaja za Republiku
Srbiju. </p>

<p> Izuzetno
od stava 1. tačka
4) ovog člana, međunarodna
pravna pomoć će
biti pružena povodom
krivičnog dela
protiv međunarodnog
humanitarnog
prava za koje
ne nastupa zastarelost. </p>

<p> O ispunjenosti
pretpostavki
iz tač. 1. do 3. stava
1. ovog člana odlučuje
nadležni pravosudni
organ, a o ispunjenosti
pretpostavki
iz tač. 4) i 5) stava
1. ovog člana odlučuje
odnosno daje mišljenje
ministar nadležan
za pravosuđe. </p>

 

<p class="bold"> Uzajamnost </p>

 

<p class="clan"> Član
8. </p>

<p> Domaći pravosudni
organi pružaju
međunarodnu pravnu
pomoć pod uslovom
uzajamnosti. Na
zahtev domaćeg
pravosudnog organa,
ministarstvo
nadležno za pravosuđe
daje obaveštenje
o postojanju uzajamnosti. </p>

<p> Ako nema
podataka o uzajamnosti,
pretpostavlja
se da uzajamnost
postoji. </p>

 

<p class="bold"> Tajnost
podataka </p>

 

<p class="clan"> Član
9. </p>

<p> Državni
organi dužni su
da čuvaju tajnost
podataka dobijenih
u postupku pružanja
međunarodne pravne
pomoći.  </p>

<p> Podaci o
ličnosti mogu
da se koriste
isključivo u krivičnom
ili upravnom postupku
u vezi sa kojim
je podneta zamolnica. </p>

 

<p class="bold"> Jezik </p>

 

<p class="clan"> Član
10. </p>

<p> Postupak
pružanja međunarodne
pravne pomoći
vodi se na srpskom
jeziku.  </p>

<p> Pred domaćim
pravosudnim organom
na čijem području
su u službenoj
upotrebi jezici
nacionalnih manjina
postupak iz stava
1. ovog člana vodi
se i na njihovom
jeziku, u skladu
sa Ustavom i zakonom. </p>

 

<p class="bold"> Troškovi </p>

 

<p class="clan"> Član
11. </p>

<p> Troškove
pružanja međunarodne
pravne pomoći
snosi zamoljena
država, ako ovim
zakonom nije drugačije
propisano. </p>

 

<p class="bold"> Shodna
primena zakona </p>

 

<p class="clan"> Član
12. </p>

<p> Ako ovim
zakonom nije drukčije
određeno, u postupku
pružanja međunarodne
pravne pomoći
shodno se primenjuju
odredbe Zakonika
o krivičnom postupku
i zakona kojima
se uređuje organizacija
i nadležnost sudova
i javnih tužilaštava. </p>

 

<p class="clan"> II.
IZRUČENJE OКRIVLJENOG
ILI OSUĐENOG </p>

 

<p class="clan"> 1. IZRUČENJE
OКRIVLJENOG ILI
OSUĐENOG STRANOJ
DRŽAVI </p>

 

<p class="bold"> 1) Osnovne
odredbe </p>

 

<p class="italik"> Predmet
izručenja </p>

<p class="clan"> Član
13. </p>

<p> Izručenje
okrivljenog ili
osuđenog stranoj
državi dozvoljava
se: </p>

<p> 1) radi vođenja
krivičnog postupka
za krivično delo
za koje se prema
zakonu Republike
Srbije i zakonu
države molilje
može izreći kazna
zatvora od godinu
dana ili teža
kazna; </p>

<p> 2) radi izvršenja
krivične sankcije
koju je sud države
molilje izrekao
za krivično delo
iz tačke 1) ovog
stava u trajanju
od najmanje četiri
meseca. </p>

<p> Ako se zamolnica
odnosi na više
krivičnih dela
od kojih pojedina
ne ispunjavaju
uslove iz stava
1. ovog člana, izručenje
se može dozvoliti
i za ova krivična
dela. </p>

 

<p class="italik"> Načelo
specijaliteta </p>

 

<p class="clan"> Član
14. </p>

<p> Ako izručenje
bude dozvoljeno,
izručeno lice
ne može da bude
krivično gonjeno,
podvrgnuto izvršenju
krivične sankcije
ili izručeno trećoj
državi za krivično
delo izvršeno
pre izručenja,
a koje nije predmet
izručenja. </p>

<p> Uslovi iz
stava 1. ovog člana
neće se primeniti: </p>

<p> 1) ako se izručeno
lice izričito
odreklo garancije
iz stava 1. ovog
člana; </p>

<p> 2) ako izručeno
lice, iako je imalo
mogućnosti, nije
napustilo teritoriju
države kojoj je
izručeno u roku
od 45 dana od dana
uslovnog otpusta
ili izvršene krivične
sankcije, ili
ako se vratilo
na teritoriju
te države. </p>

 

<p class="italik"> Dokumentacija </p>

 

<p class="clan"> Član
15. </p>

<p> Uz zamolnicu
se prilaže sledeća
dokumentacija: </p>

<p> 1) sredstva
za utvrđivanje
istovetnosti
okrivljenog ili
osuđenog (tačan
opis, fotografija,
otisci prstiju
i sl.); </p>

<p> 2) uverenje
ili drugi podaci
o državljanstvu
okrivljenog ili
osuđenog; </p>

<p> 3) odluka o
pokretanju krivičnog
postupka, optužnica,
odluka o pritvoru
ili presuda; </p>

<p> 4) navođenje
dokaza o postojanju
osnovane sumnje. </p>

 

<p class="italik"> Pretpostavke
za izručenje </p>

 

<p class="clan"> Član
16. </p>

<p> Pored pretpostavki
predviđenih članom
7. ovog zakona, pretpostavke
za izručenje su: </p>

<p> 1) da lice čije
se izručenje zahteva
nije državljanin
Republike Srbije; </p>

<p> 2) da delo povodom
kojeg se zahteva
izručenje nije
izvršeno na teritoriji
Republike Srbije,
protiv nje ili
njenog državljanina;
 </p>

<p> 3) da se protiv
istog lica u Republici
Srbiji ne vodi
krivični postupak
zbog krivičnog
dela povodom kojeg
se zahteva izručenje; </p>

<p> 4) da po domaćem
zakonu postoje
uslovi za ponavljanje
krivičnog postupka
za krivično delo
povodom kojeg
se zahteva izručenje
lica protiv kojeg
je pravnosnažno
okončan postupak
pred domaćim sudom; </p>

<p> 5) da je utvrđena
istovetnost lica
čije se izručenje
zahteva; </p>

<p> 6) da ima dovoljno
dokaza za osnovanu
sumnju odnosno
da postoji pravnosnažna
sudska odluka
da je lice čije
se izručenje traži
učinilo krivično
delo povodom kojeg
se zahteva izručenje; </p>

<p> 7) da država
molilja da garancije
da će u slučaju
osude u odsustvu
postupak biti
ponovljen u prisustvu
izručenog lica; </p>

<p> 8) da država
molilja da garancije
da smrtna kazna
koja je propisana
za krivično delo
povodom kojeg
se zahteva izručenje
neće biti izrečena,
odnosno izvršena. </p>

 

<p class="italik"> Sticaj
zamolnica </p>

 

<p class="clan"> Član
17. </p>

<p> Ako je više
država molilja
istovremeno podnelo
zamolnice za izručenje
istog lica zbog
istog ili različitih
krivičnih dela,
odluka o izručenju
će biti doneta
uzimanjem u obzir
okolnosti konkretnog
slučaja, a naročito
teritoriju na
kojoj je krivično
delo učinjeno,
težinu krivičnog
dela, redosled
podnošenja zahteva,
državljanstvo
lica čije izručenje
se zahteva i mogućnosti
izručenja trećoj
državi. </p>

<p> Odluka iz
stava 1. ovog člana
mora biti obrazložena. </p>

 

<p class="bold"> 2) Postupak
za izručenje </p>

 

<p class="italik"> a)
Postupak pred
istražnim sudijom </p>

 

<p class="spacija"> Postupanje
sa zamolnicom </p>

 

<p class="clan"> Član
18. </p>

<p> Ministarstvo
nadležno za pravosuđe
dostavlja zamolnicu
sudu na čijem
području boravi
ili se zatekne
lice čije izručenje
se zahteva. Ako
to mesto nije
poznato, policija
utvrđuje gde se
nalazi lice čije
izručenje se zahteva. </p>

<p> Ako je zamolnica
podneta u skladu
sa čl. 5. i 15. ovog zakona,
istražni sudija
će izdati naredbu
za dovođenje lica
čije izručenje
se zahteva.  Naredbu
izvršava policija
koja odmah sprovodi
to lice istražnom
sudiji.</p>

<p class="spacija">Pretresanje
lica i prostorija
i oduzimanje predmeta</p>

<p class="clan">Član
19.</p>

<p>Na zahtev
države molilje
istražni sudija
može da naredi
pretresanje lica
čije se izručenje
zahteva i prostorija
u kojima to lice
boravi.</p>

<p>Predmeti
krivičnog dela
pronađeni prilikom
pretresanja i imovinska
korist pribavljena
krivičnim delom
privremeno će
se oduzeti od
lica čije izručenje
se zahteva.</p>

<p>Privremeno
oduzimanje iz stava
2. ovog člana traje
do donošenja odluke
o pritvoru ili
drugoj meri za
obezbeđenje prisustva
lica čije izručenje
se zahteva, ali
najduže 48 sati
od njegovog privođenja.</p>

<p>Ako se predmeti
iz stava 2. ovog
člana obavezno
oduzimaju po zakonu
Republike Srbije,
istražni sudija
ih privremeno
može predati državi
molilji uz uslov
da budu vraćeni
u roku koji on
odredi.</p>

<p>U slučaju
da izručenje bude
dozvoljeno, predmeti
i imovinska korist
iz stava 2. ovog
člana predaju
se državi molilji.</p>

<p class="spacija">Pouka
o pravima</p>

<p class="clan">Član
20.</p>

<p>Кada ustanovi
istovetnost lica
čije se izručenje
zahteva, istražni
sudija ga obaveštava
o razlogu dovođenja,
dokazima na osnovu
kojih se zahteva
izručenje i poučava
ga o pravima:</p>

<p>1) da nije dužno
ništa da izjavi;</p>

<p>2) da može da
uzme branioca;</p>

<p>3) da branilac
prisustvuje njegovom
saslušanju;</p>

<p>4) da može dati
saglasnost da
bude izručeno
po pojednostavljenom
postupku.</p>

<p>Ako se lice
čije izručenje
se zahteva odrekne
prava na branioca
ili ako ga ne obezbedi
u roku od 24 sata
od kada je poučeno
o tom pravu, biće
mu postavljen branilac
po službenoj dužnosti.</p>

<p>O dovođenju
lica čije izručenje
se zahteva istražni
sudija obaveštava
javnog tužioca.</p>

<p class="spacija">Saslušanje</p>

<p class="clan">Član
21.</p>

<p>Istražni
sudija saslušava
lice čije izručenje
se zahteva o svim
okolnostima bitnim
za utvrđivanje
postojanja pretpostavki
za izručenje, a
naročito o ličnim
prilikama, državljanstvu,
odnosu prema državi
molilji i zahtevu
za izručenje.</p>

<p>Saslušanju
prisustvuju javni
tužilac i branilac,
koji mogu postavljati
pitanja licu čije
izručenje se zahteva.</p>

<p>O saslušanju
se sastavlja zapisnik.</p>

<p class="spacija">Pritvor</p>

<p class="clan">Član
22.</p>

<p>Nakon saslušanja
istražni sudija
može odrediti
pritvor:</p>

<p>1) ako postoje
okolnosti koje
ukazuju da će
se lice čije izručenje
se zahteva sakriti
ili pobeći u cilju
ometanja postupka
odlučivanja o zamolnici
ili sprovođenja
izručenja;</p>

<p>2) ako postoje
okolnosti koje
ukazuju da će
lice čije izručenje
se zahteva ometati
prikupljanje dokaza
u postupku izručenja
ili u krivičnom
postupku pred
sudom države molilje.</p>

<p>Pritvor
može trajati najduže
do izvršenja odluke
o izručenju, ali
ne duže od godinu
dana od dana pritvaranja
lica čije izručenje
se zahteva. Po
isteku svaka dva
meseca od pravnosnažnosti
rešenja o određivanju
pritvora sud po
službenoj dužnosti
ispituje da li
postoje razlozi
za produženje ili
ukidanje pritvora.</p>

<p>Ako to opravdavaju
posebni razlozi,
istražni sudija
može umesto pritvora
odrediti drugu
meru za obezbeđenje
prisustva lica
čije izručenje
se zahteva.</p>

<p class="spacija">Ispitivanje
pretpostavki
za izručenje</p>

<p class="clan">Član
23.</p>

<p>Istražni
sudija će preduzeti
odgovarajuće
radnje radi utvrđivanja
da li postoje
pretpostavke
za izručenje, odnosno
za predaju predmeta
iz člana 19. stav
2. ovog zakona.</p>

<p>Ako država
molilja nije dostavila
garancije u smislu
člana 16. tač. 7. i 8. ovog
zakona, istražni
sudija će zatražiti
da ih dostavi
u roku koji ne
može biti duži
od 30 dana.</p>

<p>Nakon sprovedenih
radnji iz stava
1. ovog člana istražni
sudija dostavlja
spise veću sastavljenom
od trojice sudija
(dalje: vanpretresnom
veću).</p>

<p>Ako se protiv
lica čije se izručenje
zahteva pred domaćim
sudom za isto
ili drugo krivično
delo vodi krivični
postupak ili se
ono nalazi na
izdržavanju kazne
zatvora ili druge
krivične sankcije
koja se sastoji
u lišenju slobode,
istražni sudija
će o tome staviti
belešku u spisima.</p>

<p class="spacija">Zahtev
za pritvaranje
pre podnošenja
zamolnice</p>

<p class="clan">Član
24.</p>

<p>U hitnim
slučajevima nadležni
organ države molilje
može podneti zahtev
za pritvaranje
pre podnošenja
zamolnice.</p>

<p>Zahtev sadrži:</p>

<p>1) podatke
potrebne za utvrđivanje
istovetnosti
lica čije izručenje
će biti zatraženo;</p>

<p>2) činjenični
opis i pravnu
kvalifikaciju
dela;</p>

<p>3) izjavu nadležnog
organa države
molilje o postojanju
sudske odluke
ili optužnog akta
iz člana 15. tačka
3) ovog zakona;</p>

<p>4) izjavu da
će biti podneta
zamolnica.</p>

<p>Zahtev se
domaćem pravosudnom
organu ili policiji
može podneti neposredno,
preko ministarstva
nadležnog za pravosuđe
ili preko Međunarodne
organizacije
kriminalističke
policije (INTERPOL).</p>

<p>Pod uslovom
uzajamnosti, raspisana
međunarodna poternica
se smatra zahtevom.</p>

<p class="spacija">Postupanje
po zahtevu</p>

<p class="clan">Član
25.</p>

<p>Policija
lišava slobode
lice na koje se
odnosi zahtev
iz člana 24. ovog
zakona i odmah
ga sprovodi istražnom
sudiji.</p>

<p>Кada ustanovi
istovetnost dovedenog
lica, istražni
sudija ga obaveštava
o razlogu dovođenja
i poučava ga o
pravima iz člana
20. stav 1. tač. 1) do 4)
ovog zakona.</p>

<p>Ako se lice
čije izručenje
se zahteva odrekne
prava na branioca
ili ako ga ne obezbedi
u roku od 24 sata
od kada je poučeno
o tome, biće mu
postavljen branilac
po službenoj dužnosti.</p>

<p class="spacija">Pritvor</p>

<p class="clan">Član
26.</p>

<p>Nakon saslušanja
dovedenog lica
istražni sudija
može odrediti
pritvor.</p>

<p>Rešenje o
određivanju pritvora
i pouku o roku
za podnošenje zamolnice
istražni sudija
bez odlaganja dostavlja
nadležnom organu
države molilje
u skladu sa članom
24. stav 3. ovog zakona,
o čemu obaveštava
javnog tužioca.
Ako je dostava
izvršena neposredno
ili preko Međunarodne
organizacije
kriminalističke
policije (INTERPOL),
obaveštava se
i ministarstvo
nadležno za pravosuđe.</p>

<p>Istražni
sudija će ukinuti
pritvor:</p>

<p>1) ako nadležni
organ države molilje
ne podnese zamolnicu
u roku od 18 dana
od dana pritvaranja;</p>

<p>2) ako prestanu
razlozi zbog kojih
je određen pritvor.</p>

<p>Na zahtev
nadležnog organa
države molilje
istražni sudija
može da produži
rok iz tačke 1. stava
2. ovog člana najviše
do 40 dana od dana
pritvaranja. </p>

<p>Ako zamolnica
ne bude podneta
u propisanom odnosno
određenom roku,
lice se može ponovo
pritvoriti jedino
na osnovu člana
22. ovog zakona.</p>

<p class="italik">b)
Postupak pred
vanpretresnim
većem</p>

<p class="spacija">Odluke
vanpretresnog
veća</p>

<p class="clan">Član
27.</p>

<p>Nakon razmatranja
spisa iz člana
23. stav 3. ovog zakona
vanpretresno
veće donosi rešenje
o odbijanju izručenja
ili o ispunjenosti
pretpostavki
za izručenje.</p>

<p class="spacija">Rešenje
o odbijanju izručenja</p>

<p class="clan">Član
28.</p>

<p>Ako vanpretresno
veće utvrdi da
nisu ispunjene
pretpostavke
iz čl. 7. i 16. ovog zakona,
rešenjem će odbiti
izručenje i bez
odlaganja će ga
dostaviti neposredno
višem sudu.</p>

<p>Neposredno
viši sud će, nakon
saslušanja javnog
tužioca i branioca
lica čije izručenje
se zahteva, potvrditi,
ukinuti ili preinačiti
rešenje iz stava
1. ovog člana.</p>

<p>Pravnosnažno
rešenje o odbijanju
izručenja dostavlja
se ministarstvu
nadležnom za pravosuđe,
koje o tome obaveštava
državu molilju.</p>

<p class="spacija">Rešenje
o ispunjenosti
pretpostavki
za izručenje</p>

<p class="clan">Član
29.</p>

<p>Ako vanpretresno
veće utvrdi da
su ispunjene pretpostavke
iz čl. 7. i 16. ovog zakona,
doneće rešenje
o tome.</p>

<p>Protiv rešenja
iz stava 1. ovog
člana dozvoljena
je žalba neposredno
višem sudu u roku
od tri dana od
dana prijema rešenja.</p>

<p>Neposredno
viši sud će, nakon
saslušanja javnog
tužioca, lica
čije izručenje
se zahteva i njegovog
branioca, potvrditi,
ukinuti ili preinačiti
rešenje iz stava
1. ovog člana.</p>

<p class="spacija">Pojednostavljeno
izručenje</p>

<p class="clan">Član
30.</p>

<p>Lice čije
izručenje se zahteva
može biti izručeno
po pojednostavljenom
postupku, u skladu
sa odredbama ovog
zakona.</p>

<p>Ako se lice
iz stava 1. ovog
člana saglasi
sa tim da bude
izručeno po pojednostavljenom
postupku, istražni
sudija će ga upoznati
sa posledicama
takve izjave i
pitati da li je
data dobrovoljno.
O tome će se sastaviti
zapisnik.</p>

<p>Saglasnost
iz stava 2. ovog
člana je neopoziva.</p>

<p>Zapisnik
iz stava 2. ovog
člana i spise
istražni sudija
odmah dostavlja
vanpretresnom
veću, koje donosi
rešenje iz člana
29. ovog zakona. Protiv
tog rešenja žalba
nije dozvoljena.</p>

<p>Rešenje iz
stava 4. ovog člana
bez odlaganja se
dostavlja ministru
nadležnom za pravosuđe,
koji postupa u
skladu sa čl. 31 do
35. ovog zakona.</p>

<p class="italik">v)
Postupak pred
ministrom</p>

<p class="spacija">Odluke
ministra nadležnog
za pravosuđe</p>

<p class="clan">Član
31.</p>

<p>Pravnosnažno
rešenje o ispunjenosti
pretpostavki
za izručenje dostavlja
se sa spisima
ministru nadležnom
za pravosuđe.</p>

<p>Ministar
nadležan za pravosuđe
donosi rešenje
kojim dozvoljava
ili ne dozvoljava
izručenje. Rešenje
se dostavlja nadležnom
sudu, licu čije
izručenje je zahtevano,
ministarstvu
nadležnom za unutrašnje
poslove i državi
molilji.</p>

<p class="spacija">Rešenje
kojim se dozvoljava
izručenje</p>

<p class="clan">Član
32.</p>

<p>U rešenju
kojim dozvoljava
izručenje ministar
nadležan za pravosuđe
može:</p>

<p>1) usloviti
izručenje u smislu
člana 14. stav 1. ovog
zakona, osim ako
se izručeno lice
izričito odreklo
tih garancija;</p>

<p>2) postaviti
druge uslove za
izručenje.</p>

<p class="spacija">Rešenje
kojim se ne dozvoljava
izručenje</p>

<p class="clan">Član
33.</p>

<p>Rešenje kojim
ne dozvoljava izručenje
ministar nadležan
za pravosuđe donosi:</p>

<p>1) ako nisu
ispunjene pretpostavke
iz člana 7. stav
1. tač. 4) i 5) ovog zakona;</p>

<p>2) ako u postupku
suđenja u odsustvu
licu čije izručenje
se zahteva nisu
bile ostvarene
garancije pravičnog
suđenja.</p>

<p class="spacija">Odlaganje
izručenja</p>

<p class="clan">Član
34.</p>

<p>Ministar
nadležan za pravosuđe
može odložiti
izvršenje rešenja
iz člana 32. ovog
zakona:</p>

<p>1) dok ne bude
pravnosnažno
okončan krivični
postupak pred
domaćim sudom
koji se protiv
lica čije izručenje
je dozvoljeno vodi
za drugo krivično
delo;</p>

<p>2) dok lice
čije izručenje
je dozvoljeno ne
izdrži kaznu zatvora
ili drugu krivičnu
sankciju koja
se sastoji u lišenju
slobode. </p>

<p class="spacija">Privremeno
izručenje</p>

<p class="clan">Član
35.</p>

<p>Ministar
nadležan za pravosuđe
može odlučiti
da u slučaju iz
člana 34. ovog zakona
dozvoli privremeno
izručenje lica
državi molilji:</p>

<p>1) ako to ne
bi štetilo krivičnom
postupku koji
se vodi pred domaćim
sudom;</p>

<p>2) ako država
molilja pruži garancije
da će privremeno
izručeno lice
biti pritvoreno
i da će ga na zahtev
ministra nadležnog
za pravosuđe vratiti
u Republiku Srbiju.</p>

 

<p class="spacija"> Uračunavanje
vremena provedenog
u pritvoru </p>

 

<p class="clan"> Član
36. </p>

<p> Domaći sud
će prilikom izricanja
kazne zatvora
uračunati vreme
koje je privremeno
izručeno lice
provelo u pritvoru
u državi molilji,
odnosno neizdržani
deo kazne će se
za toliko umanjiti. </p>

<p> Uzimajući
u obzir okolnost
iz stava 1. ovog
člana, ministar
nadležan za pravosuđe
može odlučiti
da ne zahteva
vraćanje privremeno
izručenog lica. </p>

 

<p class="spacija"> Predaja
okrivljenog ili
osuđenog </p>

 

<p class="clan"> Član
37. </p>

<p> Ministarstvo
nadležno za unutrašnje
poslove izvršava
rešenje kojim se
dozvoljava izručenje. </p>

<p> Ministarstvo
iz stava 1. ovog
člana dogovara
sa nadležnim organom
države molilje
mesto, vreme i
način predaje
okrivljenog ili
osuđenog. Predaja
se izvršava u
roku od 30 dana od
dana donošenja
rešenja iz člana
32. ovog zakona. </p>

<p> Ako država
molilja bez opravdanog
razloga ne preuzme
okrivljenog ili
osuđenog dogovorenog
dana predaje,
on se pušta na
slobodu. Na obrazloženi
zahtev države
molilje može biti
određen drugi
dan predaje. </p>

 

<p class="clan"> 2. IZRUČENJE
OКRIVLJENOG ILI
OSUĐENOG
REPUBLICI SRBIJI </p>

 

<p class="bold"> Pretpostavke
za izručenje u
Republiku Srbiju </p>

 

<p class="clan"> Član
38. </p>

<p> Ako se protiv
lica koje se nalazi
u stranoj državi
pred domaćim sudom
vodi krivični
postupak ili mu
je domaći sud
pravnosnažnom
odlukom izrekao
krivičnu sankciju,
ministarstvo
nadležno za pravosuđe
može na zahtev
nadležnog suda
podneti zamolnicu. </p>

<p> Ako lice
iz stava 1. ovog
člana bude izručeno,
protiv njega se
može pokrenuti
krivični postupak
odnosno izvršiti
krivična sankcija
samo za krivično
delo za koje je
izručenje odobreno,
osim ako se tog
prava odreklo,
a strana država
nije postavila
takav uslov. </p>

<p> Uz zamolnicu
se prilaže dokumentacija
iz člana 15. ovog
zakona. </p>

 

<p class="bold"> Uslovi
za izricanje krivične
sankcije </p>

 

<p class="clan"> Član
39. </p>

<p> Ako je strana
država odobrila
izručenje uz određene
uslove koji se
odnose na vrstu
ili visinu krivične
sankcije koja
se može izreći
odnosno izvršiti,
domaći sud je
prilikom izricanja
krivične sankcije
vezan tim uslovima,
a ako je reč o izvršenju
već izrečene krivične
sankcije, domaći
sud koji je sudio
u prvom stepenu
preinačiće odluku
o krivičnoj sankciji
u skladu sa postavljenim
uslovima ako su
oni u saglasnosti
sa našim propisima
u ovoj materiji. </p>

<p> Ako je izručeno
lice bilo pritvoreno
u stranoj državi
zbog krivičnog
dela zbog kojeg
je izručeno, vreme
koje je provelo
u pritvoru biće
uračunato u krivičnu
sankciju koja
se sastoji u lišenju
slobode. </p>

 

<p class="bold"> Sprovođenje
preko teritorije
Republike Srbije </p>

 

<p class="clan"> Član
40. </p>

<p> Ako strana
država zahteva
izručenje od druge
strane države,
a izručeno lice
se ima sprovesti
preko teritorije
Republike Srbije,
ministar nadležan
za pravosuđe može
stranoj državi
koja je zahtevala
sprovođenje odobriti
sprovođenje lica
ako su ispunjene
pretpostavke
iz čl. 7. i 16. ovog zakona. </p>

<p> Uz zamolnicu
se prilaže dokumentacija
iz člana 15. ovog
zakona. </p>

<p> Troškove
sprovođenja preko
teritorije Republike
Srbije snosi država
molilja. </p>

 

<p class="clan"> III.
PREUZIMANJE I USTUPANJE
КRIVIČNOG
GONJENJA </p>

 

<p class="clan"> 1. PREUZIMANJE
КRIVIČNOG GONJENJA
OD STRANE DRŽAVE </p>

 

<p class="bold"> 1) Osnovne
odredbe </p>

 

<p class="italik"> Preuzimanje
krivičnog gonjenja </p>

 

<p class="clan"> Član
41. </p>

<p> Pod uslovima
predviđenim ovim
zakonom nadležni
javni tužilac
može preuzeti
krivično gonjenje
protiv osumnjičenog
ili okrivljenog
za krivično delo
koje spada u nadležnost
suda države molilje. </p>

<p class="italik"> Кrivični
spisi </p>

 

<p class="clan"> Član
42. </p>

<p> Uz zamolnicu
se prilažu original
ili overeni prepis
krivičnih spisa. </p>

 

<p class="italik"> Pretpostavke
za preuzimanje
krivičnog gonjenja </p>

 

<p class="clan"> Član
43. </p>

<p> Кrivično
gonjenje određenog
lica može se preuzeti
ako su ispunjene
pretpostavke
iz člana 7. ovog
zakona i jedna
od sledećih pretpostavki: </p>

<p> 1) da lice ima
prebivalište
ili boravište
u Republici Srbiji; </p>

<p> 2) da lice u
Republici Srbiji
izdržava kaznu
zatvora ili drugu
krivičnu sankciju
koja se sastoji
u lišenju slobode. </p>

<p class="bold">
 2) Postupak
po zamolnici </p>

 

<p class="italik"> Dostavljanje
zamolnice i krivičnih
spisa javnom tužiocu </p>

 

<p class="clan"> Član
44. </p>

<p> Ministarstvo
nadležno za pravosuđe
dostavlja zamolnicu
i krivične spise
javnom tužiocu
na čijem području
lice za koje se
zahteva preuzimanje
krivičnog gonjenja
ima prebivalište
ili boravište,
izdržava kaznu
zatvora ili drugu
krivičnu sankciju
koja se sastoji
u lišenju slobode
ili javnom tužiocu
koji učestvuje
u krivičnom postupku
koji se protiv
lica vodi za isto
ili drugo krivično
delo. </p>

<p> Ministarstvo
nadležno za pravosuđe
dostavlja nadležnom
javnom tužiocu
i mišljenje o ispunjenosti
pretpostavki
iz člana 7. stav
1. tač. 4) i 5) ovog zakona. </p>

 

<p class="italik"> Odlučivanje
o preuzimanju gonjenja </p>

 

<p class="clan"> Član
45. </p>

<p> Nadležni
javni tužilac
može odlučiti
da preuzme gonjenje
ako su ispunjene
pretpostavke
predviđene čl.
7. i 43. ovog zakona.
 </p>

 

<p class="italik"> Obaveštenje
države molilje
i vraćanje krivičnih
spisa </p>

 

<p class="clan"> Član
46. </p>

<p> O odluci
nadležnog javnog
tužioca povodom
zahteva za preuzimanje
krivičnog gonjenja,
kao i o pravnosnažnoj
odluci donetoj
u preuzetom krivičnom
postupku, obavestiće
se država molilja. </p>

<p> Ako preuzimanje
krivičnog gonjenja
ne bude prihvaćeno,
stranoj državi
se dostavlja obrazloženo
obaveštenje i spisi
dostavljeni uz
zamolnicu. </p>

 

<p class="italik"> Pravila
preuzetog postupka </p>

 

<p class="clan"> Član
47. </p>

<p> Preuzeti
krivični postupak
sprovodi se prema
propisima Republike
Srbije. </p>

<p> Izuzetno
od odredbe stava
1. ovog člana, u preuzetom
krivičnom postupku
neće se primenjivati
odredbe o suđenju
u odsustvu. </p>

<p> Procesna
radnja preduzeta
prema propisima
države molilje
izjednačava se
sa procesnom radnjom
preduzetom prema
propisima Republike
Srbije, osim ako
to nije protivno
osnovnim načelima
domaćeg pravnog
poretka i međunarodnim
standardima o
zaštiti ljudskih
prava i osnovnih
sloboda. </p>

<p> Кrivična
sankcija izrečena
u preuzetom krivičnom
postupku ne može
biti stroža od
krivične sankcije
koja se može izreći
prema pravu države
molilje. </p>

 

<p class="italik"> Zahtev
za pritvaranje
pre podnošenja
zamolnice </p>

 

<p class="clan"> Član
48. </p>

<p> U hitnim
slučajevima nadležni
organ države molilje
može podneti zahtev
za pritvaranje
pre podnošenja
zamolnice. </p>

<p> Zahtev sadrži: </p>

<p> 1) podatke
potrebne za utvrđivanje
istovetnosti
lica za koje će
biti zahtevano
preuzimanje gonjenja; </p>

<p> 2) činjenični
opis i pravnu
kvalifikaciju
dela; </p>

<p> 3) izjavu inostranog
organa o postojanju
sudske odluke
ili optužnog akta
iz člana 15. tačka
3) ovog zakona; </p>

<p> 4) izjavu da
će biti podneta
zamolnica. </p>

<p> Zahtev se
nadležnom javnom
tužiocu ili organu
policije može
podneti neposredno,
preko ministarstva
nadležnog za pravosuđe
ili preko Međunarodne
organizacije
kriminalističke
policije (INTERPOL). </p>

<p> Pod uslovom
uzajamnosti, raspisana
međunarodna poternica
se smatra zahtevom. </p>

<p> Na postupanje
po zahtevu shodno
se primenjuju odredbe
člana 25. i člana
26. st. 1. do 4. ovog zakona. </p>

 

<p class="clan"> 2. USTUPANJE
КRIVIČNOG GONJENJA
STRANOJ DRŽAVI </p>

 

<p class="bold"> Ustupanje
krivičnog gonjenja </p>

 

<p class="clan"> Član
49. </p>

<p> Pod uslovima
predviđenim ovim
zakonom, stranoj
državi može se
ustupiti krivično
gonjenje osumnjičenog
ili okrivljenog
za krivično delo
koje spada u nadležnost
domaćeg suda. </p>

 

<p class="bold"> Кrivični
spisi </p>

 

<p class="clan"> Član
50. </p>

<p> Uz zamolnicu
se prilažu original
ili overeni prepis
krivičnih spisa. </p>

 

<p class="bold"> Pretpostavke
za ustupanje krivičnog
gonjenja </p>

 

<p class="clan"> Član
51. </p>

<p> Zamoljenoj
državi može se
ustupiti krivično
gonjenje određenog
lica, ako su ispunjene
pretpostavke
predviđene članom
7. stav 1. tač. 4. i 5. ovog
zakona i jedna
od sledećih pretpostavki: </p>

<p> 1) da lice ima
prebivalište
ili boravište
u zamoljenoj državi;
 </p>

<p> 2) da lice u
zamoljenoj državi
izdržava kaznu
zatvora ili drugu
krivičnu sankciju
koja se sastoji
u lišenju slobode. </p>

<p> Ako je krivičnim
delom oštećena
Republika Srbija,
njen državljanin
ili pravno lice
koje ima sedište
na njenoj teritoriji,
prilikom odlučivanja
o ustupanju krivičnog
gonjenja posebno
će se ceniti mogućnost
obezbeđenja imovinskopravnog
zahteva i drugi
interesi oštećenog.
 </p>

 

<p class="bold"> Rešenje
o pokretanju postupka </p>

<p class="clan"> Član
52. </p>

<p> Rešenje o
pokretanju postupka
za ustupanje krivičnog
gonjenja donosi: </p>

<p> 1) javni tužilac,
pre pokretanja
krivičnog postupka;
 </p>

<p> 2) istražni
sudija, na predlog
javnog tužioca,
do stupanja optužnice
na pravnu snagu; </p>

<p> 3) vanpretresno
veće, po pribavljenom
mišljenju javnog
tužioca, do početka
glavnog pretresa; </p>

<p> 4) veće, po pribavljenom
mišljenju javnog
tužioca, do završetka
glavnog pretresa. </p>

<p> Protiv rešenja
iz stava 1. tačke
1. ovog člana osumnjičeni
ima pravo da izjavi
prigovor neposredno
višem tužiocu
u roku od tri dana. </p>

<p> Protiv rešenja
iz stava 1. tačka
2. do 4. ovog člana
okrivljeni i javni
tužilac imaju
pravo žalbe neposredno
višem sudu u roku
od tri dana. </p>

 

<p class="bold"> Postupanje
sa zamolnicom </p>

 

<p class="clan"> Član
53. </p>

<p> Zamolnica
i krivični spisi
dostavljaju se
zamoljenoj državi
sa zahtevom da
u najkraćem roku
dostavi obaveštenje
o svojoj odluci. </p>

<p> Ako zamoljena
država u roku
od šest meseci
od kada joj je
dostavljena zamolnica
i spisi iz stava
1. ovog člana ne
dostavi obaveštenje
o svojoj odluci,
domaći pravosudni
organ će nastaviti
krivično gonjenje. </p>

 

<p class="bold"> Posledice
pokretanja postupka
za ustupanje krivičnog
gonjenja </p>

 

<p class="clan"> Član
54. </p>

<p> Nakon donošenja
rešenja iz člana
52. stav 1. ovog zakona
domaći pravosudni
organ će preduzeti
samo procesne
radnje koje ne
trpe odlaganje. </p>

<p> Domaći pravosudni
organ nastaviće
krivično gonjenje
odnosno krivični
postupak: </p>

<p> 1) ako zamoljena
država dostavi
odluku da ne prihvata
preuzimanje krivičnog
gonjenja; </p>

<p> 2) ako zamoljena
država odustane
od odluke o preuzimanju
krivičnog gonjenja; </p>

<p> 3) ako domaći
pravosudni organ
odustane od ustupanja
krivičnog gonjenja
pre nego što zamoljena
država dostavi
odluku o zamolnici. </p>

 

<p class="bold"> Zahtev
za pritvaranje
pre podnošenja
zamolnice </p>

 

<p class="clan"> Član
55. </p>

<p> U hitnim
slučajevima domaći
pravosudni organ
može zamoljenoj
državi podneti
zahtev za pritvaranje
pre podnošenja
zamolnice. </p>

<p> Zahtev sadrži: </p>

<p> 1) podatke
potrebne za utvrđivanje
istovetnosti
lica za koje će
biti zahtevano
ustupanje krivičnog
gonjenja; </p>

<p> 2) činjenični
opis i pravnu
kvalifikaciju
dela; </p>

<p> 3) izjavu o
postojanju sudske
odluke ili optužnog
akta iz člana
15. tačka 3) ovog zakona; </p>

<p> 4) izjavu da
će biti podneta
zamolnica. </p>

<p> Zahtev se
nadležnom organu
zamoljene države
može podneti neposredno,
preko ministarstva
nadležnog za pravosuđe
ili preko Međunarodne
organizacije
kriminalističke
policije (INTERPOL). </p>

 

<p class="clan"> IV.
IZVRŠENJE КRIVIČNE
PRESUDE </p>

 

<p class="clan"> 1. IZVRŠENJE
STRANE КRIVIČNE
PRESUDE </p>

 

<p class="bold"> Predmet
izvršenja </p>

 

<p class="clan"> Član
56. </p>

<p> Кrivična
sankcija izrečena
pravnosnažnom
presudom nadležnog
suda države molilje
može se izvršiti
u Republici Srbiji
u skladu sa odredbama
ovog zakona.  </p>

<p class="bold"> Dokumentacija </p>

 

<p class="clan"> Član
57. </p>

<p> Uz zamolnicu
se prilaže overeni
prepis krivične
presude inostranog
suda. </p>

 

<p class="bold"> Pretpostavke
za izvršenje </p>

 

<p class="clan"> Član
58. </p>

<p> Кrivična
sankcija izrečena
presudom nadležnog
suda države molilje
može se izvršiti
ako su ispunjene
pretpostavke
predviđene članom
7. ovog zakona i
jedna od sledećih
pretpostavki: </p>

<p> 1) da je osuđeni
državljanin Republike
Srbije; </p>

<p> 2) da osuđeni
ima prebivalište
ili boravište
u Republici Srbiji;
 </p>

<p> 3) da osuđeni
u Republici Srbiji
izdržava krivičnu
sankciju koja
se sastoji u lišenju
slobode po ranije
izrečenoj presudi. </p>

<p class="bold"> Nadležnost
suda </p>

 

<p class="clan"> Član
59. </p>

<p> Za sprovođenje
postupka po zamolnici
mesno je nadležan
sud prema poslednjem
prebivalištu
ili boravištu
osuđenog lica
na teritoriji
Republike Srbije
ili prema mestu
izvršenja krivične
sankcije.  </p>

<p class="bold"> Zahtev
za pritvaranje
pre podnošenja
zamolnice </p>

 

<p class="clan"> Član
60. </p>

<p> U hitnim
slučajevima nadležni
organ države molilje
može podneti zahtev
za pritvaranje
pre podnošenja
zamolnice. </p>

<p> Zahtev sadrži:
 </p>

<p> 1) podatke
potrebne za utvrđivanje
istovetnosti
osuđenog; </p>

<p> 2) činjenični
opis i pravnu
kvalifikaciju
dela; </p>

<p> 3) izjavu o
postojanju pravnosnažne
osuđujuće presude; </p>

<p> 4) izjavu da
će biti podneta
zamolnica. </p>

<p> Zahtev se
domaćem pravosudnom
organu ili organu
policije može
podneti neposredno,
preko ministarstva
nadležnog za pravosuđe
ili Međunarodne
organizacije
kriminalističke
policije (INTERPOL). </p>

<p> Pod uslovom
uzajamnosti, raspisana
međunarodna poternica
se smatra zahtevom. </p>

<p> Na postupanje
po zahtevu shodno
se primenjuju odredbe
člana 25. i člana
26. st. 1. do 4. ovog zakona. </p>

<p class="bold"> Postupanje
po zamolnici </p>

 

<p class="clan"> Član
61. </p>

<p> Ministarstvo
nadležno za pravosuđe
dostavlja nadležnom
sudu zamolnicu
i overeni prepis
strane krivične
presude, kao i
mišljenje o ispunjenosti
pretpostavki
iz člana 7. stav
1. tač. 4. i 5. i člana
63. tačka 4. ovog zakona. </p>

<p> Vanpretresno
veće nadležnog
suda odlučuje
o zamolnici u
sednici veća.
O sednici veća
obaveštavaju
se javni tužilac
i branilac koga
sud postavlja po
službenoj dužnosti. </p>

<p> Pre donošenja
odluke sud će
saslušati osuđenog
o ispunjenosti
pretpostavki
za izvršenje.  </p>

<p> Po završenoj
sednici veća,
sud donosi odluku
o usvajanju ili
odbijanju zamolnice.
Prilikom donošenja
odluke sud je
vezan za činjenični
opis krivičnog
dela iz strane
krivične presude. </p>

<p class="bold"> Presuda
o priznanju strane
krivične presude </p>

 

<p class="clan"> Član
62. </p>

<p> Ako usvoji
zamolnicu, sud
će presudom o
priznanju strane
krivične presude
izreći krivičnu
sankciju prema
krivičnom zakonodavstvu
Republike Srbije.
Izrečena krivična
sankcija ne može
biti stroža od
sankcije izrečene
u stranoj krivičnoj
presudi. </p>

<p> U izreku
presude iz stava
1. ovog člana sud
će uneti odluku
o usvajanju zamolnice,
naziv nadležnog
suda države molilje,
potpunu izreku
strane krivične
presude i izreći
će krivičnu sankciju.
U obrazloženju
presude sud će
izneti razloge
kojima se rukovodio
prilikom izricanja
krivične sankcije. </p>

<p> Protiv presude
iz stava 1. ovog
člana žalbu mogu
da izjave javni
tužilac, osuđeni
i branilac. </p>

<p> Izvršenje
presude iz stava
1. ovog člana, kao
i donošenje odluke
o uslovnom otpustu
sprovodi se po
pravu Republike
Srbije. </p>

<p class="bold"> Rešenje
o odbijanju zamolnice </p>

 

<p class="clan"> Član
63. </p>

<p> Rešenje o
odbijanju zamolnice
donosi se: </p>

<p> 1) ako nisu
ispunjene pretpostavke
za izvršenje strane
krivične presude; </p>

<p> 2) ako se osnovano
može zaključiti
da je lice osuđeno
zbog rasne, verske
ili nacionalne
pripadnosti ili
političkog uverenja; </p>

<p> 3) ako je presuda
doneta u odsustvu
osuđenog; </p>

<p> 4) ako nisu
bile ispunjene
pretpostavke
pravičnog suđenja. </p>

<p class="bold"> Pravna
sredstva </p>

 

<p class="clan"> Član
64. </p>

<p> Sud države
molilje koji je
doneo krivičnu
presudu koja se
izvršava u Republici
Srbiji odlučuje
o vanrednim pravnim
lekovima izjavljenim
protiv presude. </p>

<p> O vanrednom
ublažavanju kazne,
amnestiji i pomilovanju
osuđenog odlučuju
nadležni organi
države molilje
i nadležni organi
Republike Srbije. </p>

<p> Ministarstvo
nadležno za pravosuđe
bez odlaganja obaveštava
sud države molilje
o odluci domaćeg
suda ili drugog
državnog organa
koja dovodi do
obustave izvršenja
strane krivične
presude. </p>

 

<p class="clan"> 2. IZVRŠENJE
STRANE КRIVIČNE
PRESUDE UZ PREMEŠTAJ </p>

 

<p class="bold"> Izvršenje
uz premeštaj </p>

 

<p class="clan"> Član
65. </p>

<p> Državljanin
Republike Srbije
koji u stranoj
državi izdržava
krivičnu sankciju
koja se sastoji
u lišenju slobode
može biti premešten
u Republiku Srbiju
u cilju izdržavanja
krivične sankcije. </p>

<p> Saglasnost
za premeštaj osuđenog
iz stava 1. ovog
člana daje ministar
nadležan za pravosuđe.
Saglasnost može
biti uskraćena
ako je osuđenom
u trenutku podnošenja
molbe preostalo
da izdrži manje
od šest meseci
krivične sankcije
koja se sastoji
u lišenju slobode. </p>

<p class="bold"> Načelo
specijaliteta </p>

 

<p class="clan"> Član
66. </p>

<p> Ako bude
premešten u Republiku
Srbiju, osuđeni
ne može da bude
pritvoren, krivično
gonjen ili podvrgnut
izvršenju krivične
sankcije za krivično
delo izvršeno
pre predaje, osim
za delo za koje
je premešten. </p>

<p> Odredba
stava 1. ovog člana
neće se primeniti:
 </p>

<p> 1) ako se osuđeni
izričito odrekao
garancije iz stava
1. ovog člana; </p>

<p> 2) ako osuđeni,
iako je imao mogućnosti,
nije napustio
teritoriju Republike
Srbije u roku
od 45 dana od dana
uslovnog otpusta
ili izdržane kazne,
ili ako se vratio
na teritoriju
Republike Srbije. </p>

 

<p class="bold"> Dokumentacija </p>

 

<p class="clan"> Član
67. </p>

<p> Uz zamolnicu
se prilaže overeni
prepis strane
krivične presude
i izjava osuđenog
da je saglasan
sa premeštajem. </p>

 

<p class="bold"> Pretpostavke
za premeštaj </p>

 

<p class="clan"> Član
68. </p>

<p> Premeštaj
osuđenog u Republiku
Srbiju radi izvršenja
strane krivične
presude može se
izvršiti ako su
ispunjene pretpostavke
predviđene članom
7. ovog zakona i
jedna od sledećih
pretpostavki: </p>

<p> 1) da će izvršenje
krivične sankcije
u Republici Srbiji
poboljšati izglede
za društvenu rehabilitaciju
osuđenog; </p>

<p> 2) da je osuđeni
saglasan sa premeštajem. </p>

 

<p class="bold"> Postupak </p>

 

<p class="clan"> Član
69. </p>

<p> Odredbe
člana 61. stav 1, 2. i
4. i čl. 62. do 64. ovog zakona
shodno se primenjuju
na postupak izvršenja
strane krivične
presude uz premeštaj. </p>

<p> Izreka presude
kojom se dozvoljava
izvršenje strane
krivične presude
uz premeštaj sadrži
i odluku kojom
se odobrava premeštaj
osuđenog. </p>

 

<p class="clan"> 3. IZVRŠENJE
DOMAĆE КRIVIČNE
PRESUDE </p>

 

<p class="bold"> Predmet
izvršenja </p>

 

<p class="clan"> Član
70. </p>

<p> Izvršenje
krivične sankcije
izrečene presudom
domaćeg suda može
se zahtevati od
strane države,
u skladu sa odredbama
ovog zakona. </p>

 

<p class="bold"> Dokumentacija </p>

 

<p class="clan"> Član
71. </p>

<p> Uz zamolnicu
se prilaže original
ili overena kopija
domaće krivične
presude sa klauzulom
pravnosnažnosti
i izvršnosti. </p>

 

<p class="bold"> Pretpostavke
za podnošenje zahteva </p>

 

<p class="clan"> Član
72. </p>

<p> Domaći sud
može zahtevati
izvršenje krivične
presude u stranoj
državi ako je
ispunjena jedna
od sledećih pretpostavki:
 </p>

<p> 1) da je osuđeni
državljanin strane
države; </p>

<p> 2) da osuđeni
ima prebivalište
ili boravište
u stranoj državi;
 </p>

<p> 3) da osuđeni
izdržava u stranoj
državi kaznu zatvora
ili drugu krivičnu
sankciju koja
se sastoji u lišenju
slobode po ranije
izrečenoj presudi.
 </p>

 

<p class="bold"> Odluka
o ustupanju izvršenja
domaće krivične
presude </p>

 

<p class="clan"> Član
73. </p>

<p> Rešenje o
pokretanju postupka
za izvršenje domaće
krivične presude
u stranoj državi
donosi vanpretresno
veće suda koji
je doneo presudu
u prvom stepenu,
po pribavljenom
mišljenju javnog
tužioca. </p>

 

<p class="bold"> Zahtev
za pritvaranje
pre podnošenja
zamolnice </p>

 

<p class="clan"> Član
74. </p>

<p> U hitnim
slučajevima domaći
sud može zamoljenoj
državi podneti
zahtev za pritvaranje
pre podnošenja
zamolnice. </p>

<p> Zahtev sadrži: </p>

<p> 1) podatke
potrebne za utvrđivanje
istovetnosti
osuđenog; </p>

<p> 2) činjenični
opis i pravnu
kvalifikaciju
dela; </p>

<p> 3) izjavu o
postojanju sudske
odluke ili optužnog
akta iz člana
15. tačka 3) ovog zakona; </p>

<p> 4) izjavu da
će biti podneta
zamolnica. </p>

<p> Zahtev se
nadležnom organu
zamoljene države
može podneti neposredno,
preko ministarstva
nadležnog za pravosuđe
ili preko Međunarodne
organizacije
kriminalističke
policije (INTERPOL). </p>

 

<p class="bold"> Postupanje
sa zamolnicom </p>

 

<p class="clan"> Član
75. </p>

<p> Zamolnica
i dokumentacija
se dostavljaju
zamoljenoj državi
uz zahtev da u
najkraćem roku
dostavi obaveštenje
o svojoj odluci. </p>

<p> Ako se osuđeni
nalazi na slobodi,
od strane države
se može zatražiti
da ga liši slobode. </p>

 

<p class="bold"> Posledice
preuzimanja izvršenja
domaće krivične
presude </p>

 

<p class="clan"> Član
76. </p>

<p> Ako zamoljena
država preuzme
izvršenje domaće
krivične presude,
postupak izvršenja
krivične sankcije
u Republici Srbiji
se obustavlja. </p>

<p> Ako zamoljena
država ne preuzme
izvršenje domaće
krivične presude
ili ako osuđeni
izbegne izvršenje
krivične sankcije
u zamoljenoj državi,
nadležni sud u
Republici Srbiji
nastaviće postupak
izvršenja presude. </p>

<p> Ministarstvo
nadležno za pravosuđe
obaveštava inostrani
organ o svakoj
odluci suda ili
drugog državnog
organa koja ima
uticaj na izvršenje
domaće krivične
presude. </p>

<p class="clan"> 4. IZVRŠENJE
DOMAĆE КRIVIČNE
PRESUDE UZ PREMEŠTAJ </p>

 

<p class="bold"> Predmet
izvršenja </p>

 

<p class="clan"> Član
77. </p>

<p> Osuđeni
koji u Republici
Srbiji izdržava
krivičnu sankciju
koja se sastoji
u lišenju slobode
može biti premešten
u zemlju svog državljanstva
odnosno prebivališta
ili boravišta
radi izdržavanja
krivične sankcije
u skladu sa odredbama
ovog zakona. </p>

 

<p class="bold"> Obaveštenje
o mogućnosti izvršenja
presude   uz
premeštaj </p>

 

<p class="clan"> Član
78. </p>

<p> Sud koji
je izrekao prvostepenu
presudu ili zavod
u kome osuđeni
izdržava krivičnu
sankciju koja
se sastoji u lišenju
slobode obaveštava
osuđenog o mogućnosti
izvršenja domaće
krivične presude
uz premeštaj.
 </p>

 

<p class="bold"> Molba
za premeštaj </p>

 

<p class="clan"> Član
79. </p>

<p> Zavodu ili
sudu iz člana
78. ovog zakona osuđeni
može podneti molbu
za premeštaj.
 </p>

<p> Molbu iz
stava 1. ovog člana
može podneti i
država čije državljanstvo
ima osuđeni odnosno
u kojoj ima prebivalište
ili boravište,
ako se osuđeni
sa tim saglasi. </p>

 

<p class="bold"> Odlučivanje
o molbi za premeštaj </p>

 

<p class="clan"> Član
80. </p>

<p> O molbi za
premeštaj odlučuje
vanpretresno
veće suda koji
je doneo prvostepenu
presudu, po pribavljenom
mišljenju javnog
tužioca. </p>

<p> Sud će rešenjem
odbaciti molbu
za premeštaj ako
je osuđenom licu
u trenutku podnošenja
molbe preostalo
da izdrži manje
od šest meseci
krivične sankcije
koja se sastoji
u lišenju slobode. </p>

<p> Ako ne donese
rešenje iz stava
2. ovog člana, sud
će rešenjem usvojiti
ili odbiti molbu
za premeštaj.
Protiv rešenja
se može izjaviti
žalba. </p>

 

<p class="bold"> Postupanje
sa rešenjem o usvajanju
molbe za premeštaj </p>

 

<p class="clan"> Član
81. </p>

<p> Pravnosnažno
rešenje o usvajanju
molbe za premeštaj,
domaća krivična
presuda, tekst
odgovarajuće
odredbe krivičnog
zakonika, molba
osuđenog za premeštaj
i izveštaj zavoda
o vremenu koje
je osuđeni proveo
na izdržavanju
krivične sankcije
koja se sastoji
u lišenju slobode
dostavljaju se
ministarstvu
nadležnom za pravosuđe,
radi upućivanja
inostranom organu. </p>

 

<p class="bold"> Izvršenje
odluke o premeštaju
osuđenog lica </p>

 

<p class="clan"> Član
82. </p>

<p> Na osnovu
pravnosnažne
odluke inostranog
organa kojom se
prihvata premeštaj
osuđenog, ministarstvo
nadležno za pravosuđe
izdaje nalog zavodu
iz člana 78. ovog
zakona da preda
osuđenog policiji,
koja ga sprovodi
do strane države. </p>

<p> Uz nalog
iz stava 1. ovog
člana prilaže
se rešenje o usvajanju
molbe za premeštaj. </p>

 

<p class="clan"> V. OSTALI
OBLICI MEĐUNARODNE
PRAVNE
POMOĆI </p>

 

<p class="clan"> 1. OSNOVNE
ODREDBE </p>

 

<p class="bold"> Predmet
ostalih oblika
međunarodne pravne
pomoći </p>

 

<p class="clan"> Član
83. </p>

<p> Ostali oblici
međunarodne pravne
pomoći obuhvataju: </p>

<p> 1) izvršenje
procesnih radnji,
kao što su pozivanje
i dostavljanje pismena,
saslušanje okrivljenog,
ispitivanje svedoka
i veštaka, uviđaj,
pretresanje prostorija
i lica, privremeno
oduzimanje predmeta; </p>

<p> 2) primenu
mera, kao što su
nadzor i snimanje
telefonskih i
drugih razgovora
ili komunikacija
i optička snimanja
lica, kontrolisana
isporuka, pružanje
simulovanih poslovnih
usluga, sklapanje
simulovanih pravnih
poslova, angažovanje
prikrivenog islednika,
računarsko pretraživanje
i obrada podataka; </p>

<p> 3) razmenu
obaveštenja i dostavljanje
pismena i predmeta
koji su u vezi
sa krivičnim postupkom
u državi molilji,
dostavljanje podataka
bez zamolnice;
korišćenje audio
i video-konferencijske
veze, formiranje
zajedničkih istražnih
timova; </p>

<p> 4) privremenu
predaju lica lišenog
slobode radi ispitivanja
pred nadležnim
organom države
molilje. </p>

 

<p class="bold"> Pretpostavke </p>

 

<p class="clan"> Član
84. </p>

<p> Ostali oblici
međunarodne pravne
pomoći mogu se
pružiti ako su
ispunjene pretpostavke
iz člana 7. ovog
zakona i ako: </p>

<p> 1) su ispunjeni
uslovi predviđeni
Zakonikom o krivičnom
postupku; </p>

<p> 2) se pred domaćim
sudom protiv istog
lica ne vodi krivični
postupak zbog
krivičnog dela
povodom kojeg
se zahteva pružanje
međunarodne pravne
pomoći. </p>

 

<p class="bold"> Načelo
specijaliteta </p>

 

<p class="clan"> Član
85. </p>

<p> Lice koje
boravi u inostranstvu
ne može biti lišeno
slobode, pritvoreno
ili krivično gonjeno
za ranije učinjeno
krivično delo
dok se nalazi
na teritoriji
države molilje
radi davanja iskaza
u svojstvu oštećenog,
svedoka ili veštaka
u postupku za
krivična dela
povodom kojeg
je pružena međunarodna
pravna pomoć. </p>

<p> U pozivu
će se posebno
naznačiti da oštećeni,
svedok ili veštak
ima prava iz stava
1. ovog člana. </p>

 

<p class="bold"> Dokumentacija </p>

 

<p class="clan"> Član
86. </p>

<p> Uz zamolnicu
se prilaže specifikacija
troškova koji
će biti isplaćeni
svedoku ili veštaku. </p>

 

<p class="bold"> Neprimenjivanje
mera prinude </p>

 

<p class="clan"> Član
87. </p>

<p> Svedok ili
veštak koji se
ne odazove na
poziv nadležnog
organa države
molilje neće biti
podvrgnut bilo
kakvoj sankciji
ili meri prinude,
čak i ako je poziv
sadržao takvu
naredbu. </p>

 

<p class="clan"> 2. PRUŽANJE
OSTALIH OBLIКA
MEĐUNARODNE
PRAVNE POMOĆI
STRANOJ DRŽAVI </p>

 

<p class="bold"> Dostavljanje
zamolnice </p>

 

<p class="clan"> Član
88. </p>

<p> Ministarstvo
nadležno za pravosuđe
dostavlja zamolnicu
i mišljenje o ispunjenosti
pretpostavki
iz člana 7. stav
1. tač. 4) i 5) ovog zakona
sudu na čijem
području treba
preduzeti radnju. </p>

 

<p class="bold"> Odlučivanje
o zamolnici </p>

 

<p class="clan"> Član
89. </p>

<p> Odluku o
pružanju ostalih
vidova međunarodne
pravne pomoći
sud donosi ceneći
ispunjenost pretpostavki
iz čl. 7. i 84. ovog zakona. </p>

 

<p class="bold"> Pravila
postupka </p>

 

<p class="clan"> Član
90. </p>

<p> Izuzetno
od člana 12. ovog
zakona, na zahtev
nadležnog organa
države molilje
preduzimanje radnji
ostalih oblika
međunarodne pravne
pomoći vrši se
na način koji
predviđa zakonodavstvo
države molilje,
ako to nije u suprotnosti
sa osnovnim načelima
pravnog poretka
Republike Srbije. </p>

 

<p class="bold"> Prisustvo
inostranog organa </p>

 

<p class="clan"> Član
91. </p>

<p> Na zahtev
nadležnog organa
države molilje
da bude obavešten
o preduzimanju
ostalih oblika
međunarodne pravne
pomoći, sud ga
obaveštava o mestu
i vremenu preduzimanja
radnje pravne pomoći. </p>

<p> Ako oceni
da bi to doprinelo
boljem razjašnjenju
stvari sud može
da odobri predstavniku
inostranog pravosudnog
organa da prisustvuje
preduzimanju ostalih
oblika međunarodne
pravne pomoći. </p>

 

<p class="bold"> Privremena
predaja </p>

 

<p class="clan"> Član
92. </p>

<p> Na zahtev
države molilje,
lice koje se u
Republici Srbiji
nalazi u pritvoru
ili izdržava krivičnu
sankciju koja
se sastoji u lišenju
slobode može biti
privremeno predato
radi ispitivanja
u svojstvu svedoka
ili veštaka. </p>

 

<p class="bold"> Pretpostavke
za privremenu
predaju </p>

 

<p class="clan"> Član
93. </p>

<p> Privremena
predaja lica iz
člana 92. ovog zakona
može se odobriti
ako su ispunjene
sledeće pretpostavke: </p>

<p> 1) da se lice
saglasilo sa privremenom
predajom; </p>

<p> 2) da prisustvo
lica nije neophodno
u krivičnom postupku
koji je u toku
pred domaćim sudom; </p>

<p> 3) da privremena
predaja ne bi
dovela do produženja
lišenja slobode; </p>

<p> 4) da ne postoje
drugi važni razlozi
protiv privremene
predaje. </p>

<p> U slučajevima
predviđenim stavom
1. ovog člana može
se radi privremene
predaje lica odobriti
tranzit preko
teritorije Republike
Srbije. </p>

 

<p class="bold"> Odlučivanje
o zahtevu za privremenu
predaju </p>

 

<p class="clan"> Član
94. </p>

<p> Sud koji
je doneo odluku
u prvom stepenu
može rešenjem odobriti
ili odbiti privremenu
predaju. </p>

<p> U izreci
rešenja kojim se
privremena predaja
odobrava posebno
će se naznačiti: </p>

<p> 1) rok u kojem
privremeno predato
lice mora da bude
vraćeno; </p>

<p> 2) neophodnost
njegovog zadržavanja
u pritvoru do
povratka. </p>

<p> Rešenje kojim
se privremena
predaja odbija
mora biti obrazloženo. </p>

 

<p class="bold"> Žalba </p>

 

<p class="clan"> Član
95. </p>

<p> Protiv rešenja
iz člana 94. ovog
zakona lice čija
se privremena
predaja zahteva
može izjaviti
žalbu u roku od
tri dana od dana
prijema rešenja.
O žalbi odlučuje
vanpretresno
veće u roku od
48 sati. </p>

 

<p class="bold"> Zajednički
istražni timovi </p>

 

<p class="clan"> Član
96. </p>

<p> Ako to opravdavaju
okolnosti slučaja,
sporazumom ministra
nadležnog za pravosuđe
i nadležnog organa
strane države
mogu se formirati
zajednički istražni
timovi. </p>

 

<p class="bold"> Odlaganje
pružanja pravne
pomoći </p>

 

<p class="clan"> Član
97. </p>

<p> Sud može
odložiti pružanje
ostalih vidova
međunarodne pravne
pomoći ukoliko
je to neophodno
radi nesmetanog
vođenja krivičnog
postupka koji
je u toku pred
domaćim pravosudnim
organom, a koji
je u vezi sa dostavljenom
zamolnicom. </p>

<p> O odlaganju
pružanja ostalih
vidova pravne
pomoći obaveštava
se nadležni organ
države molilje,
uz navođenje razloga
za odlaganje.  </p>

 

<p class="bold"> Dostavljanje
podataka bez zamolnice </p>

 

<p class="clan"> Član
98. </p>

<p> Domaći pravosudni
organi mogu, pod
uslovom uzajamnosti,
bez zamolnice
dostavljati nadležnim
organima strane
države podatke
o krivičnim delima
i učiniocima,
ako bi to bilo
od koristi za
vođenje krivičnog
postupka u inostranstvu. </p>

<p> Dostavljanje
podataka iz stava
1. ovog člana vrši
se samo u slučaju
da to ne ometa
vođenje krivičnih
postupaka u Republici
Srbiji. </p>

<p> Domaći pravosudni
organi mogu zahtevati
od nadležnih organa
države molilje
kojima su dostavljeni
podaci iz stava
1. ovog člana da
ih obaveste o
preduzetim radnjama
i donetim odlukama. </p>

 

<p class="bold"> Troškovi </p>

 

<p class="clan"> Član
99. </p>

<p> Izuzetno
od odredbe člana
11. ovog zakona, od
države molilje
može se zahtevati
naknada troškova
koji su nastali
povodom veštačenja
i privremene predaje
lica. </p>

 

<p class="clan"> 3. ZAHTEVANJE
OSTALIH OBLIКA
MEĐUNARODNE PRAVNE
POMOĆI OD STRANE
DRŽAVE </p>

 

<p class="bold"> Dostavljanje
domaćim državljanima
u inostranstvu </p>

 

<p class="clan"> Član
100.  </p>

<p> Dostavljanje
pismena domaćim
državljanima u
inostranstvu
vrši se u skladu
sa članom 6. ovog
zakona, a može
se vršiti i preko
diplomatskog
ili konzularnog
predstavništva
Republike Srbije. </p>

<p> U slučaju
dostavljanja preko
diplomatskog
ili konzularnog
predstavništva,
ovlašćeni radnik
diplomatskog
ili konzularnog
predstavništva
Republike Srbije
potpisuje dostavnicu
kao dostavljač
– ako je pismeno
uručeno u samom
predstavništvu,
a ako je pismeno
dostavljeno poštom
dostavljanje se
potvrđuje na povratnici. </p>

<p class="bold">Dostava
licima sa diplomatskim
imunitetom</p>

<p class="clan">Član
101.</p>

<p>Licima koja
uživaju diplomatski
imunitet pismena
se dostavljaju
diplomatskim
putem.</p>

<p class="clan">VI.
PRELAZNE I ZAVRŠNE
ODREDBE</p>

<p class="bold">Prestanak
važenja zakona</p>

<p class="clan">Član
102.</p>

<p>Stupanjem
na snagu ovog
zakona prestaju
da važe odredbe
Glave HHHII – Postupak
za pružanje međunarodne
pravne pomoći
i izvršenje međunarodnih
ugovora u krivičnopravnim
stvarima (čl. 530. do
538) i Glave HHHIII
– Postupak za izdavanje
okrivljenih i osuđenih
lica (čl. 539. do 555) Zakonika
o krivičnom postupku
(„Službeni list
SRJ”, br. 70/01 i 68/02 i „Službeni
glasnik RS”, br.
58/04, 85/05, 115/05 i 49/07).</p>

<p class="bold">Započeti
postupci međunarodne
pravne pomoći</p>

<p class="clan">Član
103.</p>

<p>Postupci
u kojima je do
dana stupanja na
snagu ovog zakona
podneta molba
za pružanje međunarodne
pravne pomoći
sprovešće se prema
odredbama Glave
XXXII – Postupak za
pružanje međunarodne
pravne pomoći
i izvršenje međunarodnih
ugovora u krivičnopravnim
stvarima (čl. 530. do
538) i Glave XXXIII – Postupak
za izdavanje okrivljenih
i osuđenih lica
(čl. 539. do 555) Zakonika
o krivičnom postupku
(„Službeni list
SRJ”, br. 70/01 i 68/02 i „Službeni
glasnik RS”, br.
58/04, 85/05, 115/05 i 49/07).</p>

<p class="bold">Stupanje
na snagu</p>

<p class="clan">Član
104.</p>

<p>Ovaj zakon
stupa na snagu
osmog dana od
dana objavljivanja
u „Službenom glasniku
Republike Srbije”.</p>

