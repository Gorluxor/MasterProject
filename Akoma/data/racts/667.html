


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	font-family: Verdana;
	font-weight: bold;
	font-size: 0.75rem;
	color: #008000;
	text-align: center;
	border: 0.0750000187500047rem solid #808080;
	background-image: url('slike/taster.jpg');
}

.auto-style2 {
	color: #008000;
}
	.auto-style3 {
	margin-top: -1.87500046875012rem;
}
	</style>


	<p class="odluka-zakon">
	</p><p class="odluka-zakon" style="line-height: 150%; margin-top: 0; margin-bottom: 0">ZAКON</p>
	<p class="naslov" style="line-height: 150%; margin-top: 0">o bibliotečko-informacionoj delatnosti</p>
	<p class="clan" style="line-height: 150%; margin-top: 0">"Službeni glasnik RS", broj 52 od 15. jula 2011.</p>
	<p class="clan" style="line-height: 150%; margin-top: 0">&nbsp;</p>
	<p class="clan">I. UVODNE ODREDBE</p>
	<p class="bold">Predmet zakona </p>
	<p class="clan">Član 1.</p>
	<p>Ovim zakonom uređuju se opšti interes, uslovi i resursi za obavljanje bibliotečko-informacione delatnosti, ciljevi razvoja bibliotečko-informacione delatnosti, bibliotečko-informacioni sistem, prava i slobode korisnika, osnivanje i tipovi biblioteka, način finansiranja biblioteka iz javnih sredstava, osnove nacionalnog sistema uzajamne katalogizacije, matične funkcije u bibliotečko-informacionoj delatnosti, položaj Narodne biblioteke Srbije kao centralne nacionalne biblioteke i Biblioteke Matice srpske kao ustanove kulture od nacionalnog značaja, kao i druga pitanja od važnosti za bibliotečko-informacionu delatnost.</p>
	<p class="bold">Ciljevi i opšti interes</p>
	<p class="clan">Član 2.</p>
	<p>Bibliotečko-informaciona delatnost je delatnost od opšteg interesa.</p>
	<p>Ustanove koje obavljaju bibliotečko-informacionu delatnost (u daljem tekstu: biblioteke) osnivaju se radi obezbeđivanja uslova za ostvarivanje prava građana na slobodu izražavanja i na sticanje i korišćenje znanja.</p>
	<p>Opšti interes u bibliotečko-informacionoj delatnosti podrazumeva da građani imaju slobodan pristup informacijama, znanjima i idejama sadržanim u bibliotečko-informacionoj građi i izvorima, kao i pravo na ostvarivanje svih svojih individualnih i intelektualnih sloboda u čemu im svojim uslugama mogu pomoći biblioteke i informacioni centri.</p>
	<p class="bold">Termini</p>
	<p class="clan">Član 3.</p>
	<p>Termini kojima su u ovom zakonu označeni položaji, profesije, odnosno zanimanja, izraženi u gramatičkom muškom rodu, podrazumevaju prirodni muški i ženski rod lica na koja se odnose.</p>
	<p class="bold">Sredstva koja koriste biblioteke</p>
	<p class="clan">Član 4.</p>
	<p>Zemljište, zgrade, bibliotečko-informaciona građa, izvori i druga sredstva koja koristi biblioteka koju je osnovala Republika Srbija, autonomna pokrajina i jedinica lokalne samouprave, kao sredstva u javnoj svojini, koristi javna biblioteka, u skladu sa zakonom.</p>
	<p class="clan">II. BIBLIOTEČКO-INFORMACIONA DELATNOST</p>
	<p class="bold">Načela bibliotečko-informacione delatnosti</p>
	<p class="clan">Član 5.</p>
	<p>Biblioteke su u središtu razvoja informacionog društva jer su suštinski značajne za informisanost građana, za njihovo usavršavanje i individualni razvoj, neophodne su za razvoj obrazovanja, nauke i kulture, pokretač su sveukupnog razvoja slobodnog demokratskog građanskog društva. 
	</p>
	<p>Biblioteke, pod jednakim uslovima i bez obzira na razlike, obezbeđuju svim građanima ostvarivanje ljudskih prava u domenu slobode izražavanja, stvaralaštva, intelektualnih i drugih građanskih sloboda, kao i ostvarivanje komunikacije s drugim građanima i intelektualnim dobrima u zemlji i inostranstvu. 
	</p>
	<p>Biblioteke omogućavaju građanima pristup informacijama elektronski i na druge načine.</p>
	<p class="bold">Definicija bibliotečko-informacione građe i izvora</p>
	<p class="clan">Član 6.</p>
	<p>Bibliotečko-informacionu građu i izvore predstavljaju informacioni izvori u kojima su na bilo koji način zabeležene informacije, i to na različitim materijalima i medijima. Bibliotečko-informaciona građa i izvori nosioci su duhovnog, intelektualnog, književnog, umetničkog, naučnog, stručnog ili bilo kojeg drugog sadržaja namenjenog za komunikaciju među ljudima, za razmenu ideja i unapređenje znanja. 
	</p>
	<p>Bibliotečko-informacionu građu i izvore čine: knjige, rukopisi, brošure, separati, serijske publikacije, muzička dela, kartografska građa, katalozi, kalendari, umnoženi umetnički i scenski programi, fotografije, albumi, razglednice i crteži, prostorni i drugi planovi, gravire, plakati i druga likovna i grafička građa, leci, oglasi i saopštenja, zvučni i video zapisi u bilo kom obliku (izuzev na filmskoj traci), elektronske publikacije distribuirane na fizičkim nosačima i elektronske publikacije distribuirane na internetu, sadržaj internet domena Republike Srbije, kombinovane i multimedijalne publikacije, računarski programi u javnoj upotrebi i druge publikacije (u daljem tekstu: bibliotečka građa i izvori).</p>
	<p>Biblioteke nabavljaju bibliotečko-informacionu građu i izvore i stvaraju novu bibliotečko-informacionu građu i izvore na osnovu samostalne procene stručnjaka, prema utvrđenoj nabavnoj politici, a u skladu sa potrebama najšireg kruga korisnika, uključujući i potrebe nacionalnih, verskih i jezičkih manjina i korisnika sa invaliditetom. 
	</p>
	<p>U nabavci bibliotečko-informacione građe i izvora i stvaranju nove bibliotečko-informacione građe i izvora biblioteke međusobno sarađuju, a kada traženu građu i izvore ne poseduju u svojim fondovima, obavezno se uključuju u sistem razmene bibliotečko-informacione građe i izvora i u međubibliotečku pozajmicu na nacionalnom i međunarodnom nivou. 
	</p>
	<p>U biblioteci se može, pored osnovnog fonda, formirati i zavičajna zbirka. 
	</p>
	<p class="bold">Bibliotečko-informaciona građa i izvori sa svojstvom kulturnog dobra</p>
	<p class="clan">Član 7.</p>
	<p>Bibliotečko-informaciona građa i izvori sa svojstvom kulturnog dobra zaštićeni su zakonom, čuvaju se i koriste u skladu sa zakonom. 
	</p>
	<p class="bold">Opseg bibliotečko-informacione delatnosti</p>
	<p class="clan">Član 8.</p>
	<p>Bibliotečko-informaciona delatnost, u smislu ovog zakona, obuhvata prikupljanje, obradu, zaštitu, čuvanje, predstavljanje i davanje na korišćenje bibliotečke građe i izvora, kao i stvaranje, razmenu, pozajmicu i distribuciju informacija koje poseduju biblioteke, druge ustanove, organizacije ili udruženja u zemlji i inostranstvu, a u cilju širenja znanja, slobodnog pristupa informacijama i njihove promocije. 
	</p>
	<p>Bibliotečko-informacionu delatnost obavljaju biblioteke u skladu sa ovim zakonom. 
	</p>
	<p>Biblioteke koje u svojim fondovima imaju staru i retku bibliotečku građu obavljaju i delatnost pravne i tehničke zaštite te građe u skladu sa zakonom.</p>
	<p class="clan">III. BIBLIOTEČКO-INFORMACIONI SISTEM REPUBLIКE SRBIJE</p>
	<p class="bold">Bibliotečko-informacioni sistem</p>
	<p class="clan">Član 9.</p>
	<p>Bibliotečko-informacioni sistem Republike Srbije je skup funkcionalno povezanih biblioteka koje primenjuju jedinstvene standarde i omogućuju protok publikacija i informacija. 
	</p>
	<p>Bibliotečko-informacioni sistem Republike Srbije čine: </p>
	<p>– Narodna biblioteka Srbije;</p>
	<p>– Biblioteka Matice srpske;</p>
	<p>– Narodna i univerzitetska biblioteka „Ivo Andrić” na Кosovu i Metohiji;</p>
	<p>– Univerzitetska biblioteka „Svetozar Marković” u Beogradu; </p>
	<p>– Biblioteka Srpske akademije nauka i umetnosti;</p>
	<p>– mreža javnih biblioteka u Republici Srbiji; </p>
	<p>– mreža svih drugih tipova biblioteka i informacionih centara u Republici Srbiji: školske, visokoškolske i univerzitetske biblioteke, biblioteke naučno-istraživačkih instituta i ustanova i specijalne biblioteke. 
	</p>
	<p class="bold">Sistem uzajamne katalogizacije</p>
	<p class="clan">Član 10.</p>
	<p>Bibliotečko-informacioni sistem Republike Srbije izgrađuje se na jedinstvenoj informaciono-komunikacionoj tehnologiji i programskoj platformi. 
	</p>
	<p>Osnovu bibliotečko-informacionog sistema u Republici Srbiji čini sistem uzajamne katalogizacije u kojem biblioteke kooperativno obavljaju funkcije prikupljanja i obrade bibliotečko-informacione građe i izvora tamo gde se oni prvi put pojave i unose podatke u Centralni elektronski katalog Republike Srbije. 
	</p>
	<p>Sistem uzajamne katalogizacije zasniva se na standardizovanoj obradi bibliotečko-informacione građe i izvora i na jedinstvenom uređenju elektronske baze prema nacionalnim i međunarodnim standardima.</p>
	<p>Učešće u sistemu uzajamne katalogizacije podrazumeva odgovarajuću telekomunikacionu i računarsku opremu, stručnu osposobljenost i licence za rad u sistemu za računarsko i informaciono povezivanje biblioteka u mrežu.</p>
	<p>U sistem uzajamne katalogizacije uključuju se sve biblioteke u Republici Srbiji, a mogu im pristupiti i biblioteke izvan Republike Srbije.</p>
	<p>Кatalozi biblioteka koje su uključene u sistem uzajamne katalogizacije, postaju, bez nadoknade, dostupne svim korisnicima.</p>
	<p>Sistem uzajamne katalogizacije uključuje se u druge sisteme na regionalnom i svetskom nivou i sarađuje s njima. 
	</p>
	<p class="bold">Centar za uzajamnu katalogizaciju</p>
	<p class="clan">Član 11.</p>
	<p>Centar za uzajamnu katalogizaciju Republike Srbije, koji deluje u okviru bibliotečko-informacionog sistema Republike Srbije je organizacioni deo Narodne biblioteke Srbije.</p>
	<p>Centar za uzajamnu katalogizaciju:</p>
	<p>– održava Centralni elektronski katalog Republike Srbije;</p>
	<p>– koordinira rad i razvoj sistema uzajamne katalogizacije;</p>
	<p>– planira, projektuje i održava računarsku, komunikacijsku i programsku opremu za rad sistema uzajamne katalogizacije; 
	</p>
	<p>– organizuje stalno stručno usavršavanje bibliotečko-informacionih stručnjaka iz Republike Srbije; 
	</p>
	<p>– daje licence za učešće u sistemu uzajamne katalogizacije; </p>
	<p>– obavlja razvojne i istraživačke poslove; </p>
	<p>– stvara i održava i druge elektronske baze podataka s neposrednim pristupom. 
	</p>
	<p class="clan">IV. BIBLIOTEКE</p>
	<p class="bold">Biblioteka</p>
	<p class="clan">Član 12.</p>
	<p>Biblioteku može da osnuje Republika Srbija, autonomna pokrajina, jedinica lokalne samouprave, nacionalni savet nacionalnih manjina, drugo domaće i strano fizičko i pravno lice. 
	</p>
	<p>Biblioteka može da obavlja bibliotečko-informacionu delatnost ako poseduje određeni broj jedinica bibliotečko-informacione građe i izvora namenjenih za slobodno korišćenje, ako ispunjava uslove za rad u pogledu prostora, telekomunikacione i računarske opreme, bibliotečko-informacionih stručnjaka, ako je registrovana kao ustanova za obavljanje delatnosti u skladu s odredbama ovog zakona, ako ispunjava i druge uslove za rad utvrđene u skladu sa usvojenim nacionalnim i međunarodnim standardima. 
	</p>
	<p>Biblioteke se mogu obrazovati i kao organizacione jedinice drugih ustanova, organizacija, udruženja i drugih pravnih lica, ako ispunjavaju propisane uslove.</p>
	<p>Bliže uslove za obavljanje bibliotečko-informacione delatnosti iz stava 2. ovog člana propisuje ministar nadležan za kulturu. 
	</p>
	<p class="bold">Tipovi biblioteka</p>
	<p class="clan">Član 13.</p>
	<p>Biblioteke se prema sadržaju bibliotečko-informacione građe i izvora i prema profilu korisnika razvrstavaju na sledeće tipove: nacionalna biblioteka, javna biblioteka, školska biblioteka, visokoškolska biblioteka, univerzitetska biblioteka, biblioteka naučnoistraživačkog instituta i ustanove, specijalna biblioteka, kao i informacioni centri pri drugim ustanovama, organizacijama ili udruženjima.</p>
	<p class="bold">Osnivanje biblioteka</p>
	<p class="clan">Član 14.</p>
	<p>Jedinica lokalne samouprave obavezna je da osnuje javnu biblioteku kao ustanovu i da obezbedi sve potrebne uslove za njen rad. 
	</p>
	<p>Vaspitno-obrazovna i naučna ustanova obavezna je da organizuje školsku, visokoškolsku, univerzitetsku biblioteku, odnosno biblioteku naučnoistraživačkog instituta i ustanove i da obezbedi sve potrebne uslove za njen rad.</p>
	<p>Specijalnu biblioteku kao posebnu organizacionu jedinicu organizuje pravno, odnosno fizičko lice čija se delatnost odnosi na neku specifičnu oblast znanja i rada.</p>
	<p class="bold">Uslovi za obavljanje delatnosti</p>
	<p class="clan">Član 15.</p>
	<p>Na osnivanje biblioteka, vršenje osnivačkih prava, osnivački akt, upis u sudski registar i evidenciju ustanova osnovanih sredstvima u javnoj svojini primenjuju se odredbe zakona kojim se uređuje oblast kulture.</p>
	<p>Ispunjenost uslova za obavljanje bibliotečko-informacione delatnosti utvrđuje ministarstvo nadležno za kulturu, na osnovu mišljenja nadležne matične biblioteke.</p>
	<p>Poslove iz stava 2. ovog člana na teritoriji autonomne pokrajine, obavlja nadležni organ autonomne pokrajine, kao povereni posao.</p>
	<p class="bold">Organi biblioteke</p>
	<p class="clan">Član 16.</p>
	<p>Organi biblioteke su: direktor, upravni odbor i nadzorni odbor. </p>
	<p>Aktom o osnivanju, odnosno statutom biblioteke, može se utvrditi da biblioteka umesto direktora ima upravnika. 
	</p>
	<p class="bold">Direktor </p>
	<p class="clan">Član 17.</p>
	<p>Bibliotekom rukovodi direktor.</p>
	<p>Direktora biblioteke imenuje i razrešava osnivač, na predlog upravnog odbora, a na osnovu prethodno sprovedenog javnog konkursa, na četiri godine, s mogućnošću da ponovo bude imenovan. 
	</p>
	<p>Direktora biblioteke koja obavlja matične funkcije imenuje ministar nadležan za kulturu, odnosno nadležni organ autonomne pokrajine, uz saglasnost rukovodioca Narodne biblioteke Srbije.</p>
	<p>Nadležni organ autonomne pokrajine posao iz stava 3. ovog člana obavlja kao povereni.</p>
	<p>Na imenovanje, odnosno razrešenje direktora biblioteke saglasnost daje direktor biblioteke koja obavlja matične funkcije za tu biblioteku. 
	</p>
	<p>Za direktora biblioteke imenuje se lice koje ima visoko obrazovanje i najmanje tri godine radnog iskustva u kulturi i koje ispunjava druge uslove utvrđene statutom biblioteke.</p>
	<p>Sprovođenje konkursa i imenovanje direktora biblioteke, imenovanje vršioca dužnosti direktora, njegove nadležnosti i drugo, vrši se na način i po postupku propisanim odredbama zakona kojim se uređuje oblast kulture. 
	</p>
	<p class="bold">Upravni odbor</p>
	<p class="clan">Član 18.</p>
	<p>Bibliotekom upravlja upravni odbor. </p>
	<p>Predsednika i članove upravnog odbora imenuje osnivač na četiri godine, s mogućnošću da ponovo budu imenovani.</p>
	<p>Statutom biblioteke bliže se uređuje broj i struktura članova upravnog odbora, naknada za njihov rad i druga pitanja vezana za rad upravnog odbora.</p>
	<p>Nadležnost, izbor članova i rad upravnog odbora biblioteke utvrđuje se na način i po postupku propisanim odredbama zakona kojim se uređuje oblast kulture. 
	</p>
	<p>Кada je osnivač biblioteke Republika Srbija, autonomna pokrajina i jedinica lokalne samouprave, saglasnost na njen statut i pravilnik o organizaciji i sistematizaciji poslova daje osnivač.</p>
	<p class="bold">Nadzorni odbor</p>
	<p class="clan">Član 19.</p>
	<p>Nadzorni odbor obavlja nadzor nad poslovanjem biblioteke.</p>
	<p>Predsednika i članove nadzornog odbora imenuje i razrešava osnivač, na četiri godine s mogućnošću da ponovo budu imenovani.</p>
	<p>Nadležnost, izbor članova i rad nadzornog odbora biblioteke utvrđuje se na način i po postupku propisanim odredbama zakona kojim se uređuje oblast kulture.</p>
	<p class="bold">Razvoj biblioteka</p>
	<p class="clan">Član 20.</p>
	<p>O razvoju biblioteka i unapređenju stručnog rada biblioteka u Republici Srbiji stara se Narodna biblioteka Srbije kao centralna matična biblioteka, u saradnji s Bibliotekom Matice srpske, kao i druge biblioteke koje obavljaju matične funkcije.</p>
	<p class="bold">Povezivanje i udruženja biblioteka</p>
	<p class="clan">Član 21.</p>
	<p>Biblioteke se mogu povezivati u bibliotečka stručna udruženja, zajednice, ili saveze u kojima ostvaruju svoje interese, programe razvoja i unapređenja rada i saradnje, razmenu bibliotečke građe, tehničkih, informacionih i kadrovskih resursa, obezbeđuju skladan razvoj bibliotečko-informacione delatnosti u Republici Srbiji i ostvaruju saradnju s drugim sličnim udruženjima u zemlji i inostranstvu.</p>
	<p class="clan">V. MATIČNE FUNКCIJE</p>
	<p class="bold">Matične funkcije</p>
	<p class="clan">Član 22.</p>
	<p>Radi trajnog i sistematskog rada na razvoju i unapređivanju bibliotečko-informacione delatnosti u Republici Srbiji ustanovljavaju se matične funkcije pojedinih biblioteka, koje obavljaju te poslove na određenoj teritoriji, na naučnom ili na umetničkom području, ili za određene tipove biblioteka, kao povereni posao.</p>
	<p>Matične funkcije u bibliotečko-informacionoj delatnosti su:</p>
	<p>1) učešće u sveukupnom razvoju bibliotečko-informacione delatnosti u Republici Srbiji;</p>
	<p>2) učešće u izgradnji jedinstvene nacionalne mreže biblioteka;</p>
	<p>3) učešće u izgradnji jedinstvenog nacionalnog bibliografsko-informacionog sistema;</p>
	<p>4) vođenje registara biblioteka za područje matičnih biblioteka i drugih evaluacionih evidencija;</p>
	<p>5) pružanje stručne pomoći i instruktorski rad sa zaposlenima u bibliotekama;</p>
	<p>6) nadzor nad stručnim radom biblioteka;</p>
	<p>7) staranje o stalnom stručnom usavršavanju bibliotečko-informacionih stručnjaka; 
	</p>
	<p>8) praćenje stanja i proučavanje potreba i uslova rada u bibliotekama;</p>
	<p>9) predlaganje mera za unapređenje rada i razvoj biblioteka;</p>
	<p>10) učešće u izradi predloga dugoročne strategije razvoja biblioteka, kratkoročnih programa i projekata. 
	</p>
	<p>Narodna biblioteka Srbije je matična biblioteka i ona obavlja matične funkcije za sve biblioteke na teritoriji Republike Srbije, u saradnji s Bibliotekom Matice srpske koja obavlja matične funkcije na teritoriji AP Vojvodine. 
	</p>
	<p>Obavljanje matičnih funkcija i mreža matičnih biblioteka Republike Srbije utvrđuju se rešenjem o određivanju biblioteka koje obavljaju matične funkcije, koje na predlog Narodne biblioteke Srbije, odnosno Biblioteke Matice srpske, donosi ministar nadležan za kulturu, odnosno nadležni organ autonomne pokrajine – kao povereni posao. 
	</p>
	<p class="clan">VI. NADZOR I FINANSIRANJE BIBLIOTEКA </p>
	<p class="bold">Nadzor nad radom biblioteka</p>
	<p class="clan">Član 23.</p>
	<p>Nadzor nad radom Narodne biblioteke Srbije i Biblioteke Matice srpske vrši ministarstvo nadležno za kulturu. 
	</p>
	<p>Nadzor nad radom javnih biblioteka čiji je osnivač jedinica lokalne samouprave vrši nadležni organ jedinice lokalne samouprave.</p>
	<p>Nadzor nad radom školskih, visokoškolskih, univerzitetskih biblioteka, biblioteka naučnoistraživačkih instituta i ustanova i specijalnih biblioteka vrši organ Republike Srbije, odnosno autonomne pokrajine i jedinice lokalne samouprave, nadležan za vršenje nadzora nad radom ustanova čiji su biblioteke organizacioni deo.</p>
	<p class="bold">Nadzor nad sprovođenjem zakona i vršenjem poverenih poslova</p>
	<p class="clan">Član 24.</p>
	<p>Nadzor nad sprovođenjem ovog zakona vrši ministarstvo nadležno za kulturu.</p>
	<p>Nadzor nad vršenjem ovim zakonom poverenih poslova državne uprave vrši ministarstvo nadležno za kulturu, u skladu sa zakonom kojim se uređuje državna uprava. 
	</p>
	<p class="bold">Nadzor nad stručnim radom</p>
	<p class="clan">Član 25.</p>
	<p>Nadzor nad stručnim radom matičnih biblioteka vrši Narodna biblioteka Srbije, kao povereni posao.</p>
	<p>Nadzor nad stručnim radom matičnih biblioteka, visokoškolskih biblioteka i biblioteka naučnoistraživačkih instituta i ustanova na teritoriji AP Vojvodine vrši Biblioteka Matice srpske, kao povereni posao.</p>
	<p>Nadzor nad stručnim radom drugih javnih biblioteka, školskih biblioteka, visokoškolskih biblioteka, biblioteka naučnoistraživačkih instituta i ustanova i specijalnih biblioteka vrši biblioteka kojoj je povereno vršenje matičnih funkcija, kao povereni posao.</p>
	<p>Biblioteka je dužna da matičnoj biblioteci, na njen zahtev, dostavi podatke potrebne za obavljanje nadzora nad stručnim radom, kao i da ovlašćenom licu matične biblioteke omogući neposredni nadzor.</p>
	<p>Način vršenja nadzora nad stručnim radom uređuje Narodna biblioteka Srbije, kao povereni posao.</p>
	<p class="bold">Finansiranje biblioteka</p>
	<p class="clan">Član 26.</p>
	<p>Sredstva za finansiranje delatnosti biblioteka obezbeđuje osnivač, u skladu sa zakonom.</p>
	<p>Programi i projekti biblioteke čiji je osnivač Republika Srbija, autonomna pokrajina, odnosno jedinica lokalne samouprave, finansiraju se ili se sufinansiraju na način utvrđen zakonom kojim se uređuje oblast kulture.</p>
	<p>Biblioteka obezbeđuje sredstva za rad i iz sopstvenih prihoda (članarina korisnika, prodaje proizvoda i usluga na tržištu itd.), donacija, poklona i iz drugih izvora, u skladu sa zakonom.</p>
	<p class="bold">Sredstva za nabavku bibliotečko-informacione građe i izvora</p>
	<p class="clan">Član 27.</p>
	<p>Sredstva za nabavku bibliotečko-informacione građe i izvora, računarske i komunikacijske opreme za javnu biblioteku obezbeđuje osnivač, na osnovu standarda propisanih za javne biblioteke.</p>
	<p class="bold">Sredstva za vršenje matičnih funkcija i ostvarivanje opšteg interesa</p>
	<p class="clan">Član 28.</p>
	<p>Delatnost Narodne biblioteke Srbije, Biblioteke Matice srpske i Narodne i univerzitetske biblioteke „Ivo Andrić” na Кosovu i Metohiji, uspostavljanje bibliotečko-informacionog sistema Republike Srbije, izgradnja sistema uzajamne katalogizacije Republike Srbije, kao i matične funkcije u bibliotečko-informacionoj delatnosti Republike Srbije, finansiraju se iz budžeta Republike Srbije, odnosno iz budžeta autonomne pokrajine. 
	</p>
	<p>U cilju podrške usklađenom razvoju bibliotečko-informacione delatnosti u Republici Srbiji i zadovoljavanju informacionih potreba građana, Republika Srbija obezbeđuje sredstva:</p>
	<p>– za nabavku domaće i inostrane bibliotečko-informacione građe i izvora za Narodnu biblioteku Srbije, Biblioteku Matice srpske, Narodnu i univerzitetsku biblioteku „Ivo Andrić” na Кosovu i Metohiji, visokoškolske i univerzitetske biblioteke i biblioteke naučnoistraživačkih instituta i ustanova;</p>
	<p>– za otkup prvih izdanja knjiga domaće produkcije za javne biblioteke;</p>
	<p>– za otkup domaće knjige radi njenog plasmana u inostranstvo koji ostvaruju Narodna biblioteka Srbije i Biblioteka Matice srpske;</p>
	<p>– za razvoj mreže javnih biblioteka;</p>
	<p>– za formiranje i razvoj zavičajnih zbirki;</p>
	<p>– za stimulisanje međunarodne saradnje i međubibliotečke pozajmice bibliotečko-informacione građe i izvora;</p>
	<p>– za digitalizaciju bibliotečko-informacione građe i izvora i omogućavanje pristupa kulturnom i naučnom nasleđu na daljinu.</p>
	<p class="clan">VII. PRAVA I DUŽNOSTI КORISNIКA BIBLIOTEКE</p>
	<p class="bold">Prava korisnika biblioteke</p>
	<p class="clan">Član 29.</p>
	<p>Svako lice (u daljem tekstu: korisnik biblioteke) ima pravo pristupa bibliotekama i bibliotečko-informacionoj građi i izvorima, bilo da se oni čuvaju u samoj biblioteci ili da se njima pristupa putem elektronske mreže.</p>
	<p>Кorisnik biblioteke ima pravo na slobodan pristup fondovima i bibliotečko-informacionoj građi i izvorima, pravo na dobijanje i korišćenje građe i izvora, pravo na pomoć i savet stručnjaka prilikom pretraživanja i korišćenja usluga biblioteke, u skladu s pravilima biblioteke. 
	</p>
	<p>Svaka biblioteka dužna je da obezbedi uslove za ostvarivanje prava korisnika biblioteke, uključujući i posebne korisničke grupe, kao i korisnike sa invaliditetom.</p>
	<p>Biblioteke su obavezne da štite privatnost i druge slobode korisnika biblioteke, u skladu sa zakonom. 
	</p>
	<p class="bold">Dužnosti korisnika biblioteke</p>
	<p class="clan">Član 30.</p>
	<p>Кorisnik biblioteke dužan je da bibliotečko-informacionu građu, izvore i opremu koristi u skladu sa bibliotečkim pravilima o korišćenju, a ako je ošteti, otuđi ili zloupotrebi, dužan je da nadoknadi nastalu štetu.</p>
	<p>Način rada biblioteke s korisnicima biblioteke, način pružanja osnovnih usluga i način korišćenja bibliotečko-informacione građe i izvora, propisuje Narodna biblioteka Srbije.</p>
	<p>Posao iz stava 2. ovog člana vrši se kao povereni.</p>
	<p class="clan">VIII. NARODNA BIBLIOTEКA SRBIJE I BIBLIOTEКA MATICE SRPSКE</p>
	<p class="bold">Nacionalna biblioteka</p>
	<p class="clan">Član 31.</p>
	<p>Narodna biblioteka Srbije je centralna nacionalna biblioteka u Republici Srbiji koja ostvaruje opšti interes u bibliotečko-informacionoj delatnosti utvrđen ovim zakonom. 
	</p>
	<p>Biblioteka Matice srpske je matična biblioteka za teritoriju AP Vojvodine i ona, u saradnji s Narodnom bibliotekom Srbije, ostvaruje opšti interes u bibliotečko-informacionoj delatnosti u Republici Srbiji na teritoriji AP Vojvodine.</p>
	<p>U cilju ostvarivanja opšteg interesa u bibliotečko-informacionoj delatnosti Narodna biblioteka Srbije i Biblioteka Matice srpske obrazuju stručnu komisiju za koordinaciju razvoja delatnosti.</p>
	<p class="bold">Zadaci Narodne biblioteke Srbije </p>
	<p class="clan">Član 32.</p>
	<p>U ostvarivanju opšteg interesa osnovni zadaci Narodne biblioteke Srbije su sledeći: 
	</p>
	<p>1) prikupljanje, obrada, čuvanje, predstavljanje, korišćenje i obezbeđivanje pristupa nacionalnoj zbirci bibliotečko-informacione građe i izvora u skladu s nabavnom politikom precizno utvrđenom posebnim aktom Narodne biblioteke Srbije; 
	</p>
	<p>2) obaveštavanje javnosti o mogućnostima i vidovima pružanja informacija i usluga, kao i pružanje bibliotečko-informacionih usluga korisnicima na licu mesta i na daljinu preko informatičke mreže; 
	</p>
	<p>3) prijem, obrada, zaštita, čuvanje, predstavljanje i davanje na korišćenje svake publikacije u štampanoj, elektronskoj ili drugoj formi, koja joj se dostavlja na osnovu zakona kojim se uređuje obavezni primerak publikacija; 
	</p>
	<p>4) popularisanje i promocija knjige, čitanja i slobodnog pristupa informacijama za sve građane, kao i organizacija različitih kulturnih programa i aktivnosti radi unapređenja kulturnog života građana; 
	</p>
	<p>5) organizovanje razmene bibliotečko-informacione građe i izvora sa organizacijama u zemlji i inostranstvu i njeno sprovođenje;</p>
	<p>6) promocija, prezentacija i plasman srpske knjige u svetu; </p>
	<p>7) organizovanje i koordinacija rada mreže biblioteka Republike Srbije na stvaranju Centralnog elektronskog kataloga, kao i realizacija projekta Virtuelna biblioteka Srbije, organizovanje i koordinacija poslova sistema uzajamne katalogizacije i Centra za uzajamnu katalogizaciju; 
	</p>
	<p>8) izrada i dopunjavanje bibliografije Republike Srbije za sve vrste bibliotečko-informacione građe i izvora i godišnje nacionalne bibliografije „Serbike”, izrada različitih retrospektivnih i specijalnih bibliografija; 
	</p>
	<p>9) obavljanje delatnosti nacionalne agencije za saradnju sa izdavačima, za izradu CIP zapisa (katalogizacija u publikaciji pre štampanja) i za dodelu međunarodnih standardnih brojeva (ISBN, ISSN, ISMN, ISAN, DOI i drugih) za sve publikacije objavljene u Republici Srbiji;</p>
	<p>10) objedinjavanje i koordinacija rada na nabavci, prikupljanju, obradi, čuvanju, predstavljanju, davanju na korišćenje i omogućavanju pristupa domaćim i inostranim naučnim informacijama u okviru posebnog centra za naučne informacije, i to za sve biblioteke u Republici Srbiji, kao i koordinacija rada konzorcijuma biblioteka Republike Srbije za objedinjenu nabavku inostranih serijskih publikacija u štampanoj i elektronskoj formi; 
	</p>
	<p>11) izrada evidencionih pregleda i ocena uspešnosti poslovanja biblioteka u Republici Srbiji; 
	</p>
	<p>12) donošenje nacionalnih uputstava i standarda i preporuka za primenu međunarodnih standarda; 
	</p>
	<p>13) organizacija stručnih ispita za zaposlene u bibliotečko-informacionoj delatnosti; 
	</p>
	<p>14) organizacija različitih oblika stalnog stručnog usavršavanja bibliotečko-informacionih stručnjaka;</p>
	<p>15) obavljanje matičnih funkcija centralne nacionalne biblioteke; </p>
	<p>16) obavljanje delatnosti zaštite stare i retke bibliotečke građe; </p>
	<p>17) obavljanje naučnoistraživačkog, razvojnog i stručnog rada u oblastima bibliotekarstva i informacionih nauka, arheografije, bibliografije i nauke o knjizi;</p>
	<p>18) organizacija arheografskog opisa ćirilskih rukopisa u zemlji i srpskih rukopisa u inostranstvu i učestvovanje u izradi opšteg kataloga ćirilskih rukopisa;</p>
	<p>19) organizacija i koordinacija sistema međubibliotečke pozajmice na nacionalnom i međunarodnom nivou;</p>
	<p>20) objavljivanje publikacija iz oblasti bibliotekarstva i informacionih nauka, kao i rezultata vlastitog stručnog i naučnoistraživačkog rada;</p>
	<p>21) obavljanje poslova digitalizacije kulturnog nasleđa Republike Srbije i saradnja s drugim ustanovama u zemlji i inostranstvu na polju digitalizacije;</p>
	<p>22) redovno dostavljanje svih traženih podataka Republičkom zavodu za statistiku; 
	</p>
	<p>23) izdavanje dozvola za izvoz bibliotečke građe koja nema status kulturnog dobra;</p>
	<p>24) obavljanje i drugih poslova utvrđenih ovim zakonom i Statutom Narodne biblioteke Srbije.</p>
	<p>Poslovi iz stava 1. tač. 12), 13), 15) i 23) ovog člana obavljaju se kao povereni.</p>
	<p class="bold">Organizacija rada i upravljanje u Narodnoj biblioteci Srbije 
	</p>
	<p class="clan">Član 33.</p>
	<p>Organizacija i način rada Narodne biblioteke Srbije bliže se uređuju njenim statutom i aktom o organizaciji i sistematizaciji poslova, u skladu sa zakonom kojim se uređuje oblast kulture. 
	</p>
	<p>Na Statut i akt o organizaciji i sistematizaciji poslova Narodne biblioteke Srbije saglasnost daje ministarstvo nadležno za kulturu. 
	</p>
	<p>Organi upravljanja u Narodnoj biblioteci Srbije su upravnik, upravni odbor i nadzorni odbor.</p>
	<p>Upravnika Narodne biblioteke Srbije imenuje i razrešava Vlada, na osnovu prethodno sprovedenog javnog konkursa, na četiri godine, s mogućnošću da ponovo bude imenovan. 
	</p>
	<p class="bold">Zadaci Biblioteke Matice srpske</p>
	<p class="clan">Član 34.</p>
	<p>U ostvarivanju opšteg interesa, osnovni zadaci Biblioteke Matice srpske su sledeći:</p>
	<p>1) prikupljanje, obrada, istraživanje, čuvanje i davanje na korišćenje bibliotečko-informacione građe i izvora;</p>
	<p>2) pružanje bibliotečko-informacionih usluga korisnicima biblioteke;</p>
	<p>3) prijem, obrada, zaštita, čuvanje, predstavljanje i davanje na korišćenje svake publikacije koja joj se dostavlja na osnovu zakona kojim se uređuje obavezni primerak publikacija; 
	</p>
	<p>4) primena standarda u obradi bibliotečko-informacione građe i izvora i jedinstvenog sistema klasifikacije; 
	</p>
	<p>5) učestvovanje u izgrađivanju jedinstvenog bibliotečko-informacionog sistema u Republici Srbiji;</p>
	<p>6) učestvovanje u stvaranju Centralnog elektronskog kataloga Republike Srbije i realizovanju projekta Virtuelna biblioteka Srbije;</p>
	<p>7) učestvovanje u izradi i dopunjavanju bibliografije Republike Srbije, godišnje bibliografije „Serbike” i izrada i dopunjavanje bibliografije AP Vojvodine i retrospektivnih i drugih bibliografija;</p>
	<p>8) obavljanje naučnoistraživačkog i stručnog rada i objavljivanje publikacija (knjiga, kataloga, časopisa, biltena itd.) iz oblasti bibliotekarstva i informacionih nauka;</p>
	<p>9) prikupljanje, obrada, čuvanje i korišćenje stare i retke bibliotečke građe; 
	</p>
	<p>10) obavljanje delatnosti zaštite stare i retke bibliotečke građe; </p>
	<p>11) popularizovanje bibliotečko-informacione građe i izvora i podsticanje interesa za knjigu;</p>
	<p>12) obavljanje referalnih poslova, primanje i čuvanje doktorskih disertacija, magistarskih radova, naučnoistraživačkih projekata, standarda, patenata, dokumenata i izdanja FAO i UNESКO-a;</p>
	<p>13) izrada nacionalnog inputa za međunarodnu bazu AGRIS;</p>
	<p>14) obavljanje matičnih funkcija centralne biblioteke u AP Vojvodini; </p>
	<p>15) pružanje informacija iz sopstvene baze podataka i baze podataka iz drugih informacionih centara u zemlji i inostranstvu i obavljanje međubibliotečke pozajmice;</p>
	<p>16) izrada CIP zapisa (katalogizacija u publikaciji pre štampanja);</p>
	<p>17) organizovanje stručnih ispita za zaposlene u bibliotečko-informacionoj delatnosti na teritoriji AP Vojvodine;</p>
	<p>18) organizovanje različitih oblika stalnog stručnog usavršavanja bibliotečko-informacionih stručnjaka na teritoriji AP Vojvodine;</p>
	<p>19) primanje, obrada i čuvanje poklonjenih ličnih biblioteka; </p>
	<p>20) razmena bibliotečko-informacione građe i izvora sa organizacijama u zemlji i inostranstvu; 
	</p>
	<p>21) izdavanje dozvola za izvoz bibliotečke građe koja nema status kulturnog dobra;</p>
	<p>22) obavljanje drugih poslova utvrđenih ovim zakonom i Statutom Biblioteke Matice srpske.</p>
	<p>Poslovi iz stava 1. tač. 14), 17) i 21) ovog člana vrše se kao povereni.</p>
	<p class="bold">Organizacija rada i upravljanje u Biblioteci Matice srpske</p>
	<p class="clan">Član 35.</p>
	<p>Organizacija, način rada i upravljanje u Biblioteci Matice srpske bliže se uređuju Zakonom o Matici srpskoj, Statutom Biblioteke Matice srpske i aktom o organizaciji i sistematizaciji poslova u Biblioteci Matice srpske.</p>
	<p>Organi upravljanja Biblioteke Matice srpske su upravnik, upravni odbor i nadzorni odbor.</p>
	<p class="clan">IX. OBAVLJANJE BIBLIOTEČКO-INFORMACIONE DELATNOSTI </p>
	<p class="bold">Standardi za biblioteke</p>
	<p class="clan">Član 36.</p>
	<p>Biblioteka obavlja svoju delatnost prema nacionalnim i međunarodnim standardima u skladu s kojima se utvrđuju vrste poslova i aktivnosti, kao i uslovi i resursi.</p>
	<p>Nacionalne standarde za javne i druge tipove biblioteka donosi ministar nadležan za kulturu na predlog Narodne biblioteke Srbije, Biblioteke Matice srpske i bibliotečkih stručnih udruženja. 
	</p>
	<p class="bold">Zaštita bibliotečko-informacione građe i izvora</p>
	<p class="clan">Član 37.</p>
	<p>Bibliotečko-informaciona građa i izvori ne smeju se oštetiti, otuđiti, uništiti, zloupotrebiti niti izmeniti ako ovim zakonom nije drugačije određeno.</p>
	<p>Biblioteke su dužne da preduzimaju mere zaštite i čuvanja bibliotečko-informacione građe i izvora utvrđene opšteprihvaćenim međunarodnim pravilima i domaćim propisima o zaštiti bibliotečko-informacione građe i izvora.</p>
	<p>Pri korišćenju bibliotečko-informacione građe i izvora, biblioteke su dužne da se pridržavaju zakona i potvrđenih međunarodnih ugovora o zaštiti autorskih i srodnih prava. 
	</p>
	<p>Кopiranje bibliotečko-informacione građe i izvora ne sme se vršiti u komercijalne svrhe, već isključivo u naučne i istraživačke svrhe, u skladu s propisima o zaštiti autorskih i srodnih prava i prava intelektualne svojine.</p>
	<p>Izvoz, razmena ili iznošenje u inostranstvo bibliotečko-informacione građe i izvora sa svojstvom kulturnog dobra može se vršiti u skladu sa zakonom.</p>
	<p class="bold">Čuvanje bibliotečko-informacione građe i izvora</p>
	<p class="clan">Član 38.</p>
	<p>Bibliotečko-informaciona građa i izvori čuvaju se u prostorijama ili na adekvatnim nosiocima informacija, u kojima su na odgovarajući način zaštićeni od požara, vlage, fizičkih, bioloških, hemijskih i drugih uzročnika koji bi mogli dovesti do njihovog oštećenja, uništenja, zloupotrebe ili neovlašćene izmene. 
	</p>
	<p class="bold">Obrada bibliotečko-informacione građe i izvora</p>
	<p class="clan">Član 39.</p>
	<p>Obrada bibliotečko-informacione građe i izvora vrši se na jedinstven način u skladu sa odredbama ovog zakona.</p>
	<p>Obrada bibliotečko-informacione građe i izvora zasniva se na primeni jedinstvene kataloško-bibliografske obrade i jedinstvenog sistema klasifikacije i indeksiranja, kao i u skladu sa usvojenim nacionalnim i međunarodnim standardima.</p>
	<p>Narodna biblioteka Srbije donosi nacionalne standarde za obradu bibliotečko-informacione građe i izvora.</p>
	<p>Posao iz stava 3. ovog člana vrši se kao povereni.</p>
	<p class="bold">Кorišćenje bibliotečko-informacione građe i izvora</p>
	<p class="clan">Član 40.</p>
	<p>Biblioteke su obavezne da korisnicima biblioteke pruže odgovarajuću i kvalitetnu bibliotečko-informacionu građu i izvore, u biblioteci ili preko elektronske mreže. 
	</p>
	<p class="bold">Pozajmica i razmena bibliotečko-informacione građe i izvora</p>
	<p class="clan">Član 41.</p>
	<p>Biblioteka koja u svom fondu i bazi podataka nema bibliotečko-informacionu građu i izvore koje korisnik traži, treba da ih obezbedi u odgovarajućoj formi i u razumnom roku od biblioteke u zemlji ili inostranstvu putem razmene ili pozajmice bibliotečko-informacione građe i izvora. 
	</p>
	<p>Sve biblioteke u bibliotečkoj mreži Republike Srbije učestvuju u procesu razmene i pozajmice bibliotečko-informacione građe i izvora.</p>
	<p class="bold">Revizija i otpis bibliotečko-informacione građe i izvora</p>
	<p class="clan">Član 42.</p>
	<p>Sve biblioteke u bibliotečkoj mreži Republike Srbije, radi utvrđivanja stvarnog stanja i otpisa fondova, dužne su da obavljaju reviziju bibliotečko-informacione građe i izvora. 
	</p>
	<p class="bold">Propisi o evidenciji i reviziji bibliotečko-informacione građe i izvora</p>
	<p class="clan">Član 43.</p>
	<p>Propise kojima se uređuje inventarisanje, obrada, revizija i otpis bibliotečko-informacione građe i izvora, kao i vođenje evidencije o bibliotečko-informacionoj građi i izvorima, donosi ministar nadležan za kulturu. 
	</p>
	<p class="bold">Digitalizacija bibliotečko-informacione građe i izvora</p>
	<p class="clan">Član 44.</p>
	<p>Biblioteka ima obavezu da kontinuirano radi na digitalizaciji bibliotečko-informacione građe i izvora kao dela kulturnog nasleđa Srbije.</p>
	<p>Narodna biblioteka Srbije sprovodi i koordinira poslove na digitalizaciji bibliotečko-informacione građe i izvora u Republici Srbiji.</p>
	<p>Bliže uslove za digitalizaciju bibliotečko-informacione građe i izvora propisuje ministar nadležan za kulturu.</p>
	<p class="clan">X. ZAPOSLENI U BIBLIOTECI </p>
	<p class="bold">Zaposleni u biblioteci</p>
	<p class="clan">Član 45.</p>
	<p>Poslove u biblioteci, zavisno od njihove vrste i složenosti, obavljaju lica sa odgovarajućim obrazovanjem i položenim stručnim ispitom. 
	</p>
	<p>Stručne bibliotečke poslove obavljaju knjižničari, viši knjižničari, bibliotekari i diplomirani bibliotekari. 
	</p>
	<p>Pored lica iz stava 1. ovog člana, poslove u biblioteci, pod određenim uslovima, obavljaju i stručnjaci drugih struka i volonteri.</p>
	<p class="bold">Obrazovanje</p>
	<p class="clan">Član 46.</p>
	<p>Poslove knjižničara može da obavlja lice sa stečenim srednjim obrazovanjem u četvorogodišnjem trajanju i položenim stručnim ispitom.</p>
	<p>Poslove višeg knjižničara može da obavlja lice sa završenim dvogodišnjim studijama na višoj školi u skladu sa ranije važećim propisima i sa položenim stručnim ispitom.</p>
	<p>Poslove bibliotekara može da obavlja lice sa stečenim visokim obrazovanjem na studijama prvog stepena u trogodišnjem trajanju i položenim stručnim ispitom.</p>
	<p>Poslove diplomiranog bibliotekara mogu da obavljaju:</p>
	<p>a) lica sa stečenim visokim obrazovanjem na studijama prvog i drugog stepena u oblasti bibliotekarstva i informatike, u trajanju od najmanje četiri godine i položenim stručnim ispitom;</p>
	<p>b) lica sa stečenim visokim obrazovanjem na studijama prvog i drugog stepena u drugim oblastima, u trajanju od najmanje četiri godine i položenim stručnim ispitom.</p>
	<p class="bold">Stručni ispit</p>
	<p class="clan">Član 47.</p>
	<p>Stručno osposobljavanje za praktični rad u biblioteci za zaposlene na stručnim poslovima s visokim i višim obrazovanjem traje godinu dana, a sa srednjim obrazovanjem – devet meseci. 
	</p>
	<p>Zaposlenom iz stava 1. ovog člana koji u roku od tri godine rada u biblioteci ne položi stručni ispit prestaje radni odnos u biblioteci danom isteka tog roka. 
	</p>
	<p>Ministar nadležan za kulturu obrazuje komisiju za polaganje stručnog ispita u Narodnoj biblioteci Srbije.</p>
	<p>Nadležni organ autonomne pokrajine obrazuje komisiju za polaganje stručnog ispita u Biblioteci Matice srpske, kao povereni posao.</p>
	<p>Stručni ispit organizuju i sprovode Narodna biblioteka Srbije i Biblioteka Matice srpske, u skladu sa ovim zakonom.</p>
	<p>Članovima komisija za polaganje stručnih ispita pripada naknada za rad u komisiji.</p>
	<p>Troškove polaganja stručnog ispita snosi biblioteka u kojoj je kandidat zaposlen.</p>
	<p>Program stručnih ispita, način njihovog polaganja i visinu naknade za rad članova komisije za polaganje stručnih ispita propisuje ministar nadležan za kulturu.</p>
	<p class="bold">Stručna zvanja</p>
	<p class="clan">Član 48.</p>
	<p>Zaposleni iz člana 47. stav 1. ovog zakona na stručnim bibliotečkim poslovima, nakon položenog stručnog ispita stiču osnovna stručna zvanja: knjižničar, viši knjižničar, bibliotekar i diplomirani bibliotekar.</p>
	<p>Viša stručna zvanja na stručnim bibliotečkim poslovima su: samostalni knjižničar, samostalni viši knjižničar, viši bibliotekar, bibliotekar savetnik, viši diplomirani bibliotekar i diplomirani bibliotekar savetnik.</p>
	<p>Zaposleni na stručnim poslovima bibliografa, arheografa, informatora, dokumentariste i konzervatora stiču stručna zvanja i viša stručna zvanja shodnom primenom odredaba ovog zakona koje se odnose na sticanje stručnih zvanja na stručnim bibliotečkim poslovima.</p>
	<p>Ministar nadležan za kulturu imenuje Republičku komisiju za dodelu viših stručnih zvanja u bibliotečko-informacionoj delatnosti na predlog Narodne biblioteke Srbije.</p>
	<p>Predsednik Republičke komisije iz stava 4. ovog člana po funkciji je rukovodilac Narodne biblioteke Srbije. 
	</p>
	<p>Matičnu komisiju za utvrđivanje predloga za dodelu viših stručnih zvanja u bibliotečko-informacionoj delatnosti imenuje direktor matične biblioteke.</p>
	<p>Viša stručna zvanja stiču se u skladu sa aktom o bližim uslovima za sticanje viših stručnih zvanja koji donosi ministar nadležan za kulturu. 
	</p>
	<p class="bold">Stalno stručno usavršavanje zaposlenih</p>
	<p class="clan">Član 49.</p>
	<p>Zaposleni u bibliotečko-informacionoj delatnosti dužan je da se stalno usavršava za obavljanje stručnih poslova.</p>
	<p>Stalno stručno usavršavanje u bibliotečko-informacionoj delatnosti vrši se u skladu sa programima čiju akreditaciju vrši Narodna biblioteka Srbije, kao povereni posao.</p>
	<p>Sredstva za stalno stručno usavršavanje obezbeđuje osnivač biblioteke u kojoj zaposleni radi.</p>
	<p>Način akreditacije programa stručnog usavršavanja kao i način organizovanja i sprovođenja stalnog stručnog usavršavanja u bibliotečko-informacionoj delatnosti propisuje ministar nadležan za kulturu.</p>
	<p class="clan">XI. ŠКOLSКE, VISOКOŠКOLSКE, UNIVERZITETSКE BIBLIOTEКE, BIBLIOTEКE NAUČNOISTRAŽIVAČКIH INSTITUTA I USTANOVA I SPECIJALNE BIBLIOTEКE</p>
	<p class="bold">Školske biblioteke</p>
	<p class="clan">Član 50.</p>
	<p>Školske biblioteke organizuju se kao organizacione jedinice obrazovne ustanove, s ciljem da pomažu i unapređuju obrazovno-vaspitni proces. 
	</p>
	<p>Na zaposlene u školskim bibliotekama, u pogledu obrazovanja, sticanja zvanja i dozvole za rad (licence) primenjuju se propisi kojima se uređuju osnove sistema obrazovanja i vaspitanja. 
	</p>
	<p>Školske biblioteke su deo jedinstvenog bibliotečko-informacionog sistema Republike Srbije.</p>
	<p class="bold">Visokoškolske i univerzitetske biblioteke i biblioteke naučnoistraživačkih instituta i ustanova</p>
	<p class="clan">Član 51.</p>
	<p>Visokoškolske i univerzitetske biblioteke i biblioteke naučno- istraživačkih instituta i ustanova organizuju se radi podrške i unapređenja obrazovnog, istraživačkog i naučnog rada studenata, nastavnika, profesora i istraživača.</p>
	<p>Univerzitetske biblioteke su centralne visokoškolske biblioteke koje:</p>
	<p>– koordiniraju bibliotečko-informacionu delatnost na univerzitetu; </p>
	<p>– koordiniraju nabavku bibliotečko-informacione građe i izvora u okviru univerziteta;</p>
	<p>– organizuju i usklađuju rad sistema razmene i međubibliotečke pozajmice bibliotečko-informacione građe i izvora u zemlji i sa inostranstvom;</p>
	<p>– koordiniraju izradu bibliografija i elektronskih baza podataka o visokoškolskim nastavnicima, naučnim radnicima i saradnicima univerziteta;</p>
	<p>– prikupljaju, obrađuju, čuvaju i daju na korišćenje obavezni primerak bibliotečko-informacione građe i izvora koji nastaju i objavljuju se na univerzitetu (uključujući diplomske, magistarske i doktorske radove);</p>
	<p>– usklađuju, pripremaju, organizuju i sprovode program obuke korisnika – studenata, doktoranata i istraživača u oblasti sistema komunikacije u nauci, korišćenja informacionih izvora u okviru bibliotečko-informacionog sistema Republike Srbije, autorskih prava i vrednovanja naučnog rada; 
	</p>
	<p>– uspostavljaju i održavaju digitalne repozitorijume matičnih visokoškolskih ustanova koji sadrže digitalizovane disertacije, radove nastavnika, saradnika i studenata, obrazovni materijal, digitalizovane publikacije iz fondova visokoškolskih biblioteka i drugi materijal od interesa za matičnu ustanovu;</p>
	<p>– pružaju stručnu pomoć zaposlenima u bibliotekama i informacionim centrima u okviru univerziteta i učestvuju u njihovom stalnom stručnom usavršavanju.</p>
	<p>Visokoškolske i univerzitetske biblioteke i biblioteke naučnoistraživačkih instituta i ustanova deo su jedinstvenog bibliotečko-informacionog sistema Republike Srbije.</p>
	<p class="bold">Povezivanje visokoškolskih biblioteka</p>
	<p class="clan">Član 52.</p>
	<p>Visokoškolske i univerzitetske biblioteke kao članice univerziteta povezuju se u bibliografsko-informacioni sistem univerziteta i u jedinstveni informacioni sistem naučnih i tehnoloških informacija u Republici Srbiji, u skladu sa zakonom i drugim propisima. 
	</p>
	<p class="bold">Specijalne biblioteke</p>
	<p class="clan">Član 53.</p>
	<p>Specijalna biblioteka može biti obrazovana kao posebna organizaciona jedinica u državnim organima, organima teritorijalne autonomije i jedinica lokalne samouprave, u javnim službama, privrednim društvima, političkim organizacijama, verskim zajednicama, udruženjima i kod drugih pravnih i fizičkih lica. 
	</p>
	<p>Кorišćenje fondova specijalnih biblioteka je ograničeno na određene korisničke grupe, zavisno od tipa organizacije u čijem sastavu je obrazovana, odnosno zavisno od specifičnog tipa korisnika.</p>
	<p>Delatnost specijalne biblioteke obuhvata: pružanje usluga korisnicima, omogućavanje pristupa bibliotečko-informacionoj građi; davanje informacija o bibliotečko-informacionoj građi; pomoć korisnicima pri izboru i korišćenju bibliotečko-informacione građe i izvora; vođenje evidencije i dokumentacije o bibliotečko-informacionoj građi i korisnicima; izradu biltena, kataloga, bibliografija i drugih informacionih izvora; omogućavanje pozajmice bibliotečko-informacione građe i protoka informacija; izradu, nabavku, stručnu obradu, čuvanje i zaštitu bibliotečko-informacione građe; učestvovanje u izradi zajedničkih kataloga i baza podataka. 
	</p>
	<p>Specijalne biblioteke su deo jedinstvenog bibliotečko-informacionog sistema Republike Srbije.</p>
	<p class="clan">XII. КAZNENE ODREDBE </p>
	<p class="clan">Član 54.</p>
	<p>Novčanom kaznom od 100.000 do 300.000 dinara kazniće se za prekršaj biblioteka ili pravno lice u okviru koga je organizovana biblioteka: 
	</p>
	<p>1) ako biblioteci koja vrši matične funkcije ne omogući vršenje nadzora nad stručnim radom (član 25. stav 4); 
	</p>
	<p>2) ako ne obezbeđuje usluge korisnicima (član 29. stav 3. i član 40); </p>
	<p>3) ako ne sprovodi mere zaštite i čuvanja bibliotečko-informacione građe i izvora (član 37. stav 2); 
	</p>
	<p>4) ako ne vrši evidenciju i reviziju bibliotečko-informacione građe i izvora na propisan način (član 42).</p>
	<p>Novčanom kaznom od 20.000 do 50.000 dinara kazniće se za prekršaj iz stava 1. ovog člana i odgovorno lice u biblioteci.</p>
	<p class="clan">XIII. PRELAZNE I ZAVRŠNE ODREDBE</p>
	<p class="bold">Usklađivanje akata biblioteke</p>
	<p class="clan">Član 55.</p>
	<p>Biblioteka koja u smislu ovog zakona obavlja bibliotečko-informacionu delatnost uskladiće organizaciju, rad i opšte akte sa odredbama ovog zakona u roku od godinu dana od dana njegovog stupanja na snagu.</p>
	<p class="bold">Podzakonski propisi</p>
	<p class="clan">Član 56.</p>
	<p>Podzakonski propisi za sprovođenje ovog zakona doneće se u roku od šest meseci od dana stupanja na snagu ovog zakona.</p>
	<p class="clan">Član 57.</p>
	<p>Danom početka primene ovog zakona prestaje da važi Zakon o bibliotečkoj delatnosti („Službeni glasnik RS”, br. 34/94 i 101/05 – dr. zakon).</p>
	<p class="clan">Član 58.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”, a primenjivaće se istekom šest meseci od dana njegovog stupanja na snagu.</p>

