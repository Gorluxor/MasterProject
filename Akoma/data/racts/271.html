


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Na osnovu člana 91. stav 3. Zakona o zaštiti prirode („Službeni glasnik RS”, br. 36/09, 88/10 i 91/10 – ispravka),</p>
	<p>Ministar životne sredine, rudarstva i prostornog planiranja saglasno sa Ministrom poljoprivrede, trgovine, šumarstva i vodoprivrede, donosi</p>
	<p>&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">PRAVILNIК</p>
	<p class="naslov" style="line-height: 150%; margin-top: 0">o uslovima koje moraju ispunjavati prihvatilišta za zbrinjavanje zaštićenih divljih životinja</p>
	<p class="naslov" style="line-height: 150%; margin-top: 0">
	<span style="font-weight: 400">"Službeni glasnik RS", broj 15 od 2. marta 
	2012.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Član 1.</p>
	<p>Ovim pravilnikom bliže se propisuju uslovi koje moraju da ispunjavaju prihvatilišta za privremeno ili trajno zbrinjavanje zaštićenih divljih životinja (u daljem tekstu: prihvatilište). 
	</p>
	<p class="clan">Član 2.</p>
	<p>Odredbe ovog pravilnika odnose se na prihvatilište u kojem se zbrinjavaju:</p>
	<p>1) zaštićene divlje životinje (u daljem tekstu: životinje) koje nisu u stanju da samostalno opstanu, kao i životinje koje nije moguće vratiti u prirodu; 
	</p>
	<p>2) bolesne i/ili povređene životinje za koje se pretpostavlja da će posle odgovarajuće brige i lečenja moći da se vrate u prirodu; 
	</p>
	<p>3) životinje koje su zaplenjene, odnosno oduzete u skladu sa Zakonom o zaštiti prirode, Zakonom o dobrobiti životinja i ratifikovanim međunarodnim ugovorima. 
	</p>
	<p class="clan">Član 3.</p>
	<p>Prihvatilište mora da poseduje odgovarajuće dozvole i saglasnosti u skladu sa posebnim propisima iz oblasti prostornog uređenja i zaštite životne sredine, kao i da ispunjava uslove koji se odnose na to da: 
	</p>
	<p>1) bude smešteno na prostoru koji će svojom veličinom i drugim obeležjima odgovarati potrebama smeštaja planiranog broja i vrste životinja;</p>
	<p>2) bude dovoljno prostrano da bi se obezbedila funkcionalna povezanost pojedinih delova i ograđeno ogradom na način kojim se onemogućava nekontrolisan protok ljudi i životinja; 
	</p>
	<p>3) bude snabdeveno dovoljnim količinama vode za piće i sistemom za prihvatanje i bezbedno odvođenje otpadnih i atmosferskih voda; 
	</p>
	<p>4) je prostor za odlaganje otpada udaljen od prostora gde se nalaze životinje u prihvatu i izgrađen tako da je nemoguće zagađivanje okoline i raznošenje bioloških agenasa;</p>
	<p>5) je ulaz u prostor prihvatilišta kontrolisan na način kojim se obezbeđuje nadzor nad kretanjem ljudi, životinja i roba;</p>
	<p>6) ispunjava uslove za dobrobit životinja u skladu sa Zakonom o dobrobiti životinja („Službeni glasnik RS”, broj 41/09) i Pravilnikom o uslovima držanja, načinu obeležavanja i evidentiranja divljih životinja u zatočeništvu („Službeni glasnik RS”, broj 86/10);</p>
	<p>7) poseduje odgovarajuće rešenje ministra nadležnog za poslove veterinarstva o ispunjenosti uslova u pogledu prostora/prostorija u kojima se drže životinje u skladu sa Zakonom o dobrobiti životinja;</p>
	<p>8) ima odgovarajuće kapacitete i rashladne uređaje za bezbedno držanje tela uginulih životinja ili životinja lišenih života u prihvatilištu, do dolaska nadležne inspekcijske službe;</p>
	<p>9) ima na raspolaganju odgovarajuću opremu za transport, hvatanje i omamljivanje živih životinja, kao i posebno prevozno sredstvo za transport živih životinja;</p>
	<p>10) ima na raspolaganju odgovarajuća sredstva za sprečavanje razmnožavanja životinja zbrinutih u prihvatilištu, koje nisu obuhvaćene odobrenjem za razmnožavanje izdatim od strane Ministarstva nadležnog za poslove zaštite prirode (u daljem tekstu: Ministarstvo);</p>
	<p>11) pribavi posebno odobrenje od strane Ministarstva i saglasnost jedinice lokalne samouprave na čijoj teritoriji se prihvatilište nalazi u slučaju prihvata životinja koje pripadaju vrstama koje su navedene u Prilogu II Pravilnika o uslovima držanja, načinu obeležavanja i evidentiranja divljih životinja u zatočeništvu;</p>
	<p>12) ima najmanje jedno zaposleno lice ili lice angažovano po ugovoru sa dozvolom za držanje i rukovanje vatrenim oružjem u skladu sa Zakonom o oružju i municiji („Službeni glasnik RS”, br. 9/92, 53/93, 67/93, 48/94, 44/98, 39/03, 85/05, 101/05 i 27/11) koje će biti na raspolaganju u slučaju bekstva životinje koja pripada vrsti navedenoj u Prilogu II Pravilnika o uslovima držanja, načinu obeležavanja i evidentiranja divljih životinja u zatočeništvu;</p>
	<p>13) ima najmanje jedno zaposleno lice ili lice angažovano po ugovoru zaduženo za poslove zaštite dobrobiti životinja koje u pogledu stručne spreme kao i obučenosti ispunjava uslove propisane Zakonom o dobrobiti životinja, koje ima radno iskustvo u struci od najmanje dve godine i zadovoljavajući nivo poznavanja etoloških potreba divljih životinja;</p>
	<p>14) pravno ili fizičko lice koje upravlja prihvatilištem pet godina pre podnošenja zahteva za dozvolu za prihvatilište, nije kažnjavano po osnovu propisa iz oblasti zaštite prirode i/ili dobrobiti životinja;</p>
	<p>15) poseduje odgovarajuću opremu za vođenje evidencije u pisanoj i elektronskoj formi za dostavljanje obaveštenja Ministarstvu o prispeću novih jedinki u prihvatilište, eventualnom uginuću ili bekstvu postojećih jedinki, planiranom puštanju jedinki nazad u prirodu, kao i o drugim promenama stanja u prihvatilištu. 
	</p>
	<p class="clan">Član 4.</p>
	<p>Danom stupanja na snagu ovog pravilnika prestaje da važi Pravilnik o uslovima koje moraju ispunjavati prihvatilišta za zbrinjavanje zaštićenih divljih životinja („Službeni glasnik RS”, broj 76/10). 
	</p>
	<p class="clan">Član 5.</p>
	<p>Ovaj pravilnik stupa na snagu osmog dana od dana objavljivanja u „Službenom glasniku Republike Srbije”. 
	</p>
	<p>&nbsp;</p>
	<p class="potpis" style="line-height: 150%; margin-top: 0">Broj 110-00-12/2012-05</p>
	<p class="potpis" style="line-height: 150%; margin-top: 0">U Beogradu, 29. februara 2012. godine 
	</p>
	<p class="potpis" style="line-height: 150%; margin-top: 0">Ministar,</p>
	<p class="potpis" style="line-height: 150%; margin-top: 0">dr 
	<span class="bold">Oliver Dulić, </span>s.r.</p>

