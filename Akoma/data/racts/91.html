


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="odluka-zakon">ZAКON</p>
	<p class="odluka-zakon">o zabrani usavršavanja, proizvodnje i stvaranja zaliha bakteriološkog (biološkog) i toksičkog oružja i o njihovom uništavanju</p>
	<p class="centar">"Službeni glasnik RS", broj 87 od 
	21. novembra 2011.</p>
	<p class="clan">Član 1.</p>
	<p>Ovim zakonom propisuje se zabrana usavršavanja, proizvodnje, korišćenja i stvaranja zaliha bakteriološkog (biološkog) i toksičkog oružja i o njihovom uništavanju, u skladu sa potvrđenom 
	<font color="#008000">
	<a target="_blank" href="http://www.e-glasnik.rs/SlGlasnikPortal/viewdoc?uuid=cf20da2b-fbec-4ef7-a2be-20e0035fd494">
	<font color="#008000">Кonvencijom o zabrani usavršavanja, proizvodnje i stvaranja zaliha bakteriološkog (biološkog) i toksičkog oružja i o njihovom uništavanju od 10. aprila 1972. godine („Službeni list SFRJ – Međunarodni ugovori i drugi sporazumi”, broj 43/74)</font></a></font>.</p>
	<p class="clan">Član 2. </p>
	<p>Pojedini pojmovi upotrebljeni u ovom zakonu imaju sledeće značenje:</p>
	<p>1) Bakteriološko (biološko) oružje je:</p>
	<p>a) mikrobiološki ili drugi biološki agens ili toksin, bez obzira na njegovo poreklo ili način proizvodnje, koji po vrsti i količini nije namenjen upotrebi u profilaktičke, zaštitne ili druge mirnodopske svrhe;</p>
	<p>b) oružje, oprema ili sredstva namenjena za korišćenje takvog agensa ili toksina u neprijateljske svrhe ili u oružanim sukobima.</p>
	<p>2) Biološki agens je svaki materijal biološkog porekla koji može da izazove štetu, bolest ili oboljenje.</p>
	<p class="clan">Član 3.</p>
	<p>Na teritoriji Republike Srbije zabranjeno je:</p>
	<p>1) usavršavati, proizvoditi, posedovati, koristiti, stvarati zalihe, sticati, zadržavati, izvoziti, uvoziti, reeksportovati, obavljati transport, tranzit, pretovar ili direktno ili indirektno na druga lica prenositi bakteriološko (biološko) oružje;</p>
	<p>2) usavršavati, proizvoditi, posedovati, koristiti, stvarati zalihe, sticati, zadržavati, izvoziti, uvoziti, reeksportovati, obavljati transport, tranzit, pretovar ili direktno ili indirektno na druga lica prenositi biološke agense ili toksine;</p>
	<p>3) na bilo koji način pomagati, finansirati, ohrabrivati ili podsticati druge da se uključe u aktivnosti iz tač. 1) i 2) ovog člana.</p>
	<p class="clan">Član 4.</p>
	<p>Na teritoriji Republike Srbije dozvoljeno je usavršavanje, proizvodnja, korišćenje, stvaranje zaliha, sticanje, posedovanje i promet bioloških agenasa i toksina u profilaktičke, zaštitne, dijagnostičke, preventivne i druge miroljubive svrhe ili u cilju suzbijanja, odnosno lečenja bolesti, u skladu sa ovim zakonom. 
	</p>
	<p>Obavljanje delatnosti iz stava 1. ovog člana, izdavanje dozvola, vođenje evidencija o izdatim dozvolama, nadzor i druga pitanja u vezi sa obavljanjem delatnosti sa biološkim agensima propisaće se posebnim zakonom. 
	</p>
	<p class="clan">Član 5.</p>
	<p>Кomisija za sprovođenje Кonvencije (u daljem tekstu: Кomisija) prati i koordinira aktivnosti u vezi sa sprovođenjem međunarodnih obaveza iz Кonvencije i ovog zakona. 
	</p>
	<p>Кomisiju obrazuje Vlada.</p>
	<p>O sprovođenju ovog zakona Кomisija podnosi izveštaj Vladi najmanje jednom u šest meseci. 
	</p>
	<p class="clan">Član 6.</p>
	<p>Članovi Кomisije i predstavnici nadležnih organa koji učestvuju u sprovođenju ovog zakona, obavezni su da u skladu sa propisima kojima je regulisano čuvanje službene tajne štite poverljive informacije do kojih dođu u vršenju poslova u vezi sa primenom Кonvencije. 
	</p>
	<p class="clan">Član 7.</p>
	<p>Ministarstvo nadležno za spoljne poslove dostavlja izveštaj (deklaraciju) nadležnom telu za podršku primeni Кonvencije pri Ujedinjenim nacijama svake godine do 15. aprila tekuće godine za prethodnu godinu.</p>
	<p class="clan">Član 8.</p>
	<p>Novčanom kaznom od 500.000 do 3.000.000 dinara kazniće se za privredni prestup pravno lice ako:</p>
	<p>1) usavršava, proizvodi, poseduje, koristi, stvara zalihe, stiče, zadržava, izvozi, uvozi, reeksportuje, obavlja transport, tranzit, pretovar ili na druga lica direktno ili indirektno prenosi biološko oružje (član 3. tačka 1);</p>
	<p>2) usavršava, proizvodi, poseduje, koristi, stvara zalihe, stiče, zadržava, izvozi, uvozi, reeksportuje, obavlja transport, tranzit, pretovar ili na druga lica direktno ili indirektno prenosi biološke agense ili toksine (član 3. tačka 2);</p>
	<p>3) na bilo koji način pomaže, finansira, ohrabruje ili podstiče druge da se uključe u aktivnosti koje su zabranjene ovim zakonom (član 3. tačka 3).</p>
	<p>Za radnje iz stava 1. ovog člana, novčanom kaznom od 50.000 do 200.000 dinara, kazniće se za privredni prestup i odgovorno lice u pravnom licu.</p>
	<p class="clan">Član 9.</p>
	<p>Za radnje iz člana 8. stav 1. ovog zakona, kazniće se za prekršaj preduzetnik novčanom kaznom od 200.000 do 500.000 dinara.</p>
	<p>Za radnje iz člana 8. stav 1. ovog zakona, kazniće se za prekršaj fizičko lice novčanom kaznom od 50.000 do 150.000 dinara.</p>
	<p class="clan">Član 10.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>

