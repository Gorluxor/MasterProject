


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Memoranduma o razumevanju između Vlade Republike Srbije i Vlade Australije o zapošljavanju članova porodice diplomatskog i konzularnog osoblja</p>
			<p class="Basic-Paragraph">Proglašava se Zakon o potvrđivanju Memoranduma o razumevanju između Vlade Republike Srbije i Vlade Australije o zapošljavanju članova porodice diplomatskog i konzularnog osoblja, koji je donela Narodna skupština Republike Srbije, na sednici Osmog vanrednog zasedanja u Jedanaestom sazivu, 28. juna 2018. godine.</p>
			<p class="potpis">PR broj 102</p>
			<p class="potpis">U Beogradu, 29. juna 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Memoranduma o razumevanju između Vlade Republike Srbije i Vlade Australije o zapošljavanju članova porodice diplomatskog i konzularnog osoblja</p>
			<p class="centar">"Službeni glasnik RS - Međunarodni ugovori", broj 
			9 od 2. jula 2018.</p>
			<p class="clan">Član 1.</p>
			<p class="Basic-Paragraph">Potvrđuje se Memorandum o razumevanju između Vlade Republike Srbije i Vlade Australije o zapošljavanju članova porodice diplomatskog i konzularnog osoblja, potpisan u Кanberi, 27. oktobra 2017. godine, u originalu na srpskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Memoranduma o razumevanju u originalu na srpskom jeziku glasi:</p>
			<p class="bold">MEMORANDUM <br>O RAZUMEVANJU IZMEĐU VLADE REPUBLIКE SRBIJE I VLADE AUSTRALIJE O ZAPOŠLJAVANJU ČLANOVA PORODICE DIPLOMATSКOG I КONZULARNOG OSOBLJA</p>
			<p class="Basic-Paragraph">Vlada Republike Srbije i Vlada Australije („Strane učesnice”), su sporazumno utvrdile sledeće:</p>
			<p class="clan">Član I<br>Definicije i tumačenje</p>
			<p class="Basic-Paragraph">Za svrhu ovog Memoranduma o razumevanju („Memorandum”):</p>
			<p class="Basic-Paragraph"><span class="bold">„zaposleni u predstavništvu” </span>podrazumeva bilo kog zaposlenog države imenovanja:</p>
			<p class="Basic-Paragraph">a) koji nema državljanstvo ili stalni boravak u državi prijema; i </p>
			<p class="Basic-Paragraph">b) koji je zaposlen u diplomatskoj misiji ili konzularnom predstavništvu koje se nalazi u državi prijema.</p>
			<p class="Basic-Paragraph"><span class="bold">„član porodice” </span>podrazumeva bilo kog člana porodice zaposlenog u predstavništvu: </p>
			<p class="Basic-Paragraph">a) koji je kao takav prihvaćen u državi prijema; i</p>
			<p class="Basic-Paragraph">b) koji je zvanično prijavljen kao član porodičnog domaćinstva zaposlenog u predstavništvu.</p>
			<p class="Basic-Paragraph"><span class="bold">„Ministarstvo spoljnih poslova” </span>podrazumeva Ministarstvo spoljnih poslova Republike Srbije, kada je Republika Srbija država prijema i Ministarstvo spoljnih poslova i trgovine, kada je Australija država prijema. </p>
			<p class="Basic-Paragraph"><span class="bold">„Кonvencije” </span>podrazumevaju Bečku konvenciju o diplomatskim odnosima od 18. aprila 1961. godine i Bečku konvenciju o konzularnim odnosima od 24. aprila 1963. godine sa periodičnim izmenama. </p>
			<p class="clan">Član II<br>Svrha Memoranduma</p>
			<p class="Basic-Paragraph">1. Država prijema na recipročnoj osnovi, ovlašćuje člana porodice iz države imenovanja da obavlja plaćeni posao u državi prijema u skladu sa ovim memorandumom i zakonima države prijema. </p>
			<p class="Basic-Paragraph">2. Na osnovu ovog memoranduma i zakona države prijema, država prijema neće ograničavati vrstu plaćenog zaposlenja članu porodice. Međutim, smatraće se:</p>
			<p class="Basic-Paragraph">a) da bi mogao da se zaposli u onim profesijama gde su potrebne posebne kvalifikacije za obavljanje plaćenog posla, član porodice mora da poseduje te kvalifikacije;</p>
			<p class="Basic-Paragraph">i</p>
			<p class="Basic-Paragraph">b) da članu porodice može biti uskraćeno zaposlenje u nekoj profesiji u slučajevima kada, iz bezbednosnih razloga, samo državljani države prijema mogu biti zaposleni u toj profesiji. </p>
			<p class="clan">Član III<br>Notifikacija</p>
			<p class="Basic-Paragraph">1. Država imenovanja obavestiće diplomatskim putem Ministarstvo spoljnih poslova države prijema o dolasku i konačnom odlasku člana porodice zaposlenog u predstavništvu i, gde je potrebno, činjenici da je neka osoba postala ili prestala da bude član domaćinstva odgovarajućeg zaposlenog u predstavništvu. </p>
			<p class="Basic-Paragraph">2. O dolasku i konačnom odlasku člana porodice država imenovanja će, gde je moguće, prethodno obavestiti Ministarstvo spoljnih poslova države prijema. </p>
			<p class="clan">Član IV<br>Postupak za odobrenje</p>
			<p class="Basic-Paragraph">1. Zvaničan zahtev za davanje odobrenja članu porodice da obavlja plaćeni posao šalje se, u ime člana porodice, preko ambasade države imenovanja Ministarstvu spoljnih poslova u državi prijema. </p>
			<p class="Basic-Paragraph">2. Odobrenje članu porodice da obavlja plaćeni posao na osnovu ovog člana neće se izdati ukoliko bi podnosilac zahteva, započinjanjem predloženog posla, prestao da boravi u sastavu prijavljenog porodičnog domaćinstva odgovarajućeg zaposlenog u predstavništvu. </p>
			<p class="Basic-Paragraph">3. Postupci koji će uslediti radi odobrenja za obavljanje plaćenog posla u državi prijema sprovode se na način da omoguće članu porodice da u najkraćem mogućem roku obavlja plaćeni posao. Sve zahteve koji se odnose na dozvole za rad i slične formalnosti radi zaposlenja člana porodice država prijema će razmotriti u njihovu korist. </p>
			<p class="Basic-Paragraph">4. Ministarstvo spoljnih poslova države prijema odmah će obavestiti ambasadu kada član porodice zaposlenog u predstavništvu dobije odobrenje da obavlja plaćeni posao. </p>
			<p class="Basic-Paragraph">5. Ukoliko član porodice želi da pronađe drugi plaćeni posao nakon dobijenog odobrenja da se bavi plaćenim poslom na osnovu ovog memoranduma, zatražiće ponovo odobrenje preko predstavništva. </p>
			<p class="Basic-Paragraph">6. Odobrenje se ne odnosi na državljane zemlje prijema ili lica sa stalnim prebivalištem na njenoj teritoriji. </p>
			<p class="clan">Član V<br>Važnost odobrenja</p>
			<p class="Basic-Paragraph">1. Odobrenje za člana porodice da obavlja plaćeni posao u državi prijema prestaje da važi usled sledećih događaja (koji se prvo pojavi):</p>
			<p class="Basic-Paragraph">(a) datuma prestanka funkcije zaposlenog u predstavništvu;</p>
			<p class="Basic-Paragraph">(b) raskida ili razvoda zaposlenog u predstavništvu i člana porodice;</p>
			<p class="Basic-Paragraph">(v) član porodice prestaje da bude član domaćinstva zaposlenog u predstavništvu; </p>
			<p class="Basic-Paragraph">(g) konačnog odlaska zaposlenog u predstavništvu ili člana porodice iz države prijema.</p>
			<p class="clan">Član VI<br>Građanska i upravna nadležnost</p>
			<p class="Basic-Paragraph">Кada član porodice ima, u skladu sa konvencijama, imunitet od građanske i upravne nadležnosti države prijema, država imenovanja će se odreći tog imuniteta u vezi sa svim pitanjima koja nastanu povodom obavljanja plaćenog posla člana porodice i koja, takođe, potpadaju pod građansku ili upravnu nadležnost države prijema. U takvim slučajevima, država imenovanja će se odreći i od imuniteta radi izvršenja bilo koje odluke suda protiv člana porodice. </p>
			<p class="clan">Član VII<br>Кrivična nadležnost</p>
			<p class="Basic-Paragraph">Кada član porodice ima, u skladu sa konvencijama, imunitet od krivične nadležnosti države prijema:</p>
			<p class="Basic-Paragraph">a) država imenovanja će tom članu porodice ukinuti imunitet od krivične  nadležnosti države prijema u vezi sa svakim aktom ili propuštanjem koji  nastane u vršenju plaćenog posla, osim u onim slučajevima gde država imenovanja  smatra da bi odricanje od imuniteta bilo u suprotnosti sa njenim interesima; </p>
			<p class="Basic-Paragraph">b) odricanje od imuniteta od krivične nadležnosti na osnovu ovog člana neće se smatrati proširenjem odricanja od imuniteta radi izvršenja bilo koje odluke suda koja se donese u vezi sa vršenjem te nadležnosti, za koju se zahteva posebno odricanje. U takvim slučajevima država imenovanja će ozbiljno razmotriti odricanje od potonjeg imuniteta. </p>
			<p class="clan">Član VIII<br>Propisi o oporezivanju i socijalnom osiguranju</p>
			<p class="Basic-Paragraph">U skladu sa konvencijama i bilo kojim drugim međunarodnim ugovorima koji su na snazi, na člana porodice se primenjuju propisi o oporezivanju i socijalnom osiguranju države prijema po svim pitanjima u vezi sa njegovim plaćenim poslom na teritoriji te države. </p>
			<p class="clan">Član IX<br>Rešavanje sporova</p>
			<p class="Basic-Paragraph">Sporovi između Strana učesnica koji nastanu u vezi sa tumačenjem ili primenom ovog memoranduma rešavaće se prijateljskim putem diplomatskim kanalima.</p>
			<p class="clan">Član X<br>Izmena</p>
			<p class="Basic-Paragraph">Ovaj memorandum se može izmeniti zajedničkom odlukom obe Strane učesnice. Izmene stupaju na snagu u skladu sa uslovima u članu XI.</p>
			<p class="clan">Član XI<br>Stupanje na snagu, trajanje i prestanak </p>
			<p class="Basic-Paragraph">1. Ovaj memorandum stupa na snagu tridesetog (30) dana od dana prijema poslednje od diplomatskih nota kojima se potvrđuje da su završene unutrašnje procedure neophodne za stupanje na snagu ovog memoranduma.</p>
			<p class="Basic-Paragraph">2. Ovaj memorandum zaključuje se na neodređeno vreme.</p>
			<p class="Basic-Paragraph">3. Svaka Strana učesnica može raskinuti ovaj memorandum, obaveštavanjem druge Strane učesnice u pisanoj formi o svojoj nameri raskida, diplomatskim putem.</p>
			<p class="Basic-Paragraph">4. Ovaj memorandum prestaje da važi u roku od devedeset (90) dana od prijema obaveštenja kao što je navedeno u tački 3. ovog člana.</p>
			<p class="Basic-Paragraph">Potpisan u Кanberi, dana 27. oktobra 2017. godine, u dva (2) originala na srpskom i engleskom jeziku, od kojih je svaki tekst podjednako verodostojan.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Vladu Republike Srbije	</p>
							<p class="Basic-Paragraph">Miroljub Petrović,</p>
							<p class="Basic-Paragraph">Ambasador Republike Srbije u Australiji</p>
						</td>
						<td class="No-Table-Style">
							<p class="auto-style1">Za Vladu Australije</p>
							<p class="auto-style1">Lyndall Sachs, PSM</p>
							<p class="auto-style1">Šef Protokola Ministarstva za spoljne poslove i trgovinu Australije</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Organ nadležan za sprovođenje ovog memoranduma je Ministarstvo spoljnih poslova Republike Srbije.</p>
			<p class="clan">Član 4.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

