

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Gruzije o ukidanju viza za nosioce običnih pasoša</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Gruzije o ukidanju viza za nosioce običnih pasoša, koji je donela Narodna skupština Republike Srbije, na Jedanaestom vanrednom zasedanju u Jedanaestom sazivu, 14. februara 2019. godine.</p>
			<p class="potpis">PR broj 22</p>
			<p class="potpis">U Beogradu, 15. februara 2019. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Gruzije o ukidanju viza za nosioce običnih pasoša</p>
			<p class="centar">"Službeni glasnik RS - Međunarodni ugovori", broj 2 od 18. februara 
			2019.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Gruzije o ukidanju viza za nosioce običnih pasoša, koji je potpisan u Beogradu, 7. marta 2018. godine, u originalu na srpskom, gruzijskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM</p>
			<p class="bold">IZMEĐU VLADE REPUBLIКE SRBIJE I VLADE GRUZIJE O UКIDANJU VIZA ZA NOSIOCE OBIČNIH PASOŠA</p>
			<p class="Basic-Paragraph">Vlada Republike Srbije i Vlada Gruzije (u daljem tekstu: Ugovorne strane),</p>
			<p class="Basic-Paragraph">U cilju unapređenja prijateljskih odnosa svojih zemalja,</p>
			<p class="Basic-Paragraph">Rukovođene željom da olakšaju putovanje državljana svake Ugovorne strane, nosilaca običnih pasoša, na teritorije svojih država, saglasile su se o sledećem:</p>
			<p class="clan"><span class="bold">Član 1.</span></p>
			<p class="Basic-Paragraph">Državljani Republike Srbije, nosioci običnih pasoša Republike Srbije i državljani Gruzije, nosioci običnih pasoša Gruzije, oslobođeni su obaveze pribavljanja vize za ulazak, izlazak i tranzit preko teritorije države druge Ugovorne strane u trajanju najduže do 90 (devedeset) dana, u okviru perioda od 180 (sto osamdeset) dana od datuma prvog ulaska. </p>
			<p class="clan"><span class="bold">Član 2.</span></p>
			<p class="Basic-Paragraph">Državljani države svake Ugovorne strane imaju pravo na ulazak, izlazak ili tranzit preko teritorije države druge Ugovorne strane na graničnim prelazima predviđenim za međunarodni putnički saobraćaj i obavezni su da se pridržavaju svih neophodnih procedura, u skladu sa odgovarajućim propisima nadležnih organa druge Ugovorne strane. </p>
			<p class="clan"><span class="bold">Član 3.</span></p>
			<p class="Basic-Paragraph">Državljani države svake Ugovorne strane obavezni su da se pridržavaju zakona i propisa koji su na snazi na teritoriji države na čijoj teritoriji borave, osim ako nije drugačije predviđeno međunarodnim ugovorima čije su obe države potpisnice. </p>
			<p class="clan"><span class="bold">Član 4.</span></p>
			<p class="Basic-Paragraph">Ovim sporazumom ne ograničava se pravo države svake Ugovorne strane da bez obrazloženja uskrati dozvolu ulaska ili boravka državljanima države druge Ugovorne strane koji se na teritoriji te države smatraju nepoželjnim. </p>
			<p class="clan"><span class="bold">Član 5.</span></p>
			<p class="Basic-Paragraph">Svaka Ugovorna strana ima pravo da, u celini ili delimično, privremeno obustavi primenu ovog sporazuma u interesu državne bezbednosti, javnog reda ili zdravlja. O nameri da se obustavi primena ovog sporazuma ili o ukidanju takve obustave, svaka Ugovorna strana upućuje drugoj Ugovornoj strani pismeno obaveštenje unapred, diplomatskim putem. </p>
			<p class="clan"><span class="bold">Član 6.</span></p>
			<p class="Basic-Paragraph">1. Ugovorne strane, diplomatskim putem, razmenjuju uzorke svojih običnih pasoša iz člana 1. ovog sporazuma, najkasnije 30 (trideset) dana od datuma potpisivanja ovog sporazuma. </p>
			<p class="Basic-Paragraph">2. Za vreme perioda važenja ovog sporazuma, svaka Ugovorna strana je obavezna da obavesti drugu Ugovornu stranu, diplomatskim putem, najkasnije 30 (trideset) dana pre uvođenja izmena na uzorku postojećih običnih pasoša i da istoj prosledi uzorke novih običnih pasoša. </p>
			<p class="clan"><span class="bold">Član 7.</span></p>
			<p class="Basic-Paragraph">1. Ovaj sporazum stupa na snagu prvog dana u mesecu koji sledi nakon datuma prijema, diplomatskim putem, poslednjeg pismenog obaveštenja kojim se Ugovorne strane međusobno obaveštavaju o tome da su sprovedene unutrašnje nacionalne procedure neophodne za njegovo stupanje na snagu.</p>
			<p class="Basic-Paragraph">2. Svaka Ugovorna strana može da raskine ovaj sporazum tako što će pismeno, diplomatskim putem, obavestiti drugu Ugovornu stranu o raskidu. U tom slučaju, Sporazum prestaje da važi 6 (šest) meseci od datuma prijema obaveštenja o raskidu koji je uputila druga Ugovorna strana.</p>
			<p class="Basic-Paragraph">3. Svi sporovi koji nastanu u vezi s primenom ili tumačenjem ovog sporazuma rešavaće se putem konsultacija i pregovora između Ugovornih strana. </p>
			<p class="Basic-Paragraph">4. Ovaj sporazum može se izmeniti ili dopuniti uz uzajamnu saglasnost Ugovornih strana, posebnim dokumentom, koji stupa na snagu u skladu sa stavom 1. ovog člana. Tako izrađeni dokument predstavljaće sastavni deo ovog sporazuma.</p>
			<p class="clan"><span class="bold">Član 8.</span></p>
			<p class="Basic-Paragraph">Ako domaće zakonodavstvo Ugovorne strane propisuje drugačije, povoljnije uslove od onih određenih ovim sporazumom, primeniće se domaće zakonodavstvo. </p>
			<p class="Basic-Paragraph">Sačinjeno u Beogradu, 7. marta 2018. godine, u dva originalna primerka, na srpskom, gruzijskom i engleskom jeziku, pri čemu su sva tri teksta jednako verodostojna. U slučaju različitog tumačenja, merodavan je tekst na engleskom jeziku. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Vladu</p>
							<p class="Basic-Paragraph">Republike Srbije</p>
							<p class="Basic-Paragraph">Ivica Dačić</p>
						</td>
						<td class="No-Table-Style">
							<p class="Basic-Paragraph">Za Vladu</p>
							<p class="Basic-Paragraph">Gruzije</p>
							<p class="Basic-Paragraph">Mikheil Jenelidze</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

