


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style20 {
	text-align: center;
	border: 0.0750000187500047rem solid #808080;
	background-image: url('slike/taster.jpg');
}
.auto-style21 {
	color: #008000;
	font-size: 0.75rem;
	font-family: Verdana;
}
</style>


	<p class="odluka-zakon" style="margin-top: 0; margin-bottom: 0">&nbsp;</p>
				<p class="odluka-zakon" style="margin-top: 0; margin-bottom: 0">ZAКON</p>
				<p class="naslov" style="margin-top: 0">o davanju garancije Republike Srbije u korist Hypo Alpe – Adria – Banke a.d. Beograd po zaduženju opština Кosovska Mitrovica, Zvečan i Zubin Potok</p>
				<p class="clan" style="margin-top: 0">"Službeni glasnik RS", broj 
				24 <span lang="sr">od 4. aprila 2011.</span></p>
	<p class="clan" style="margin-top: 0">&nbsp;</p>
	<p class="clan" style="margin-top: 0">Član 1.</p>
				<p style="margin-top: 0">Republika Srbija preuzima obavezu da kao garant izmiri obaveze opština Кosovska Mitrovica, Zvečan i Zubin Potok (u daljem tekstu: zajmoprimci) po dinarskim dugoročnim kreditima sa valutnom (evro) klauzulom odobrenim od strane Hypo Alpe – Adria – Banke a.d. Beograd (u daljem tekstu: zajmodavac), u iznosu koji ne može biti veći od dinarskog iznosa indeksiranog prema iznosu od EUR 9.021.748 (slovima: devet miliona dvadeset jedna hiljada sedamsto četrdeset osam evra), uvećanog za iznos pripadajuće ugovorene kamate, naknada i troškova.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Član 2.</p>
				<p style="margin-top: 0">Garanciju iz člana 1. ovog zakona Republika Srbija (u daljem tekstu: garant) izdaje u korist zajmodavca, na ime obaveza iz Ugovora o dugoročnom kreditu br. L 2158/10 između Hypo Alpe – Adria – Banke a.d. Beograd i opštine Кosovska Mitrovica u iznosu od 4.510.874 evra u dinarskoj protivvrednosti, Ugovora o dugoročnom kreditu br. L 2159/10 između Hypo Alpe – Adria – Banke a.d. Beograd i opštine Zvečan u iznosu od 2.255.437 evra u dinarskoj protivvrednosti i Ugovora o dugoročnom kreditu br. L 2160/10 između Hypo Alpe – Adria – Banke a.d. Beograd i opštine Zubin Potok u iznosu od 2.255.437 evra u dinarskoj protivvrednosti, zaključenih dana 6. decembra 2010. godine, u Beogradu (u daljem tekstu: ugovori). </p>
				<p style="margin-top: 0">Garant ovim neopozivo i na prvi poziv garantuje, da će izmiriti dug svih ili bilo kog zajmoprimca prema zajmodavcu, odnosno svih plativih iznosa o njihovom dospeću, u svemu na način i u skladu sa uslovima iz ugovora, sa rokom važnosti do konačnog izmirenja svih obaveza, čime se stvara obaveza otplate duga nastala po osnovu garancije da plati dospelu, a neizmirenu obavezu ukoliko svi ili bilo koji zajmoprimac, ne izvrši tu svoju obavezu blagovremeno u skladu sa ugovorom. </p>
				<p style="margin-top: 0">Ukoliko garant ne izvrši svoje obaveze, u roku koji je naveden u stavu 2. ovog člana, zajmodavac će imati pravo da proglasi dospelim sve iznose koji su plativi u skladu sa odredbama ugovora.</p>
				<p style="margin-top: 0">U slučaju aktiviranja ove garancije, garant se obavezuje da će obezbediti u budžetu za odgovarajuću fiskalnu godinu, sredstva neophodna za izvršavanje preuzetih obaveza po ovoj garanciji.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Član 3.</p>
				<p style="margin-top: 0">Otplatu kredita vrše zajmoprimci prema zajmodavcu u dinarima indeksirano prema vrednosti evra, sve u skladu sa odredbama ugovora.</p>
				<p style="margin-top: 0">Sredstva za otplatu kredita obezbediće zajmoprimci, iz sopstvenih prihoda.</p>
				<p style="margin-top: 0">Zajmoprimci su dužni da sredstva za otplatu kredita obezbeđuju prema planu otplate, u iznosu koji uključuje glavnicu, obračunatu kamatu i prateće troškove zaduživanja.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Član 4.</p>
				<p style="margin-top: 0">Ako po osnovu date garancije garant izvrši obavezu umesto svih ili bilo kog zajmoprimca, ima pravo na povraćaj glavnice, kamate, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, kao i svih drugih troškova koji mogu nastati u vezi sa izvršavanjem obaveza umesto zajmoprimaca, do visine iznosa izmirene obaveze, kao i pravo da od zajmoprimaca naplati obračunatu zakonsku zateznu kamatu.</p>
				<p style="margin-top: 0">Pravo na povraćaj sredstava iz stava 1. ovog člana garant će ostvariti tako što će inicirati naplatu sa računa zajmoprimca na osnovu ovlašćenja dobijenih od zajmoprimaca ili drugih instrumenata obezbeđenja, u skladu sa propisima kojima se uređuje platni promet.</p>
				<p class="clan" style="margin-top: 0">&nbsp;</p>
	<p class="clan" style="margin-top: 0">Član 5.</p>
				<p style="margin-top: 0">Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
	
