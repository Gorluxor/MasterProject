


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p>Na osnovu člana 112. stav 1. tačka 2. Ustava Republike Srbije, donosim</p>
	<p>&nbsp;</p>
	<p class="ukaz" style="line-height: 150%; margin-top: 0">UКAZ</p>
	<p class="ukaz-naslov" style="line-height: 150%; margin-top: 0">o proglašenju Zakona o potvrđivanju Sporazuma između Vlade Republike Srbije i Vlade Ruske Federacije 
	<br>o isporukama prirodnog gasa iz Ruske Federacije <br>u Republiku Srbiju</p>
	<p>Proglašava se Zakon o potvrđivanju Sporazuma između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju, koji je donela Narodna skupština Republike Srbije na Prvoj sednici Prvog redovnog zasedanja u 2013. godini, 15. marta 2013. godine.</p>
	<p class="potpis" style="line-height: 150%; margin-top: 0">PR broj 28</p>
	<p class="potpis" style="line-height: 150%; margin-top: 0">U Beogradu, 15. marta 2013. godine</p>
	<p class="potpis" style="line-height: 150%; margin-top: 0">Predsednik Republike,</p>
	<p class="potpis" style="line-height: 150%; margin-top: 0">
	<span class="bold">Tomislav Nikolić, </span>s.r.</p>
	<p class="potpis">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ZAКON</p>
	<p class="naslov" style="line-height: 150%; margin-top: 0">o potvrđivanju Sporazuma između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju</p>
	<p class="naslov" style="line-height: 150%; margin-top: 0">
	<span style="font-weight: 400">"Službeni glasnik RS - Međunarodni ugovori", 
	broj 3 od 15. marta 2013.</span></p>
	<p class="naslov" style="line-height: 150%; margin-top: 0">&nbsp;</p>
	<p class="clan">Član 1.</p>
	<p>Potvrđuje se Sporazum između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju, sačinjen u Moskvi, 13. oktobra 2012. godine, u dva primerka na srpskom i ruskom jeziku.</p>
	<p class="clan">Član 2.</p>
	<p>Tekst Sporazuma između Vlade Republike Srbije i Vlade Ruske Federacije o isporukama prirodnog gasa iz Ruske Federacije u Republiku Srbiju na srpskom jeziku glasi:<span class="bold">
	</span></p>
	<p class="bold"><span class="bold">SPORAZUM<br>IZMEĐU VLADE REPUBLIКE SRBIJE I VLADE RUSКE FEDERACIJE O ISPORUКAMA PRIRODNOG GASA IZ RUSКE FEDERACIJE U REPUBLIКU SRBIJU</span></p>
	<p>Vlada Republike Srbije i Vlada Ruske Federacije (u daljem tekstu: strane), 
	</p>
	<p>težeći da doprinesu povećanju energetske bezbednosti kroz obezbeđenje redovnih isporuka prirodnog gasa iz Ruske Federacije u Republiku Srbiju,</p>
	<p>u cilju unapređenja i jačanja dugoročne ekonomske saradnje između strana,</p>
	<p>razvijajući odnose započete u skladu sa odredbama 
	<a target="_blank" href="http://www.e-glasnik.rs/SlGlasnikPortal/viewdoc?uuid=2eb88ccb-92c8-4d4b-ba06-4058cc4cfb2c">
	<font color="#008000">Sporazuma između Savezne vlade Savezne Republike Jugoslavije i Vlade Ruske Federacije o isporukama prirodnog gasa iz Ruske Federacije u Saveznu Republiku Jugoslaviju od 7. februara 1995</font></a><u><font color="#008000">. godine</font></u> i 
	<a target="_blank" href="http://www.e-glasnik.rs/SlGlasnikPortal/viewdoc?uuid=2eb88ccb-92c8-4d4b-ba06-4058cc4cfb2c">
	<font color="#008000">Sporazuma između Savezne vlade Savezne Republike Jugoslavije i Vlade Ruske Federacije o saradnji na izgradnji gasovoda na teritoriji Savezne Republike Jugoslavije od 11. aprila 1996. godine</font></a>,</p>
	<p>u nameri da zajednički obezbeđuju uslove za dostizanje maksimalnog obima isporuka prirodnog gasa iz Ruske Federacije u Republiku Srbiju,</p>
	<p>sporazumele su se o sledećem:</p>
	<p class="bold"><span class="bold">Član 1.</span></p>
	<p>Isporuke prirodnog gasa iz Ruske Federacije u Republiku Srbiju obavljaće se od 2012. do 2021. godine zaključno, u obimu do pet milijardi kubnih metara godišnje.</p>
	<p class="bold"><span class="bold">Član 2.</span></p>
	<p>Saradnja na osnovu ovog sporazuma ostvarivaće se kroz zaključivanje sporazuma (ugovora) između Otvorenog akcionarskog društva „Gasprom” (Ruska Federacija), koje zastupaju Društvo sa ograničenom odgovornošću „Gasprom eksport” (Ruska Federacija) i (ili) druge kompanije koje je ovlastilo Otvoreno akcionarsko društvo „Gasprom”, kao isporučioca i (ili) isporučilaca, s jedne strane, i Javnog preduzeća „Srbijagas” (Republika Srbija) i drugih kompanija koje je ovlastila srpska strana nakon usaglašavanja sa Otvorenim akcionarskim društvom „Gasprom”, kao kupaca, s druge strane. Navedenim sporazumima (ugovorima) određuju se godišnji obimi, uslovi i rokovi isporuka prirodnog gasa, prava i obaveze njihovih potpisnika, finansijski i drugi uslovi saradnje u skladu sa zakonodavstvom država strana. 
	</p>
	<p>Izvoz gasa iz Ruske Federacije radi realizacije odredaba člana 1. ovog sporazuma vrši Društvo sa ograničenom odgovornošću „Gasprom eksport”. 
	</p>
	<p class="bold"><span class="bold">Član 3.</span></p>
	<p>Akcionarsko društvo „Jugorosgas” (Republika Srbija), osnovano na osnovu Sporazuma između Savezne vlade Savezne Republike Jugoslavije i Vlade Ruske Federacije o saradnji na izgradnji gasovoda na teritoriji Savezne Republike Jugoslavije od 11. aprila 1996. godine, nastavlja sa radom usmerenim ka izgradnji gasovoda na teritoriji Republike Srbije, njihovoj eksploataciji i prodaji prirodnog gasa potrošačima u Republici Srbiji.</p>
	<p class="bold"><span class="bold">Član 4.</span></p>
	<p>Srpska strana garantuje da će blagovremeno i u potpunosti vršiti obračun za prirodni gas koji se isporučuje na osnovu ovog sporazuma.</p>
	<p>U slučaju neblagovremenog plaćanja isporuka prirodnog gasa koje se obavljaju na osnovu ovog sporazuma, takve isporuke isporučilac može jednostrano obustaviti.</p>
	<p>Prirodni gas koji se isporučuje u Republiku Srbiju na osnovu ovog sporazuma namenjen je za korišćenje na tržištu Republike Srbije.</p>
	<p class="bold"><span class="bold">Član 5.</span></p>
	<p>Organi ovlašćeni za realizaciju ovog sporazuma su:</p>
	<p>sa srpske strane – Ministarstvo energetike, razvoja i zaštite životne sredine Republike Srbije;</p>
	<p>s ruske strane – Ministarstvo energetike Ruske Federacije. </p>
	<p>U slučaju izmena njihovih ovlašćenih organa, strane će bez odlaganja, diplomatskim putem, o tome obavestiti jedna drugu. 
	</p>
	<p class="bold"><span class="bold">Član 6.</span></p>
	<p>Srpska strana neće uvoditi nikakva ograničenja ili zabrane u odnosu na ulaganja ruskih privrednih subjekata koji učestvuju u realizaciji ovog sporazuma, a koja su izvršena na teritoriji Republike Srbije u skladu sa ovim sporazumom. 
	</p>
	<p class="bold"><span class="bold">Član 7.</span></p>
	<p>U slučaju nastanka okolnosti koje sprečavaju jednu od strana u ispunjenju njenih obaveza na osnovu ovog sporazuma, ili razlika u pogledu tumačenja i (ili) primene odredaba ovog sporazuma, ovlašćeni organi strana obaviće konsultacije radi donošenja međusobno prihvatljivih rešenja za prevazilaženje nastalih okolnosti ili razlika i obezbeđenje ostvarivanja ovog sporazuma.</p>
	<p>Razlike između strana koje ne mogu biti otklonjene kroz konsultacije između ovlašćenih organa rešavaće se kroz pregovore između strana. 
	</p>
	<p class="bold"><span class="bold">Član 8.</span></p>
	<p>Odredbe ovog sporazuma ne utiču na prava i obaveze svake od strana po osnovu drugih međunarodnih ugovora čija je potpisnica njena država. 
	</p>
	<p class="bold"><span class="bold">Član 9.</span></p>
	<p>Ovaj sporazum stupa na snagu od dana prijema poslednjeg pisanog obaveštenja diplomatskim putem o tome da su strane obavile unutrašnje državne procedure neophodne za njegovo stupanje na snagu, i važi zaključno do 31. decembra 2021. godine.</p>
	<p>Nakon isteka navedenog roka ovaj sporazum se automatski produžava na sledeći petogodišnji period, ako nijedna od strana najkasnije devet meseci pre isteka odgovarajućeg roka diplomatskim putem ne obavesti drugu stranu o svojoj nameri da ga raskine.</p>
	<p>Ovaj sporazum se može izmeniti uz pisanu saglasnost strana.</p>
	<p>Prestanak važenja ovog sporazuma ne utiče na ispunjenje obaveza predviđenih sporazumima (ugovorima) zaključenim na osnovu ovog sporazuma u periodu njegovog važenja.</p>
	<p>Ovaj sporazum privremeno će se primenjivati od dana njegovog potpisivanja. 
	</p>
	<p>Sačinjeno u Moskvi, 13. oktobra 2012. godine, u dva primerka, svaki na srpskom jeziku i ruskom jeziku, pri čemu oba teksta imaju podjednaku važnost.</p>
	<p>&nbsp;</p>
	<table class="tabela-bez-bordera">
		<tbody>
			<tr>
				<td align="center">
				<p align="Default" style="line-height: 150%; margin-top: 0"><span class="bold">ZA VLADU</span></p></td>
				<td align="center">
				<p align="Default" style="line-height: 150%; margin-top: 0"><span class="bold">ZA VLADU</span></p></td>
			</tr>
			<tr>
				<td align="center">
				<p align="Default" style="line-height: 150%; margin-top: 0"><span class="bold">REPUBLIКE SRBIJE</span></p></td>
				<td align="center">
				<p align="Default" style="line-height: 150%; margin-top: 0"><span class="bold">RUSКE FEDERACIJE </span></p></td>
			</tr>
			<tr>
				<td align="center">
				<p align="Default" style="line-height: 150%; margin-top: 0">Zorana Mihajlović, s.r.</p></td>
				<td align="center">
				<p align="Default" style="line-height: 150%; margin-top: 0">Novak Aleksandr Valentinovič, s.r.</p></td>
			</tr>
		</tbody>
	</table>
	<p class="clan">&nbsp;</p>
	<p class="clan">Član 3. </p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>

