


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Ruske Federacije <br>o uzajamnoj zaštiti intelektualne svojine tokom <br>bilateralne vojno-tehničke saradnje</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Ruske Federacije o uzajamnoj zaštiti intelektualne svojine tokom bilateralne vojno-tehničke saradnje, koji je donela Narodna skupština Republike Srbije na sednici Šestog vanrednog zasedanja u 2016. godini, 24. februara 2016. godine.</p>
				<p class="potpis">PR broj 35</p>
				<p class="potpis">U Beogradu, 25. februara 2016. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="potpis">&nbsp;</p>
				<p class="odluka-zakon">ZAКON</p>
				<p class="naslov">o potvrđivanju Sporazuma između Vlade Republike Srbije i Vlade Ruske Federacije o uzajamnoj zaštiti intelektualne svojine tokom bilateralne vojno-tehničke saradnje</p>
				<p class="auto-style1">"Službeni glasnik RS - Međunarodni ugovori", 
				broj 4 od 26. februara 2016.</p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Ruske Federacije o uzajamnoj zaštiti intelektualne svojine tokom bilateralne vojno-tehničke saradnje, koji je potpisan u Moskvi, 27. oktobra 2015. godine, u originalu na srpskom i ruskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold">SPORAZUM</p>
				<p class="bold">IZMEĐU VLADE REPUBLIКE SRBIJE I VLADE RUSКE FEDERACIJE O UZAJAMNOJ ZAŠTITI INTELEКTUALNE SVOJINE TOКOM BILATERALNE VOJNO-TEHNIČКE SARADNJE</p>
				<p>Vlada Republike Srbije i Vlada Ruske Federacije, u daljem tekstu: Strane,</p>
				<p>– potvrđujući namere da jačaju prijateljske odnose između dve države;</p>
				<p>– rukovodeći se Sporazumom između Vlade Republike Srbije i Vlade Ruske Federacije o vojno-tehničkoj saradnji, koji je potpisan 16. oktobra 2014. godine;</p>
				<p>– u želji da doprinesu boljem uzajamnom razumevanju i saradnji u sferi zaštite intelektualne svojine tokom bilateralne vojno-tehničke saradnje;</p>
				<p>– izražavajući svoju zainteresovanost za potrebu usklađivanja napora Strana i preduzimanja efikasnih mera sprečavanja i suzbijanja povrede prava pri korišćenju intelektualne svojine tokom bilateralne vojno-tehničke saradnje;</p>
				<p>– bazirajući se na principima jednakosti i uzajamne koristi,</p>
				<p>dogovorile su se o sledećem:</p>
				<p class="bold">Član 1.<br>Definicije</p>
				<p>Pojmovi koji se koriste u ovom sporazumu imaju sledeće značenje:</p>
				<p>„poslovne poverljive informacije” – industrijski, tehnički i naučno-tehnički podaci, koji imaju stvarnu ili potencijalnu komercijalnu vrednost zbog toga što su nepoznati trećim licima i kojima treća lica nemaju slobodan pristup na zakonskoj osnovi i prema kojima lice koje ih poseduje preduzima mere zaštite njihove poverljivosti; </p>
				<p>„intelektualna svojina” – podrazumeva se u značenju navedenom u članu 2. Кonvencije o osnivanju Svetske organizacije za intelektualnu svojinu, koja je potpisana u Stokholmu 14. jula 1967. godine;</p>
				<p>„prethodna intelektualna svojina” – intelektualna svojina koja pripada državi jedne od Strana i/ili učesnicima ugovora, koja je nastala pre i van okvira bilateralne vojno-tehničke saradnje, čije je korišćenje neophodno za realizaciju ugovora koji se zaključuju tokom bilateralne vojno-tehničke saradnje; </p>
				<p>„stečena intelektualna svojina” – intelektualna svojina koja nastaje pri izvođenju zajedničke delatnosti tokom bilateralne vojno-tehničke saradnje;</p>
				<p>„učesnici ugovora” – pravna lica država Strana, koja su u skladu sa zakonodavstvom svoje države ovlašćena da obavljaju spoljnotrgovinsku delatnost koja se odnosi na robu vojne namene. </p>
				<p class="bold">Član 2.<br>Cilj </p>
				<p>Cilj ovog sporazuma je obezbeđenje zaštite intelektualne svojine od strane Strana tokom bilateralne vojno-tehničke saradnje u skladu sa zakonodavstvom država Strana, kao i u skladu sa međunarodnim ugovorima koji čine deo pravnog sistema država Strana. </p>
				<p>Odredbe ovog sporazuma ne primenjuju se na prava i obaveze koje su nastale na osnovu ugovora koji su zaključeni pre stupanja na snagu ovog sporazuma.</p>
				<p class="bold">Član 3.<br>Ovlašćeni organi</p>
				<p>Ovlašćeni organi Strana za sprovođenje ovog sporazuma su: </p>
				<p>– sa srpske strane – Ministarstvo odbrane Republike Srbije,</p>
				<p>– sa ruske strane – Federalna služba za intelektualnu svojinu zajedno sa Ministarstvom odbrane Ruske Federacije. </p>
				<p>U slučaju predaje ovlašćenja za sprovođenje ovog sporazuma drugim ovlašćenim organima ili promene naziva ovlašćenih organa, Strane će o tome obavestiti jedna drugu diplomatskim putem. </p>
				<p class="bold">Član 4.<br>Saradnja Strana</p>
				<p>Saradnja Strana u oblasti zaštite intelektualne svojine u toku sprovođenja ovog sporazuma ostvaruje se putem: </p>
				<p>– usaglašavanja pitanja u vezi sa zaštitom intelektualne svojine; </p>
				<p>– preduzimanja mera sprečavanja i suzbijanja povrede prava koja se odnose na intelektualnu svojinu; </p>
				<p>– razmene iskustava i informacija po pitanjima pravne zaštite intelektualne svojine, kao i u okviru međunarodne saradnje država Strana; </p>
				<p>– stavljanja na raspolaganje, na zahtev jedne Strane, normativnih pravnih akata države druge Strane, kojima se propisuju pitanja korišćenja i zaštite intelektualne svojine; </p>
				<p>– sprovođenja drugih oblika saradnje, koje Strane usaglase. </p>
				<p class="bold">Član 5.<br>Ugovori</p>
				<p>U ugovorima koji se zaključuju tokom bilateralne vojno-tehničke saradnje, učesnici ugovora predviđaju odredbe, koje se odnose na: </p>
				<p>– raspodelu prava na stečenu intelektualnu svojinu i prihoda od njenog korišćenja, uzimajući u obzir doprinos svake od Strana i/ili učesnika ugovora;</p>
				<p>– obaveze u pogledu obezbeđivanja zaštite prethodne i stečene intelektualne svojine;</p>
				<p>– uslove i postupak korišćenja i prenošenja intelektualne svojine na teritorijama država Strana, kao i na teritorijama trećih država;</p>
				<p>– prava svake od Strana i/ili učesnika ugovora na korišćenje i prenošenje poslovnih poverljivih informacija i njihove obaveze u pogledu njihove zaštite; </p>
				<p>– postupak naknade štete usled neovlašćenog korišćenja intelektualne svojine, kao i poslovnih poverljivih informacija;</p>
				<p>– postupak rešavanja sporova i nesuglasica koje se odnose na intelektualnu svojinu;</p>
				<p>– uslove i postupak prenošenja, razmene i objavljivanja podataka o prethodnoj i stečenoj intelektualnoj svojini.</p>
				<p class="bold">Član 6.<br>Prethodna intelektualna svojina</p>
				<p>Ostvarivanje zajedničke delatnosti tokom bilateralne vojno-tehničke saradnje ne utiče na prava Strana i/ili učesnika ugovora na prethodnu intelektualnu svojinu. </p>
				<p>Prethodna intelektualna svojina može da bude doprinos svake od Strana i/ili učesnika ugovora u zajedničkoj delatnosti tokom bilateralne vojno-tehničke saradnje. </p>
				<p>Predaja i korišćenje prethodne intelektualne svojine vršiće se tek nakon što nosilac takve prethodne intelektualne svojine obezbedi njenu zaštitu na teritoriji države na kojoj će se ista koristiti i/ili na način i pod uslovima opredeljenim od strane učesnika ugovora u ugovorima koji se zaključuju tokom bilateralne vojno-tehničke saradnje.</p>
				<p class="bold">Član 7.<br>Stečena intelektualna svojina</p>
				<p>Strane i/ili učesnici ugovora zajedničkim dogovorom donose odluku o obliku zaštite rezultata nastalih pri izvođenju zajedničke delatnosti tokom bilateralne vojno-tehničke saradnje uključujući njihovu zaštitu kao poslovnih poverljivih informacija. </p>
				<p>Strane i/ili učesnici ugovora preduzimaju mere kojima se sprečava otkrivanje informacija o navedenim rezultatima do donošenja odluke o obliku njihove zaštite. </p>
				<p>Prilikom određivanja redosleda podnošenja zahteva za izdavanje patenata Strane i/ ili učesnici ugovora rukovode se sledećim:</p>
				<p>– zahtevi za izdavanje patenata za rezultate koji mogu biti zaštićeni, a koji su nastali na teritoriji Republike Srbije, prvenstveno se podnose Zavodu za intelektualnu svojinu Republike Srbije; </p>
				<p>– zahtevi za izdavanje patenata za rezultate koji mogu biti zaštićeni, a koji su nastali na teritoriji Ruske Federacije, prvenstveno se podnose federalnom organu izvršne vlasti za intelektualnu svojinu Ruske Federacije.</p>
				<p>U slučaju stvaranja intelektualne svojine, koja sadrži informacije koje se u skladu sa zakonodavstvom države jedne od Strana smatraju tajnim podacima, Strane i/ili učesnici ugovora održavaju konsultacije po pitanju njene pravne zaštite. </p>
				<p>Raspodela prava na stečenu intelektualnu svojinu, kao i prihoda od korišćenja stečene intelektualne svojine se vrši uzimajući u obzir doprinose Strana i/ili učesnika ugovora u zajedničkoj delatnosti tokom bilateralne vojno-tehničke saradnje, uključujući i prethodnu intelektualnu svojinu. </p>
				<p class="bold">Član 8.<br>Mere zaštite intelektualne svojine</p>
				<p>Strane priznaju da roba vojne namene koja se stvara, koristi ili predaje tokom bilateralne vojno-tehničke saradnje, može da bude intelektualna svojina i/ili sadrži intelektualnu svojinu koja pripada državama Strana i/ili učesnicima ugovora. </p>
				<p>Svaka od Strana u skladu sa zakonodavstvom svoje države, kao i međunarodnim ugovorima koji čine deo pravnog sistema država Strana, preduzima neophodne mere u cilju sprečavanja i/ili suzbijanja vanugovornog korišćenja robe vojne namene, koja predstavlja intelektualnu svojinu i/ili sadrži intelektualnu svojinu koja pripada državi druge Strane i/ili učesnicima ugovora ove države.</p>
				<p>Nijedna od Strana niti učesnici ugovora neće predati bilo kojoj trećoj državi, njenim pravnim i/ili fizičkim licima, međunarodnim organizacijama, kao ni bilo kom trećem licu, objekte intelektualne svojine, prava koja pripadaju državi druge Strane i/ili učesnicima ugovora te države, niti će preneti pravo korišćenja intelektualne svojine koje pripada državi druge strane i/ili učesnicima ugovora te države, bez prethodne pisane saglasnosti te druge Strane.</p>
				<p>Nijedna od Strana niti učesnici ugovora države te Strane, bez pisane saglasnosti druge Strane, neće obavljati modernizaciju robe vojne namene koja će se isporučivati tokom bilateralne vojno-tehničke saradnje, uključujući za potrebe trećih država, njihovih pravnih i fizičkih lica, međunarodne organizacije, kao ni u interesima bilo kog trećeg lica, ukoliko je tokom takve modernizacije predviđeno korišćenje intelektualne svojine koje pripada državi druge Strane i/ili učesnicima ugovora te države. </p>
				<p class="bold">Član 9.<br>Poslovne poverljive informacije</p>
				<p>Informacije, koje Strana koja ih ustupa i/ili učesnik ugovora države te Strane, priznaju kao poslovne poverljive informacije, automatski kao takve smatra i štiti Strana koja ih prima i/ili učesnici ugovora države te Strane. </p>
				<p>Кorišćenje poslovnih poverljivih informacija vrši se u skladu sa zakonodavstvom država Strana. Strana koja je dobila takve informacije štiti ih na nivou koji nije niži od stepena zaštite Strane koja ustupa takve podatke. </p>
				<p>Prenošenje i korišćenje poslovnih poverljivih informacija vrši se tek nakon što je Strana koja ih prima preduzela odgovarajuće mere njihove zaštite. </p>
				<p>Poslovne poverljive informacije se ne otkrivaju i ne ustupaju trećoj državi, njenim pravnim i/ili fizičkim licima, međunarodnim organizacijama, kao ni bilo kom trećem licu bez prethodne pisane saglasnosti Strane o čijim se poslovnim poverljivim informacijama radi.</p>
				<p>Informacije koje zajedno dobiju Strane i/ili učesnici ugovora definisaće se kao poslovne poverljive informacije uz uzajamnu saglasnost Strana i/ili učesnika ugovora. </p>
				<p>Način uzajamnog ustupanja i zaštite podataka koji čine tajne podatke država Strana definisan je Sporazumom između Vlade Republike Srbije i Vlade Ruske Federacije o uzajamnoj zaštiti tajnih podataka, koji je potpisan 16. oktobra 2014. godine.</p>
				<p class="bold">Član 10.<br>Sprovođenje Sporazuma</p>
				<p>Ovlašćeni organi Strana:</p>
				<p>– izrađuju mehanizam sprovođenja ovog sporazuma i kontrole nad njegovim sprovođenjem, uključujući monitoring sprovođenja ovog sporazuma, kao i preko poseta predstavnika ovlašćenih organa Strana radi vršenja kontrole nad ispunjavanjem obaveza Strana koje se odnose na zaštitu intelektualne svojine;</p>
				<p>– formiraju, po potrebi, zajedničku komisiju (radnu grupu) koja koordinira delatnost učesnika ugovora, razmatra i priprema preporuke za regulisanje sporova i nesuglasica između učesnika ugovora, prikuplja i obrađuje informacije koje se odnose na sprovođenje ovog sporazuma, priprema predloge za sprovođenje ovog sporazuma; </p>
				<p>– razrađuju i utvrđuju preporuke za pravnu zaštitu i zaštitu intelektualne svojine;</p>
				<p>– održavaju konsultacije u cilju regulisanja nesuglasica i sporova među učesnicima ugovora nastalih u vezi sa intelektualnom svojinom, uključujući i pitanja naknade štete, koja je pričinjena njenim nezakonitim korišćenjem; </p>
				<p>– ostvaruju druge oblike saradnje koje Strane usaglase. </p>
				<p class="bold">Član 11.<br>Rešavanje sporova i nesuglasica</p>
				<p>Sporove i nesuglasice koji nastanu tokom bilateralne vojno-tehničke saradnje, a odnose se na intelektualnu svojinu, rešavaće učesnici ugovora putem uzajamnih konsultacija i pregovora u skladu sa ugovorima koje su oni zaključili.</p>
				<p>U slučaju da učesnici ugovora ne reše sporove i nesuglasice samostalno, angažovaće za rešavanje sporova i nesuglasica zajedničku komisiju (radnu grupu), koja se formira u skladu sa članom 10. ovog sporazuma, ili ovlašćene organe Strana ili će rešavati nastale sporove i nesuglasice na druge načine predviđene ugovorima koje su oni zaključili. </p>
				<p>Sporovi i nesuglasice među Stranama, koji nastaju u vezi sa primenom i tumačenjem ovog sporazuma, rešavaće se putem konsultacija i pregovora između ovlašćenih organa Strana. </p>
				<p>U slučaju da sporove i nesuglasice ne mogu da reše ovlašćeni organi Strana, oni se rešavaju putem obavljanja konsultacija i pregovora između Strana. </p>
				<p class="bold">Član 12.<br>Izmene</p>
				<p>U ovaj sporazum, uz uzajamnu pisanu saglasnost Strana, mogu da se unesu izmene koje stupaju na snagu na način predviđen članom 13. ovog sporazuma. </p>
				<p class="bold">Član 13.<br>Stupanje na snagu i prestanak važenja</p>
				<p>Ovaj sporazum stupa na snagu danom prijema, diplomatskim putem, poslednjeg pisanog obaveštenja o tome da su Strane ispunile unutardržavne procedure neophodne za stupanje na snagu ovog sporazuma. </p>
				<p>Ovaj sporazum se zaključuje na period od pet godina i automatski se produžava na narednih pet godina, osim ako jedna od Strana u pisanoj formi, ne obavesti diplomatskim putem drugu Stranu, najkasnije šest meseci pre isteka odgovarajućeg perioda važenja ovog sporazuma, o svojoj nameri da prekine njegovo važenje.</p>
				<p>U slučaju prestanka važenja ovog sporazuma, na snazi će ostati obaveze predviđene čl. 8. i 9. ovog sporazuma, osim ukoliko se Strane ne dogovore nešto drugo.</p>
				<p>Sačinjeno u Moskvi, 27. oktobra 2015. godine u dva primerka, svaki na srpskom i ruskom jeziku, pri čemu oba teksta imaju jednaku pravnu snagu. </p>
				<table class="tabela-bez-bordera">
					<tbody>
						<tr>
							<td>
								<p>Za Vladu<br>Republike Srbije</p>
								<p>Bratislav Gašić, s.r.</p>
							</td>
							<td>
								<p class="potpis">Za Vladu<br>Ruske Federacije</p>
								<p class="potpis">Grigorij Ivlijev, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”<span class="krajzakdela">.</span></p>
	</div>

