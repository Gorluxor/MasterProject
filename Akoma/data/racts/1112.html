


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	margin-top: 0;
}
	.auto-style2 {
	text-align: right;
	margin-top: 0;
}
	</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Jermenije o ekonomskoj, naučnoj i tehničkoj saradnji</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Republike Jermenije o ekonomskoj, naučnoj i tehničkoj saradnji, koji je donela Narodna skupština Republike Srbije na Četvrtoj sednici Prvog redovnog zasedanja u 2015. godini, 17. aprila 2015. godine.</p>
				<p class="auto-style2">PR broj 52</p>
				<p class="auto-style2">U Beogradu, 21. aprila 2015. godine</p>
				<p class="auto-style2">Predsednik Republike,</p>
				<p class="auto-style2"><span class="bold">Tomislav Nikolić, </span>s.r.</p>
				<p class="auto-style2">&nbsp;</p>
				<p class="auto-style2">&nbsp;</p>
				<p class="naslov" style="margin-top: 0">ZAКON</p>
				<p class="naslov" style="margin-top: 0">o potvrđivanju Sporazuma između Vlade Republike Srbije i Vlade Republike Jermenije o ekonomskoj, naučnoj i tehničkoj saradnji</p>
				<p class="auto-style1">"Službeni glasnik RS - Međunarodni ugovori", 
				broj 8 od 21. aprila 2015.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Republike Jermenije o ekonomskoj, naučnoj i tehničkoj saradnji, sačinjen u Jerevanu, 12. oktobra 2014. godine, u originalu na srpskom, jermenskom i engleskom jeziku.</p>
				<p class="clan">Član 2.</p>
				<p>Tekst Sporazuma između Vlade Republike Srbije i Vlade Republike Jermenije o ekonomskoj, naučnoj i tehničkoj saradnji u originalu na srpskom jeziku glasi:</p>
				<p class="bold">SPORAZUM </p>
				<p class="bold">između </p>
				<p class="bold">Vlade Republike Srbije i Vlade Republike Jermenije<br>o ekonomskoj, naučnoj i tehničkoj saradnji</p>
				<p>Vlada Republike Srbije i Vlada Republike Jermenije (u daljem tekstu: Strane ugovornice),</p>
				<p>pozivajući se na razvoj prijateljskih odnosa između Republike Srbije i Republike Jermenije,</p>
				<p>u želji da jačaju, održavaju i razvijaju ekonomsku, naučnu i tehničku saradnju između Strana ugovornica, kao i da intenziviraju i diverzifikuju njihovu trgovinu,</p>
				<p>vodeći se principima jednakosti, zajedničkog interesa i međunarodnog prava,</p>
				<p>dogovorile su se o sledećem:</p>
				<p class="bold">Član 1. <br>Ciljevi</p>
				<p>1. Strane ugovrnice će, u okviru svojih nacionalnih zakonodavstava i uzimajući u obzir svoje međunarodne obaveze, razvijati, jačati i diverzifikovati ekonomsku, naučnu i tehničku saradnju, na uzajamno korisnoj osnovi, u svim oblastima od zajedničkog interesa.</p>
				<p>2. Takva saradnja će biti usmerena posebno na:</p>
				<p>a) jačanje i diverzifikaciju ekonomskih veza između Strana ugovornica;</p>
				<p>b) ohrabrivanje saradnje između organizacija i preduzeća, uključujući mala i srednja preduzeća, sa ciljem promocije investicija, zajedničkog ulaganja i drugih formi saradnje između njih.</p>
				<p class="bold">Član 2. <br>Delokrug</p>
				<p>1. Saradnja između Strana ugovornica iz člana 1. ovog sporazuma obuhvatiće posebno sledeće oblasti:</p>
				<p>a) investiciona politika,</p>
				<p>b) turizam,</p>
				<p>v) industrija,</p>
				<p>g) nauka, tehnologija i inovacije,</p>
				<p>d) transport i tranzit,</p>
				<p>đ) informacione i komunikacione tehnologije,</p>
				<p>e) regionalni razvoj,</p>
				<p>ž) poljoprivreda,</p>
				<p>z) zaštita životne sredine,</p>
				<p>i) druge oblasti od zajedničkog interesa koje promovišu dalje proširenje ekonomske, naučne i tehničke saradnje.</p>
				<p>2. Strane ugovornice će se međusobno konsultovati kako bi identifikovale prioritetne sektore za saradnju, kao i nove sektore ekonomske, naučne i tehničke saradnje koje bi bile uključene.</p>
				<p class="bold">Član 3.<br>Mere za saradnju</p>
				<p>U cilju postizanja ciljeva ovog sporazuma, Strane ugovornice će, između ostalog, omogućiti i promovisati:</p>
				<p>a) komunikaciju i saradnju između vladinih institucija,</p>
				<p>b) veze između profesionalnih organizacija, komora i udruženja,</p>
				<p>v) posete, kontakte i aktivnosti osmišljene da promovišu saradnju između pojedinaca, zvaničnika i ekonomskih organizacija,</p>
				<p>g) organizaciju sajmova i izložbi,</p>
				<p>d) organizaciju seminara i simpozijuma,</p>
				<p>đ) formiranje zajedničkih preduzeća i drugih oblika zajedničkih ekonomskih aktivnosti,</p>
				<p>e) učešće malih i srednjih preduzeća u bilateralnim ekonomskim odnosima,</p>
				<p>ž) aktivnosti koje se odnose na promociju trgovine.</p>
				<p class="bold">Član 4. <br>Razmena informacija</p>
				<p>1. Strane ugovornice će redovno razmenjivati informacije koje se odnose na trgovinu, investicije, finansijske usluge i druge informacije neophodne za promovisanje i omogućavanje ekonomske, naučne i tehničke saradnje.</p>
				<p>2. Strane ugovornice prepoznaju značaj efikasne zaštite prava intelektualne svojine. Strane ugovornice će redovno razmenjivati informacije o zakonima i procedurama kojim se reguliše zaštita prava intelektualne svojine u svojim zemljama. </p>
				<p class="bold">Član 5. <br>Osnivanje Međuvladine komisije</p>
				<p>1. U cilju realizacije zadataka navedenih u članu 1. ovog sporazuma Strane ugovornice će osnovati srpsko-jermensku Međuvladinu komisiju za ekonomsku, naučnu i tehničku saradnju (u daljem tekstu: Međuvladina komisija).</p>
				<p>2. Međuvladina komisija će biti sastavljena od predstavnika nadležnih organa država Strana ugovornica.</p>
				<p>3. Međuvladina komisija će održavati zasedanja po potrebi, ali najmanje jedanput u dve godine, naizmenično u Republici Srbiji i Republici Jermeniji.</p>
				<p>4. Međuvladina komisija može pozvati predstavnike poslovnih krugova da učestvuju u njenom radu.</p>
				<p class="bold">Član 6. <br>Zadaci Međuvladine komisije</p>
				<p>1. Glavni zadaci Međuvladine komisije su sledeći:</p>
				<p>a) da prati i ispituje funkcionisanje ovog sporazuma i sva pitanja koja mogu proisteći u sprovođenju ovog sporazuma,</p>
				<p>b) da razmotri programe ekonomske, industrijske, naučne i tehničke saradnje u oblastima od zajedničkog interesa,</p>
				<p>v) da ispita probleme koji bi mogli da ometaju razvoj ekonomske saradnje i trgovine između Strana ugovornica,</p>
				<p>g) da upoređuje statističke podatke Strana ugovornica.</p>
				<p>2. Međuvladina komisija će davati preporuke za izmene i dopune ovog sporazuma.</p>
				<p class="bold">Član 7. <br>Rešavanje sporova</p>
				<p>Sporovi koji se odnose na tumačenje ili primenu ovog sporazuma rešavaće se putem pregovora i konsultacija između Strana ugovornica.</p>
				<p class="bold">Član 8. <br>Izmene i dopune</p>
				<p>1. Odredbe ovog sporazuma mogu biti izmenjene i dopunjene uz uzajamnu saglasnost Strana ugovornica.</p>
				<p>2. Takve izmene i dopune biće u formi dopunskih protokola, koji će biti sastavni deo ovog sporazuma i stupiće na snagu u skladu sa procedurama navedenim u članu 9. ovog sporazuma.</p>
				<p class="bold">Član 9. <br>Završne odredbe</p>
				<p>1. Ovaj sporazum stupa na snagu danom prijema poslednjeg pisanog obaveštenja, diplomatskim kanalima, kojim Strane ugovornice obaveštavaju jedna drugu o tome da su ispunjene unutrašnje procedure neophodne za njegovo stupanje na snagu.</p>
				<p>2. Ovaj sporazum zaključuje se na neodređeno vreme.</p>
				<p>3. Svaka Strana ugovornica može raskinuti ovaj sporazum obaveštavanjem, u pisanom obliku, druge Strane ugovornice. Takav raskid će se primenjivati prvog dana šestog meseca od dana kada je druga Strana ugovornica primila takvo obaveštenje.</p>
				<p>Sačinjeno u Jerevanu, dana 12. oktobra 2014. godine, u dva originalna primerka, svaki na srpskom, jermenskom i engleskom jeziku, pri čemu svi tekstovi imaju podjednaku važnost.</p>
				<p>U slučaju razlika u tumačenju ovog sporazuma merodavan je tekst na engleskom jeziku.</p>
				<p>&nbsp;&nbsp;</p>
				<table class="tabela-bez-bordera">
					<tbody>
						<tr>
							<td>
								<p>Za Vladu Republike Srbije<br>ministar privrede<br>Željko Sertić, s.r.</p>
							</td>
							<td class="potpis">
								<p>Za Vladu Republike Jermenije<br>ministar inostranih poslova<br>Edvard Agvanovič Nalbandjan, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

