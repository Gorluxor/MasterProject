


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	color: #008000;
}
</style>


	<div class="story">
			<p class="redakcijskipreciscentekst">Redakcijski prečišćen tekst</p>
			<p>&nbsp;</p>
			<p>&nbsp;</p>
			<p class="odluka-zakon">ZAКON</p>
			<p class="odluka-zakon">o lobiranju</p>
			<p class="centar">"Službeni glasnik RS", br. 86 od 9. novembra 2018, 
			<span title="Zakon o izmenama i dopunama Zakona o republičkim administrativnim taksama ('Službeni glasnik RS', broj 86/2019)">86 od 6. decembra 2019 - 
			<span class="auto-style1">dr. zakon</span></span></p>
			<p class="clan">I. OSNOVNE ODREDBE</p>
			<p class="bold">Predmet</p>
			<p class="clan">Član 1.</p>
			<p class="Basic-Paragraph">Ovim zakonom uređuju se uslovi i način obavljanja lobiranja, pravila lobiranja, registar i evidencije u vezi sa lobiranjem i druga pitanja od značaja za lobiranje. </p>
			<p class="bold">Pojam lobiranja</p>
			<p class="clan">Član 2.</p>
			<p class="Basic-Paragraph">Lobiranje je aktivnost kojom se vrši uticaj na organe Republike Srbije, autonomne pokrajine i jedinice lokalne samouprave, organe imalaca javnih ovlašćenja, čiji je osnivač Republika Srbija, autonomna pokrajina, odnosno jedinica lokalne samouprave (u daljem tekstu: organ vlasti), u postupku donošenja zakona, drugih propisa i opštih akata, iz nadležnosti tih organa vlasti, radi ostvarivanja interesa korisnika lobiranja, u skladu sa zakonom.</p>
			<p class="bold">Aktivnosti koje se ne smatraju lobiranjem</p>
			<p class="clan">Član 3.</p>
			<p class="Basic-Paragraph">Lobiranjem se ne smatraju: </p>
			<p class="Basic-Paragraph">1) informacije, stavovi i mišljenja o zakonima, drugim propisima i opštim aktima, predlozima ili nacrtima zakona, drugih propisa i opštih akata, objavljenim u sredstvima javnog informisanja i drugim sredstvima kojima se javnost obaveštava; </p>
			<p class="Basic-Paragraph">2) aktivnosti lica koja javno saopštavaju svoje stavove, odnosno dostavljaju predloge i stručna mišljenja organima vlasti radi iniciranja, pripreme, razmatranja, usvajanja i davanja obrazloženja predloženih rešenja zakona, drugih propisa i opštih akata ili učestvuju po pozivu organa vlasti sa ili bez naknade ili u okviru projekata čiji je korisnik organ vlasti, u pripremi, razmatranju ili davanju stručnih mišljenja o predloženim rešenjima zakona, drugih propisa i opštih akata; </p>
			<p class="Basic-Paragraph">3) građanske inicijative upućene organima vlasti na predložena rešenja zakona, drugih propisa i opštih akata; </p>
			<p class="Basic-Paragraph">4) aktivnosti funkcionera i zaposlenih u organima vlasti radi iniciranja, pripreme, razmatranja, usvajanja i davanja obrazloženja predloženih rešenja zakona, drugih propisa i opštih akata, ako se te aktivnosti obavljaju u skladu sa njihovim ovlašćenjima. </p>
			<p class="bold">Lobista i pravno lice koje obavlja lobiranje</p>
			<p class="clan">Član 4.</p>
			<p class="Basic-Paragraph">Lobiranje može da obavlja fizičko lice koje je upisano u Registar lobista, u skladu sa ovim zakonom (u daljem tekstu: lobista) i privredno društvo, odnosno udruženje koje je upisano u Registar pravnih lica koja obavljaju lobiranje u skladu sa ovim zakonom (u daljem tekstu: pravno lice koje obavlja lobiranje).</p>
			<p class="Basic-Paragraph">Lobiranje može da obavlja fizičko lice koje nije upisano u Registar lobista ako je zakonski zastupnik ili je zaposlen kod korisnika lobiranja ili zastupa interese udruženja ili privrednog društva čiji je član korisnik lobiranja (u daljem tekstu: neregistrovani lobista).</p>
			<p class="bold">Кorisnik lobiranja</p>
			<p class="clan">Član 5.</p>
			<p class="Basic-Paragraph">Кorisnik lobiranja je fizičko ili pravno lice u čijem interesu se vrši lobiranje. </p>
			<p class="bold">Lobirano lice</p>
			<p class="clan">Član 6.</p>
			<p class="Basic-Paragraph">Lobirano lice je izabrano, imenovano, postavljeno, zaposleno ili na drugi način radno angažovano lice u organu vlasti, kao i lice na čiji izbor, imenovanje ili postavljenje organ vlasti daje saglasnost, a koje učestvuje u postupku pripreme i donošenja zakona, drugih propisa i opštih akata ili može uticati na sadržaj zakona drugih propisa i opštih akata. </p>
			<p class="bold">Načelo zaštite javnog interesa</p>
			<p class="clan">Član 7.</p>
			<p class="Basic-Paragraph">Lobirano lice je dužno da spreči nastanak štetnih posledica po javni interes koje mogu nastati usled lobiranja.</p>
			<p class="bold">Načelo integriteta </p>
			<p class="clan">Član 8.</p>
			<p class="Basic-Paragraph">Lobista, pravno lice koje obavlja lobiranje i neregistovani lobista dužni su da prilikom lobiranja postupaju u skladu sa načelom integriteta. </p>
			<p class="Basic-Paragraph">Načelo integriteta podrazumeva zakonitost, transparentnost i odgovornost u radu, kao i etičnost, u cilju očuvanja ličnog ugleda, ugleda pravnog lica koje obavlja lobiranje i ugleda korisnika lobiranja, kao i lobiranja.</p>
			<p class="Basic-Paragraph">Lobista, pravno lice koje obavlja lobiranje i neregistovani lobista ne mogu da zastupaju dva ili više korisnika lobiranja koji u konkretnom slučaju imaju suprotne interese. </p>
			<p class="bold">Кodeks ponašanja učesnika u lobiranju</p>
			<p class="clan">Član 9.</p>
			<p class="Basic-Paragraph">Кodeks ponašanja učesnika u lobiranju sadrži etička pravila o ponašanju svih učesnika u lobiranju sa ciljem da se lobiranje obavlja transparentno, u skladu sa ovim zakonom i javnim interesom.</p>
			<p class="Basic-Paragraph">Кodeks iz stava 1. ovog člana donosi direktor Agencije za borbu protiv korupcije (u daljem tekstu: Agencija).</p>
			<p class="clan">II. USLOVI ZA OBAVLJANJE LOBIRANJA</p>
			<p class="bold">Uslovi za obavljanje lobiranja za fizičko lice</p>
			<p class="clan">Član 10.</p>
			<p class="Basic-Paragraph">U Registar lobista može se upisati lice:</p>
			<p class="Basic-Paragraph">1) koje je državljanin Republike Srbije;</p>
			<p class="Basic-Paragraph">2) koje je potpuno poslovno sposobno;&nbsp;</p>
			<p class="Basic-Paragraph">3) koje ima visoku stručnu spremu;</p>
			<p class="Basic-Paragraph">4) koje nije osuđivano za krivično delo koje ga čini nedostojnim za obavljanje lobiranja;</p>
			<p class="Basic-Paragraph">5) kome nije izrečena ili je prestala mera bezbednosti, odnosno zaštitna mera zabrane obavljanja delatnosti; </p>
			<p class="Basic-Paragraph">6) koje je završilo obuku za lobistu.</p>
			<p class="Basic-Paragraph">Strano fizičko lice može da obavlja lobiranje u Republici Srbiji ako je registrovano za obavljanje lobiranja u državi čiji je državljanin i ako je upisano u posebnu evidenciju o stranim fizičkim licima koja obavljaju lobiranje na teritoriji Republike Srbije.</p>
			<p class="Basic-Paragraph">Upisom u posebnu evidenciju strano fizičko lice stiče ista prava i obaveze kao i lobista.</p>
			<p class="bold">Uslovi za obavljanje lobiranja za pravno lice</p>
			<p class="clan">Član 11.</p>
			<p class="Basic-Paragraph">U Registar pravnih lica koja obavljaju lobiranje može se upisati pravno lice, ako:</p>
			<p class="Basic-Paragraph">1) je upisano u registar privrednih subjekata, odnosno u registar udruženja; </p>
			<p class="Basic-Paragraph">2) ima zaposlenog najmanje jednog lobistu; </p>
			<p class="Basic-Paragraph">3) nije osuđeno za krivično delo ili mu nije izrečena, odnosno ako mu je prestala mera bezbednosti, odnosno zaštitna mera zabrane obavljanja delatnosti;</p>
			<p class="Basic-Paragraph">4) odgovorno lice u privrednom društvu, odnosno udruženju nije osuđivano za krivično delo koje ga čini nedostojnim za obavljanje lobiranja i kome nije izrečena ili je prestala mera bezbednosti, odnosno zaštitna mera zabrane obavljanja delatnosti.</p>
			<p class="Basic-Paragraph">Strano pravno lice može da obavlja lobiranje u Republici Srbiji ako je registrovano za obavljanje lobiranja u državi u kojoj ima sedište i ako je upisano u posebnu evidenciju o stranim pravnim licima koja obavljaju lobiranje na teritoriji Republike Srbije.</p>
			<p class="Basic-Paragraph">Upisom u posebnu evidenciju strano pravno lice stiče ista prava i obaveze kao i domaće pravno lice koje obavlja lobiranje.</p>
			<p class="bold">Zabrana obavljanja lobiranja</p>
			<p class="clan">Član 12.</p>
			<p class="Basic-Paragraph">Izabranom, imenovanom, postavljenom, zaposlenom ili na drugi način radno angažovanom licu u organu vlasti, kao i licu na čiji izbor, imenovanje ili postavljenje organ vlasti daje saglasnost zabranjeno je da obavlja lobiranje.</p>
			<p class="Basic-Paragraph">Zabrana obavljanja lobiranja prestaje po isteku dve godine od dana prestanka funkcije, odnosno prestanka radnog odnosa ili radnog angažovanja. </p>
			<p class="bold">Obuka za lobistu</p>
			<p class="clan">Član 13.</p>
			<p class="Basic-Paragraph">Obuku za lobistu sprovodi Agencija u skladu sa programom obuke koji donosi direktor Agencije.</p>
			<p class="Basic-Paragraph">O završenoj obuci za lobistu Agencija izdaje uverenje.</p>
			<p class="Basic-Paragraph">Obrazac uverenja o završenoj obuci za 
			lobistu i naknadu za sprovođenje obuke za lobistu propisuje direktor 
			Agencije.</p>
			<p class="hide-change"><em>NAPOMENA IZDAVAČA: Prestala je da važi 
			odredba člana 13. stav 3. Zakona, u delu kojim je propisano da 
			naknadu za sprovođenje obuke za lobistu propisuje direktor Agencije 
			za borbu protiv korupcije, danom stupanja na snagu Zakona o izmenama 
			i dopunama Zakona o republičkim administrativnim taksama ("Službeni 
			glasnik RS", broj 86/2019), odnosno 14. decembra 2019. godine (vidi 
			član 71. Zakona - 86/2019-11).</em></p>
			<p class="bold">Zahtev za upis u Registar lobista</p>
			<p class="clan">Član 14.</p>
			<p class="Basic-Paragraph">Zahtev za upis u Registar lobista podnosi se Agenciji. </p>
			<p class="Basic-Paragraph">Zahtev iz stava 1. ovog člana sadrži ime i prezime, jedinstveni matični broj građana i prebivalište podnosioca zahteva. </p>
			<p class="Basic-Paragraph">Uz zahtev iz stava 1. ovog člana prilažu se dokazi o ispunjenosti uslova za obavljanje lobiranja. </p>
			<p class="Basic-Paragraph">Izgled i bliži sadržaj obrasca zahteva iz stava 1. ovog člana propisuje direktor Agencije. </p>
			<p class="bold">Zahtev za upis u Registar pravnih lica koja obavljaju lobiranje</p>
			<p class="clan">Član 15.</p>
			<p class="Basic-Paragraph">Pravno lice podnosi Agenciji zahtev za upis u Registar pravnih lica koja obavljaju lobiranje.</p>
			<p class="Basic-Paragraph">Zahtev iz stava 1. ovog člana sadrži naziv i sedište pravnog lica, matični broj i poreski identifikacioni broj, kao i ime i prezime, jedinstveni matični broj građana i prebivalište ovlašćenog lica.</p>
			<p class="Basic-Paragraph">Uz zahtev iz stava 1. ovog člana se prilažu dokazi o ispunjenosti uslova za obavljanje lobiranja za pravno lice. </p>
			<p class="Basic-Paragraph">Izgled i bliži sadržaj obrasca zahteva iz stava 1. ovog člana propisuje direktor Agencije.</p>
			<p class="bold">Brisanje iz Registra lobista</p>
			<p class="clan">Član 16.</p>
			<p class="Basic-Paragraph">Agencija donosi rešenje o brisanju iz Registra lobista: </p>
			<p class="Basic-Paragraph">1) na zahtev lobiste; </p>
			<p class="Basic-Paragraph">2) ako je lobista osuđen za krivično delo koje ga čini nedostojnim za obavljanje lobiranja; </p>
			<p class="Basic-Paragraph">3) ako je lobisti izrečena mera bezbednosti ili zaštitna mera zabrane obavljanja delatnosti; </p>
			<p class="Basic-Paragraph">4) ako je lobista postupao suprotno načelu integriteta; </p>
			<p class="Basic-Paragraph">5) gubitkom poslovne sposobnosti lobiste; </p>
			<p class="Basic-Paragraph">6) ako lobista postane funkcioner ili se zaposli, odnosno radno angažuje u organu vlasti.</p>
			<p class="bold">Brisanje iz Registra pravnih lica koja obavljaju lobiranje</p>
			<p class="clan">Član 17.</p>
			<p class="Basic-Paragraph">Agencija donosi rešenje o brisanju iz Registra pravnih lica koja obavljaju lobiranje: </p>
			<p class="Basic-Paragraph">1) na zahtev pravnog lica; </p>
			<p class="Basic-Paragraph">2) zbog prestanka pravnog lica;</p>
			<p class="Basic-Paragraph">3) ako pravno lice nema zaposlenog najmanje jednog lobistu;</p>
			<p class="Basic-Paragraph">4) ako je pravno lice osuđeno za krivično delo ili mu je izrečena mera bezbednosti, odnosno zaštitna mera zabrane obavljanja delatnosti;</p>
			<p class="Basic-Paragraph">5) ako je odgovorno lice u pravnom licu osuđeno za krivično delo koje ga čini nedostojnim za obavljanje lobiranja, kao i ako mu je izrečena mera bezbednosti, odnosno zaštitna mera zabrane obavljanja delatnosti;</p>
			<p class="Basic-Paragraph">6) ako je pravno lice povredilo odredbe ovog zakona koje uređuju načelo integriteta.</p>
			<p class="bold">Rešenje o upisu i brisanju iz registra</p>
			<p class="clan">Član 18.</p>
			<p class="Basic-Paragraph">Rešenje o upisu u Registar lobista, odnosno Registar pravnih lica koja obavljaju lobiranje donosi direktor Agencije u roku od 15 dana za fizička lica, odnosno u roku od 30 dana za pravna lica, od dana podnošenja urednog i potpunog zahteva.</p>
			<p class="Basic-Paragraph">Rešenje o brisanju iz Registra lobista, odnosno Registra pravnih lica koja obavljaju lobiranje donosi direktor Agencije najkasnije u roku od 15 dana od dana saznanja za postojanje razloga za brisanje iz registra.</p>
			<p class="Basic-Paragraph">Protiv rešenja direktora Agencije iz st. 1. i 2. ovog člana može se izjaviti žalba Odboru Agencije. </p>
			<p class="Basic-Paragraph">Odluka Odbora Agencije je konačna i protiv nje se može pokrenuti upravni spor.</p>
			<p class="bold">Registar</p>
			<p class="clan">Član 19.</p>
			<p class="Basic-Paragraph">Agencija vodi Registar lobista i Registar pravnih lica koja obavljaju lobiranje.</p>
			<p class="Basic-Paragraph">Registar iz stava 1. ovog člana je javan i objavljuje se na internet stranici Agencije. </p>
			<p class="Basic-Paragraph">Pri vođenju registra iz stava 1. ovog člana Agencija je dužna da poštuje propise koji uređuju zaštitu podataka o ličnosti.</p>
			<p class="Basic-Paragraph">Način vođenja i obrazac registra iz stava 1. ovog člana bliže se uređuje aktom direktora Agencije.</p>
			<p class="bold">Sadržina Registra lobista</p>
			<p class="clan">Član 20.</p>
			<p class="Basic-Paragraph">U Registar lobista upisuju se podaci o lobistima, i to: </p>
			<p class="Basic-Paragraph">1) broj i datum upisa u Registar lobista;</p>
			<p class="Basic-Paragraph">2) ime i prezime, jedinstveni matični broj građana i prebivalište lobiste; </p>
			<p class="Basic-Paragraph">3) broj i datum rešenja o upisu u Registar lobista; </p>
			<p class="Basic-Paragraph">4) broj i datum rešenja o brisanju iz Registra lobista sa podacima o razlozima za brisanje. </p>
			<p class="bold">Sadržina Registra pravnih lica koja obavljaju lobiranje</p>
			<p class="clan">Član 21.</p>
			<p class="Basic-Paragraph">U Registar pravnih lica koja obavljaju lobiranje upisuju se podaci o tom pravnim licu, i to:</p>
			<p class="Basic-Paragraph">1) broj i datum upisa u Registar pravnih lica koja obavljaju lobiranje;</p>
			<p class="Basic-Paragraph">2) naziv i sedište pravnog lica;</p>
			<p class="Basic-Paragraph">3) broj i datum rešenja o upisu u registar privrednih subjekata, odnosno registar udruženja;</p>
			<p class="Basic-Paragraph">4) matični broj i poreski identifikacioni broj pravnog lica;</p>
			<p class="Basic-Paragraph">5) ime i prezime, prebivalište i jedinstveni matični broj građana odgovornog lica u pravnom licu;</p>
			<p class="Basic-Paragraph">6) ime i prezime, prebivalište i jedinstveni matični broj građana lobiste zaposlenog u pravnom licu;</p>
			<p class="Basic-Paragraph">7) broj i datum rešenja o upisu u registar za lobistu zaposlenog u pravnom licu;</p>
			<p class="Basic-Paragraph">8) broj i datum rešenja o brisanju iz registra sa podacima o razlozima za brisanje. </p>
			<p class="bold">Obaveza obaveštavanja o promenama</p>
			<p class="clan">Član 22.</p>
			<p class="Basic-Paragraph">Lobista je dužan da obavesti Agenciju o promeni podataka o prebivalištu, a pravno lice koje obavlja lobiranje o promeni koja se odnosi na podatke iz registra privrednih subjekata, odnosno registra udruženja, poreskom identifikacionom broju, kao i promene koje se odnose na lobistu zaposlenog u tom pravnom licu. </p>
			<p class="Basic-Paragraph">O promenama iz stava 1. ovog člana, lobista, odnosno pravno lice koje obavlja lobiranje, dužni su da u pismenoj formi obaveste Agenciju, u roku od 15 dana od dana nastanka promene. </p>
			<p class="bold">Upis podataka u registar</p>
			<p class="clan">Član 23.</p>
			<p class="Basic-Paragraph">Agencija, po službenoj dužnosti, vrši upis podataka u registar iz člana 19. stav 1. ovog zakona, odmah po konačnosti rešenja o upisu, odnosno brisanju iz registra, kao i po dostavljanju obaveštenja o promenama iz člana 22. ovog zakona.</p>
			<p class="Basic-Paragraph">Agencija može od organa nadležnog za vođenje kaznene evidencije da zatraži podatke koji su od značaja za upis lobiste i pravnog lica koje obavlja lobiranje.</p>
			<p class="bold">Posebna evidencija o stranim fizičkim i pravnim licima koja obavljaju lobiranje</p>
			<p class="clan">Član 24.</p>
			<p class="Basic-Paragraph">Agencija vodi posebnu evidenciju o stranim fizičkim i pravnim licima koja obavljaju lobiranje na teritoriji Republike Srbije.</p>
			<p class="Basic-Paragraph">Posebna evidencija iz stava 1. ovog člana sadrži ime i prezime stranog fizičkog lica, odnosno naziv stranog pravnog lica, kao i druge podatke iz akta organa strane države na osnovu kojih ta lica obavljaju lobiranje u stranoj državi.</p>
			<p class="Basic-Paragraph">Način vođenja i obrazac evidencije iz stava 1. ovog člana propisuje se aktom direktora Agencije.</p>
			<p class="Basic-Paragraph">Posebna evidencija iz stava 1. ovog člana je javna i objavljuje se na internet stranici Agencije.</p>
			<p class="bold">Primena Zakona o opštem upravnom postupku</p>
			<p class="clan">Član 25.</p>
			<p class="Basic-Paragraph">Na postupak donošenja rešenja o upisu, odnosno brisanju iz Registra lobista i Registra pravnih lica koja obavljaju lobiranje primenjuju se odredbe zakona koji uređuje opšti upravni postupak.</p>
			<p class="clan">III. SPROVOĐENJE LOBIRANJA</p>
			<p class="bold">Započinjanje lobiranja</p>
			<p class="clan">Član 26.</p>
			<p class="Basic-Paragraph">Lobiranje započinje obraćanjem lobiste ili neregistrovanog lobiste lobiranom licu u pismenoj formi.</p>
			<p class="Basic-Paragraph">Lobista je dužan da uz dopis kojim se obraća lobiranom licu dostavi i dokaz o upisu u Registar lobista, ugovor o lobiranju bez navođenja visine ugovorene naknade za lobiranje, kao i naziv zakona, drugog propisa ili opšteg akta za koji obavlja lobiranje.</p>
			<p class="bold">Ugovor o lobiranju</p>
			<p class="clan">Član 27.</p>
			<p class="Basic-Paragraph">Lobista, odnosno pravno lice koje obavlja lobiranje, mogu započeti lobiranje tek nakon zaključenja ugovora o lobiranju. </p>
			<p class="Basic-Paragraph">Ugovor o lobiranju naročito sadrži: </p>
			<p class="Basic-Paragraph">1) podatke o ugovornim stranama (ime, prezime i prebivalište fizičkog lica, odnosno naziv i sedište pravnog lica); </p>
			<p class="Basic-Paragraph">2) predmet lobiranja (opis predmeta i cilj lobiranja); </p>
			<p class="Basic-Paragraph">3) podatke o načinu i vremenu trajanja lobiranja; </p>
			<p class="Basic-Paragraph">4) visinu naknade za lobiranje; </p>
			<p class="Basic-Paragraph">5) izjavu lobiste, odnosno odgovornog lica u pravnom licu koje obavlja lobiranje da će postupati u skladu sa pravilima lobiranja propisanim ovim zakonom i Кodeksom ponašanja učesnika u lobiranju. </p>
			<p class="Basic-Paragraph">Ako je ugovorna strana pravno lice koje obavlja lobiranje, ugovor o lobiranju sadrži i ime i prezime lobiste zaposlenog kod tog pravnog lica koje će sprovoditi lobiranje. </p>
			<p class="Basic-Paragraph">Lobista, odnosno pravno lice koje obavlja lobiranje, ne mogu se ugovorom obavezati na određeni ishod lobiranja. </p>
			<p class="bold">Raskid ugovora i prekid postupka lobiranja</p>
			<p class="clan">Član 28.</p>
			<p class="Basic-Paragraph">Raskid ugovora o lobiranju može da zahteva svaka ugovorna strana u svakom trenutku. </p>
			<p class="Basic-Paragraph">Lobista, odnosno pravno lice koje obavlja lobiranje dužni su da, bez odlaganja, prekinu postupak lobiranja i raskinu ugovor o lobiranju ako: </p>
			<p class="Basic-Paragraph">1) posumnjaju da će povrediti načelo integriteta; </p>
			<p class="Basic-Paragraph">2) lobista, odnosno odgovorno lice u pravnom licu koje obavlja lobiranje postane funkcioner, zaposleni ili na drugi način radno angažovani u organu vlasti.</p>
			<p class="bold">Prava lobiste</p>
			<p class="clan">Član 29.</p>
			<p class="Basic-Paragraph">Lobista posle podnošenja dopisa iz člana 26. ovog zakona ima pravo da traži od lobiranog lica da ga primi u blagovremenom roku i da mu pruži podatke u vezi sa predmetom lobiranja.</p>
			<p class="Basic-Paragraph">Lobista ima pravo da bude blagovremeno obavešten o svim javnim raspravama i drugim oblicima javnih konsultacija u vezi sa pripremom i donošenjem propisa za koje obavlja lobiranje.</p>
			<p class="bold">Obaveze lobiranog lica i organa vlasti</p>
			<p class="clan">Član 30.</p>
			<p class="Basic-Paragraph">Lobirano lice dužno je da o prijemu dopisa iz člana 26. ovog zakona sačini obaveštenje i da ga u roku od 15 dana od dana prijema dostavi Agenciji. </p>
			<p class="Basic-Paragraph">Agencija može od lobiranog lica da zahteva dostavljanje vanrednih obaveštenja o kontaktima koje je imao u toku lobiranja sa lobistom, odnosno neregistrovanim lobistom.</p>
			<p class="Basic-Paragraph">Obaveštenje iz st. 1. i 2. ovog člana sadrži ime i prezime lobiranog lica, podatke o njegovoj funkciji, zaposlenju ili radnom angažovanju, ime, prezime i prebivalište lobiste, odnosno naziv i sedište pravnog lica koje obavlja lobiranje, kao i druge podatke od značaja za obaveštavanje Agencije.</p>
			<p class="Basic-Paragraph">Agencija može koristiti podatke iz obaveštenja iz st. 1. i 2. ovog člana za potrebe provere tačnosti podataka navedenih u izveštaju o radu lobista. </p>
			<p class="Basic-Paragraph">Način podnošenja, bliža sadržina i obrazac obaveštenja iz st. 1. i 2. ovog člana uređuju se aktom direktora Agencije.</p>
			<p class="Basic-Paragraph">Organ vlasti dužan je da vodi evidenciju o lobističkim kontaktima za funkcionere koji su izabrani, postavljeni, imenovani, zaposleni ili na drugi način radno angažovani u tom organu.</p>
			<p class="Basic-Paragraph">Evidencija iz stava 6. ovog člana sadrži ime i prezime lobiranog lica, podatke o njegovoj funkciji, zaposlenju ili radnom angažovanju, ime, prezime i prebivalište lobiste, odnosno naziv i sedište pravnog lica koje obavlja lobiranje, kao i druge podatke od značaja za obaveštavanje Agencije.</p>
			<p class="Basic-Paragraph">Bliža sadržina i način vođenja evidencije iz stava 6. ovog člana uređuju se aktom direktora Agencije.</p>
			<p class="Basic-Paragraph">Agencija vrši kontrolu sadržine i načina vođenja evidencije iz stava 6. ovog člana.</p>
			<p class="Basic-Paragraph">U slučaju kršenja obaveze iz st. 1, 2. i 6. ovog člana i člana 33. stav 2. tačka 3) i stav 3. ovog zakona, Agencija može lobiranom licu, odnosno odgovornom licu u organu vlasti izreći meru, u skladu sa zakonom koji uređuje sprečavanje korupcije, odnosno inicirati pokretanje disciplinskog postupka.</p>
			<p class="clan">IV. IZVEŠTAVANJE</p>
			<p class="bold">Izveštaj o radu</p>
			<p class="clan">Član 31.</p>
			<p class="Basic-Paragraph">Lobista, odnosno pravno lice koje obavlja lobiranje dužni su da Agenciji dostave pismeni izveštaj o radu, najkasnije do 31. januara tekuće za prethodnu godinu. </p>
			<p class="Basic-Paragraph">Lobista, odnosno pravno lice za koje je doneto rešenje o brisanju iz registra, dužni su da, u roku od 15 dana od dana konačnosti rešenja, Agenciji dostave izveštaj o radu za period od podnošenja poslednjeg izveštaja do dana konačnosti rešenja. </p>
			<p class="bold">Sadržaj izveštaja o radu</p>
			<p class="clan">Član 32.</p>
			<p class="Basic-Paragraph">Izveštaj o radu sadrži: </p>
			<p class="Basic-Paragraph">1) broj i datum rešenja o upisu u registar; </p>
			<p class="Basic-Paragraph">2) podatke korisniku lobiranja u izveštajnom periodu (ime, prezime i prebivalište fizičkog lica, odnosno naziv i sedište pravnog lica); </p>
			<p class="Basic-Paragraph">3) podatke o lobiranim licima i organima vlasti kod kojih je obavljeno lobiranje (ime, prezime, funkcija, zaposlenje ili radno angažovanje lobiranog lica i naziv i sedište organa vlasti); </p>
			<p class="Basic-Paragraph">4) predmet lobiranja.</p>
			<p class="Basic-Paragraph">Bliži sadržaj i obrazac izveštaja o radu propisuje se aktom direktora Agencije.</p>
			<p class="bold">Provera izveštaja</p>
			<p class="clan">Član 33.</p>
			<p class="Basic-Paragraph">Tačnost podataka iz člana 32. ovog zakona proverava Agencija.</p>
			<p class="Basic-Paragraph">U cilju provere iz stava 1. ovog člana Agencija može:</p>
			<p class="Basic-Paragraph">1) zatražiti od lobiste, odnosno pravnog lica koje obavlja lobiranje dostavljanje ugovora o lobiranju;</p>
			<p class="Basic-Paragraph">2) zatražiti podatke od korisnika lobiranja;</p>
			<p class="Basic-Paragraph">3) zatražiti podatke od lobiranih lica i organa vlasti.</p>
			<p class="Basic-Paragraph">Lobista, pravno lice koje obavlja lobiranje, korisnik lobiranja, organ vlasti i lobirano lice dužni su da Agenciji dostave tražene podatke u roku od 15 dana od dana dostavljanja zahteva Agencije.</p>
			<p class="clan">V. КAZNENE ODREDBE</p>
			<p class="bold">Prekršaji pravnog lica koje obavlja lobiranje, lobiste i korisnika lobiranja</p>
			<p class="clan">Član 34.</p>
			<p class="Basic-Paragraph">Novčanom kaznom u iznosu od 50.000 do 2.000.000 dinara kazniće se za prekršaj pravno lice koje obavlja lobiranje, ako:</p>
			<p class="Basic-Paragraph">1) pismenim putem ne obavesti Agenciju o promeni podataka, najkasnije u roku od 15 dana o dana nastanaka promene (član 22); </p>
			<p class="Basic-Paragraph">2) otpočne postupak lobiranja pre zaključivanja ugovora o lobiranju (član 27. stav 1);</p>
			<p class="Basic-Paragraph">3) ne dostavi pismeni izveštaj o radu Agenciji, najkasnije do 31. januara tekuće za prethodnu godinu (član 31. stav 1); </p>
			<p class="Basic-Paragraph">4) u roku od 15 dana od dana konačnosti rešenja o brisanju iz registra, Agenciji ne dostavi izveštaj o radu za period od podnošenja poslednjeg izveštaja do dana konačnosti rešenja (član 31. stav 2);</p>
			<p class="Basic-Paragraph">5) ako Agenciji ne dostavi tražene podatke u propisanom roku (član 33. stav 3).</p>
			<p class="Basic-Paragraph">Za prekršaj iz stava 1. ovog člana kazniće se odgovorno lice u pravnom licu, novčanom kaznom u iznosu od 30.000 do 150.000 dinara.</p>
			<p class="Basic-Paragraph">Za prekršaj iz stava 1. ovog člana kazniće se lobista, novčanom kaznom u iznosu od 30.000 do 150.000 dinara.</p>
			<p class="Basic-Paragraph">Za prekršaj iz stava 1. tačka 5) ovog člana kazniće se pravno lice korisnik lobiranja, novčanom kaznom u iznosu od 50.000 do 2.000.000 dinara.</p>
			<p class="Basic-Paragraph">Za prekršaj iz stava 1. tačka 5) ovog člana kazniće se fizičko lice korisnik lobiranja, odnosno odgovorno lice u pravnom licu korisniku lobiranja, novčanom kaznom u iznosu od 30.000 do 150.000 dinara. </p>
			<p class="clan">VI. ZAVRŠNE ODREDBE</p>
			<p class="bold">Rok za donošenje podzakonskih akata</p>
			<p class="clan">Član 35.</p>
			<p class="Basic-Paragraph">Podzakonski akti za sprovođenje ovog zakona doneće se do dana stupanja na snagu ovog zakona.</p>
			<p class="bold">Stupanje na snagu</p>
			<p class="clan">Član 36.</p>
			<p class="Basic-Paragraph">Ovaj zakon stupa na snagu po isteku devet meseci od dana objavljivanja u „Službenom glasniku Republike Srbije”.</p>
	</div>

