


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="odluka-zakon">ZAКON</p>
			<p class="odluka-zakon">o davanju garancije Republike Srbije u korist Nemačke razvojne banke КfW, Frankfurt na Majni, po zaduženju Javnog preduzeća „Elektroprivreda Srbije”, Beograd (Projekat obnovljive energije Кostolac – vetropark)</p>
			<p class="auto-style1">"Službeni glasnik RS", broj 30 od 20. aprila 
			2018.</p>
			<p class="clan">Član 1.</p>
			<p class="Basic-Paragraph">Republika Srbija preuzima obavezu da kao garant izmiri obaveze Javnog preduzeća „Elektroprivreda Srbije”, Beograd po osnovu zaduženja kod Nemačke razvojne banke КfW, Frankfurt na Majni, u iznosu do 80.000.000 evra (slovima: osamdeset miliona evra). </p>
			<p class="clan">Član 2.</p>
			<p class="Basic-Paragraph">Garanciju iz člana 1. ovog zakona Republika Srbija (u daljem tekstu: Garant) daje u korist Nemačke razvojne banke КfW, Frankfurt na Majni (u daljem tekstu: КfW), na ime obaveza iz Sporazuma o zajmu za Projekat obnovljive energije Кostolac – vetropark, BMZ br. 2013 66 582, na iznos od 80.000.000 evra (slovima: osamdeset miliona evra) (u daljem tekstu: Sporazum o zajmu), zaključenog između KfW i Javnog preduzeća „Elektroprivreda Srbije”, Beograd (u daljem tekstu: Zajmoprimac), 29. novembra 2017. godine u Beogradu.</p>
			<p class="Basic-Paragraph">Garant prihvata sve odredbe Sporazuma o zajmu i saglasan je da garantuje za sve obaveze koje proističu ili su u vezi sa obavezama Zajmoprimca po Sporazumu o zajmu.</p>
			<p class="Basic-Paragraph">Garancija u korist KfW, po zaduženju Zajmoprimca za Projekat obnovljive energije Кostolac – vetropark, potpisana je od strane ovlašćenog predstavnika Garanta 29. novembra 2017. godine i njome je predviđeno da Garant jemči za obaveze Zajmoprimca po osnovu Sporazuma o zajmu zaključenog između KfW i Zajmoprimca.</p>
			<p class="clan">Član 3.</p>
			<p class="Basic-Paragraph">Otplatu zajma vrši Zajmoprimac na način utvrđen Sporazumom o zajmu.</p>
			<p class="Basic-Paragraph">Sredstva za otplatu zajma obezbediće Zajmoprimac iz sopstvenih prihoda. </p>
			<p class="Basic-Paragraph">Zajmoprimac je dužan da sredstva za otplatu zajma obezbeđuje prema planu otplate iz Sporazuma o zajmu, u iznosu koji uključuje glavnicu, obračunatu kamatu, proviziju na nepovučena sredstva i prateće troškove zaduživanja.</p>
			<p class="clan">Član 4.</p>
			<p class="Basic-Paragraph">Ako po osnovu date garancije Garant izvrši obavezu umesto Zajmoprimca, Garant će imati pravo da od Zajmoprimca potražuje povraćaj glavnice, kamate, provizije na nepovučena sredstva, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, do visine iznosa izmirene obaveze, kao i pravo da od Zajmoprimca naplati obračunatu zakonsku zateznu kamatu. </p>
			<p class="Basic-Paragraph">Pravo na povraćaj sredstava iz stava 1. ovog člana, Garant će ostvariti tako što će inicirati naplatu sa računa Zajmoprimca na osnovu ovlašćenja dobijenog od Zajmoprimca ili drugih instrumenata obezbeđenja, u skladu sa propisima kojima se uređuje platni promet. </p>
			<p class="clan">Član 5.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
	</div>

