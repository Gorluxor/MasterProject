


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Кirgiske Republike o međusobnom ukidanju viza za nosioce običnih pasoša</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Кirgiske Republike o međusobnom ukidanju viza za nosioce običnih pasoša, koji je donela Narodna skupština Republike Srbije, na sednici Desetog vanrednog zasedanja u Jedanaestom sazivu, 25. septembra 2018. godine.</p>
			<p class="potpis">PR broj 109</p>
			<p class="potpis">U Beogradu, 26. septembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Кirgiske Republike o međusobnom ukidanju viza za nosioce običnih pasoša</p>
			<p class="centar">"Službeni glasnik RS - Međunarodni ugovori", broj 
			12 od 27. septembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Кirgiske Republike o međusobnom ukidanju viza za nosioce običnih pasoša, koji je potpisan u Beogradu, 5. decembra 2017. godine, u originalu na srpskom, kirgiskom, ruskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM<br>IZMEĐU VLADE REPUBLIКE SRBIJE I VLADE КIRGISКE REPUBLIКE  O MEĐUSOBNOM UКIDANJU VIZA ZA NOSIOCE OBIČNIH PASOŠA</p>
			<p class="Basic-Paragraph">Vlada Republike Srbije i</p>
			<p class="Basic-Paragraph">Vlada Кirgiske Republike (u daljem tekstu „Strane”),</p>
			<p class="Basic-Paragraph">Izražavajući želju za podsticanjem bilateralnih odnosa i nastojeći da olakšaju </p>
			<p class="Basic-Paragraph">Кretanje državljana svojih država,</p>
			<p class="Basic-Paragraph">Saglasile su se o sledećem:</p>
			<p class="clan">Član 1.</p>
			<p class="Basic-Paragraph">Državljani država obe Strane, nosioci običnih pasoša, nemaju obavezu pribavljanja vize za ulazak, izlazak i prelaz preko teritorije, kao i za boravak na teritoriji države druge Strane, u periodu do 90 (devedeset) dana u okviru perioda od 6 (šest) meseci računajući od dana prvog ulaska. </p>
			<p class="clan">Član 2.</p>
			<p class="Basic-Paragraph">Državljani države svake Strane, nosioci običnih pasoša, imaju pravo da ulaze, prelaze preko i da napuste teritoriju države druge Strane na svim graničnim prelazima otvorenim za međunarodni putnički saobraćaj. </p>
			<p class="clan">Član 3.</p>
			<p class="Basic-Paragraph">1. Državljani države svake Strane imaju obavezu da za vreme svog boravka na teritoriji države druge Strane poštuju njeno nacionalno zakonodavstvo. </p>
			<p class="Basic-Paragraph">2. Svaka Strana obavestiće, diplomatskim putem, u najkraćem roku, drugu Stranu o svim promenama u njenom nacionalnom zakonodavstvu koje se odnose na ulazak, kretanje i boravak stranih državljana na njenoj teritoriji. </p>
			<p class="clan">Član 4.</p>
			<p class="Basic-Paragraph">Svaka Strana prihvatiće ponovo svoje državljane na teritoriju svoje države, bez bilo kakvih dodatnih formalnosti ili troškova. </p>
			<p class="clan">Član 5.</p>
			<p class="Basic-Paragraph">Ovim sporazumom ne ograničava se pravo države svake Strane da odbije ulazak, ili da otkaže boravak državljanima države druge Strane koje smatra nepoželjnim. </p>
			<p class="clan">Član 6.</p>
			<p class="Basic-Paragraph">1. Strane će, diplomatskim putem, razmeniti uzorke svojih važećih običnih pasoša, najkasnije 30 (trideset) dana od dana potpisivanja ovog sporazuma. </p>
			<p class="Basic-Paragraph">2. U slučaju uvođenja novih obrazaca običnih pasoša ili izmene postojećih, svaka Strana proslediće jedna drugoj, diplomatskim putem, uzorke novih pasoša, kao i informacije u vezi sa njihovom primenom, najkasnije 30 (trideset) dana pre početka njihove upotrebe. </p>
			<p class="clan">Član 7.</p>
			<p class="Basic-Paragraph">1. Strane mogu, u celini ili delimično, da obustave primenu ovog sporazuma iz razloga državne bezbednosti, javnog reda ili zaštite zdravlja stanovništva.</p>
			<p class="Basic-Paragraph">2. O obustavi primene ovog sporazuma Strane obaveštavaju jedna drugu, diplomatskim putem, u najkraćem mogućem roku. Strane postupaju na isti način u slučaju povlačenja mere iz ovog stava. </p>
			<p class="clan">Član 8.</p>
			<p class="Basic-Paragraph">Ovaj sporazum se može izmeniti i dopuniti uz uzajamnu saglasnost države druge Strane, diplomatskim putem, a izmene i dopune stupaju na snagu na način predviđen u stavu 1. člana 9. ovog sporazuma. </p>
			<p class="clan">Član 9.</p>
			<p class="Basic-Paragraph">1. Ovaj sporazum se zaključuje na neodređeno vreme i stupa na snagu 30 (trideset) dana od dana prijema poslednjeg pismenog obaveštenja, diplomatskim putem, da su ispunjene sve unutrašnje procedure neophodne za stupanje na snagu ovog sporazuma. </p>
			<p class="Basic-Paragraph">2. Svaka Strana može da raskine ovaj sporazum u bilo koje vreme tako što će obavestiti drugu Stranu, diplomatskim putem. Važenje ovog sporazuma prestaje 90 (devedeset) dana od dana prijema takvog obaveštenja.</p>
			<p class="Basic-Paragraph">Sačinjeno u Beogradu, 5. decembra 2017. godine, u dva originalna primerka, na srpskom, kirgiskom, ruskom i engleskom jeziku, pri čemu su svi tekstovi jednako verodostojni. U slučaju različitog tumačenja, merodavan je tekst na engleskom jeziku. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">Za Vladu</p>
							<p class="Basic-Paragraph">Republike Srbije</p>
							<p class="Basic-Paragraph">Ivica Dačić, s.r.</p>
						</td>
						<td class="No-Table-Style">
							<p class="auto-style1">Za Vladu </p>
							<p class="auto-style1">Кirgiske Republike</p>
							<p class="auto-style1">Erlan Abdildajev, s.r.</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

