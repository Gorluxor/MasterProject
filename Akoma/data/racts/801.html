


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Ruske Federacije o vojno-tehničkoj saradnji</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Ruske Federacije o vojno-tehničkoj saradnji, koji je donela Narodna skupština Republike Srbije na sednici Devetog vanrednog zasedanja u 2015. godini, 19. juna 2015. godine.</p>
				<p class="potpis">PR broj 76</p>
				<p class="potpis">U Beogradu, 22. juna 2015. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma između Vlade Republike Srbije i Vlade Ruske Federacije o vojno-tehničkoj saradnji</p>
				<p class="auto-style1">"Službeni glasnik RS - Međunarodni ugovori", 
				broj 12 od 22. juna 2015.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Ruske Federacije o vojno-tehničkoj saradnji, koji je potpisan u Beogradu, 16. oktobra 2014. godine, u originalu na srpskom i ruskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold">SPORAZUM</p>
				<p class="bold">IZMEĐU VLADE REPUBLIКE SRBIJE I VLADE RUSКE FEDERACIJE O VOJNO-TEHNIČКOJ SARADNJI</p>
				<p>Vlada Republike Srbije i Vlada Ruske Federacije (u daljem tekstu: Strane),</p>
				<p>Rukovodeći se opštepriznatim načelima i normama međunarodnog prava, kao i uzajamnom težnjom za razvojem i jačanjem prijateljskih odnosa između Republike Srbije i Ruske Federacije, </p>
				<p>Izražavajući spremnost za saradnju u vojno-tehničkoj oblasti, zasnovanu na uzajamnom poštovanju, poverenju i uvažavanju interesa svake Strane,</p>
				<p>Sporazumele su se o sledećem:</p>
				<p class="clan">Član 1.</p>
				<p>Strane razvijaju vojno-tehničku saradnju u sledećim oblastima:</p>
				<p>– isporuke naoružanja i vojne tehnike, druge robe vojne namene za potrebe odbrane i bezbednosti država Strana;</p>
				<p>– obezbeđenja eksploatacije, remonta i modernizacije robe vojne namene;</p>
				<p>– isporuke rezervnih delova, agregata, sklopova, uređaja, specijalne, nastavne i pomoćne imovine, kompletnih delova za robu vojne namene;</p>
				<p>– pružanja usluga u oblasti vojno-tehničke saradnje;</p>
				<p>– razvoja odnosa saradnje tokom postupka projektovanja i proizvodnje robe vojne namene;</p>
				<p>– razmene stručnjaka radi pružanja tehničke pomoći prilikom realizacije zajedničkih programa u oblasti vojno-tehničke saradnje;</p>
				<p>– obuke kadrova u odgovarajućim obrazovnim ustanovama u skladu s potrebama i mogućnostima Strana;</p>
				<p>– konsultativne pomoći u borbenoj primeni naoružanja i vojne tehnike, kao i po drugim pitanjima vojno-tehničke saradnje;</p>
				<p>– drugim oblastima vojno-tehničke saradnje o kojima se postigne sporazum između Strana.</p>
				<p class="clan">Član 2.</p>
				<p>Ovlašćeni organi Strana za realizaciju ovog sporazuma su:</p>
				<p>– sa srpske strane – Ministarstvo odbrane Republike Srbije;</p>
				<p>– sa ruske strane – Federalna služba za vojno-tehničku saradnju.</p>
				<p>Strane bez odlaganja u pisanom obliku, diplomatskim putem, se uzajamno informišu o promenama svojih ovlašćenih organa.</p>
				<p>Ovlašćene organizacije Strana su organizacije koje su, u skladu sa svojim nacionalnim zakonodavstvom, stekle pravo na obavljanje spoljnotrgovinske delatnosti u pogledu robe vojne namene.</p>
				<p class="clan">Član 3. </p>
				<p>U cilju realizacije ovog sporazuma, Strane i/ili ovlašćeni organi mogu po potrebi zaključiti posebne sporazume, a ovlašćene organizacije država Strana posebne ugovore u odnosu na konkretna pitanja saradnje, prema oblastima predviđenim članom 1. ovog sporazuma.</p>
				<p>Specifikacija i obim isporuke robe vojne namene uključujući pružanje usluga, uslove i oblike obračuna, koji su u skladu sa međunarodnom praksom, određuju se u navedenim sporazumima, ugovorima i drugim dokumentima koji se zaključuju na osnovu ovog sporazuma.</p>
				<p>Saradnja Strana na osnovu ovog sporazuma razvija se u skladu sa zakonodavstvom država Strana.</p>
				<p class="clan">Član 4.</p>
				<p>U cilju realizacije ovog sporazuma i posebnih dogovora u oblasti vojno-tehničke saradnje, Strane će formirati međuvladinu komisiju za vojno-tehničku saradnju, koja će biti sastavljena od predstavnika srpskog i ruskog dela, čiji sastav određuju Strane. </p>
				<p>Način rada međuvladine komisije za vojno-tehničku saradnju određuju predsednici njenih nacionalnih delova.</p>
				<p class="clan">Član 5.</p>
				<p>Svaka od Strana koristi robu vojne namene koju je dobila ili nabavila saglasno ovom sporazumu, samo u svrhe koje su označene prilikom dobijanja ili nabavke. Nije dozvoljen reeksport ili predaja takve robe trećoj strani bez prethodne pisane saglasnosti Strane koja je tu robu isporučila.</p>
				<p>Informacije koje je jedna od Strana dobila tokom saradnje saglasno ovom sporazumu, ne mogu da se koriste na štetu druge Strane.</p>
				<p class="clan">Član 6.</p>
				<p>U slučaju izvođenja zajedničkih radova, Strane samostalno ili zajedno određuju tajnost podataka koji se predaju u skladu sa ovim sporazumom ili su rezultat njegove realizacije. Na nosioce takvih podataka stavlja se oznaka:</p>
				<p>– U Republici Srbiji – Nacionalna oznaka tajnosti;</p>
				<p>– U Ruskoj Federaciji – „Za službenu upotrebu”.</p>
				<p>O samom činu predaje tajnih podataka, Strane sastavljaju dokument.</p>
				<p>Strana koja je tokom realizacije ovog sporazuma dobila podatak od Strane koja je odredila potrebu da se čuva njegova tajnost, obezbeđuje njegovu zaštitu i koristi ga u skladu sa svojim nacionalnim zakonodavstvom. Ovaj podatak ne može da bude otkriven ili prenet trećoj strani (državi) bez prethodne pisane saglasnosti Strane koja je prenela taj podatak.</p>
				<p>Način razmene, uslovi i mere zaštite podataka koji predstavljaju državnu tajnu Strana, tokom realizacije i po prestanku važenja ovog sporazuma, uređuje se posebnim sporazumom između Strana.</p>
				<p>Pristup predstavnika Strana vojnim objektima i vojnoindustrijskim objektima država Strana, vrši se na način određen nacionalnim zakonodavstvom države Strane prijema.</p>
				<p class="clan">Član 7.</p>
				<p>Strane su saglasne da roba vojne namene, koja se stiče, koristi ili predaje tokom bilateralne vojno-tehničke saradnje, može da predstavlja i/ili sadrži intelektualnu svojinu, prava na koju pripadaju državama Strana i/ili učesnicima ugovora. </p>
				<p>Strane obezbeđuju zaštitu prethodne intelektualne svojine i/ili intelektualne svojine koja je stečena tokom realizacije ovog sporazuma, i preduzimaju mere sprečavanja i/ili suzbijanja korišćenja te intelektualne svojine, koje nije predviđeno ugovorima, u skladu sa zakonodavstvom država Strana i međunarodnim ugovorima, čije su učesnice Republika Srbija i Ruska Federacija.</p>
				<p>Način korišćenja, pravne zaštite i čuvanja prethodne intelektualne svojine i/ili intelektualne svojine stečene tokom realizacije ovog sporazuma, kao i raspodela prava Strana na stečenu intelektualnu svojinu, predmet su posebnog sporazuma između Strana.</p>
				<p class="clan">Član 8.</p>
				<p>Strana koja isporučuje (predaje) robu vojne namene u skladu sa ovim sporazumom, ima pravo da obavlja kontrolu namenskog korišćenja pojedinih vrsta takve robe koju je ona isporučila (prenela) na osnovu ovog sporazuma. </p>
				<p>Način obavljanja takve kontrole je predmet posebnog sporazuma između Strana.</p>
				<p class="clan">Član 9.</p>
				<p>Sporna pitanja koja nastanu između Strana u tumačenju i primeni ovog sporazuma i posebnih dogovora u oblasti vojno–tehničke saradnje, rešavaju se putem konsultacija i pregovora između ovlašćenih organa Strana. </p>
				<p class="clan">Član 10.</p>
				<p>Ovaj sporazum može biti izmenjen uz uzajamnu saglasnost Strana, u pisanoj formi.</p>
				<p>Izmene Sporazuma stupaju na snagu u skladu sa članom 12. ovog sporazuma.</p>
				<p class="clan">Član 11.</p>
				<p>Danom stupanja na snagu ovog sporazuma, prestaje da važi Sporazum između Savezne Vlade Savezne Republike Jugoslavije i Vlade Ruske Federacije o vojno-tehničkoj saradnji, koji je potpisan u Moskvi, 3. decembra 1997. godine.</p>
				<p class="clan">Član 12.</p>
				<p>Ovaj sporazum stupa na snagu danom prijema poslednjeg pisanog obaveštenja, kojim se Strane međusobno obaveštavaju, diplomatskim putem, o tome da su ispunile unutrašnju proceduru neophodnu za njegovo stupanje na snagu.</p>
				<p>Ovaj sporazum se zaključuje na pet (5) godina i automatski se produžava na naredne periode od pet (5) godina, osim ukoliko jedna od Strana ne obavesti u pisanom obliku drugu Stranu najkasnije šest meseci pre isteka početnog ili bilo kog drugog perioda važenja ovog sporazuma, o nameri da raskine ovaj sporazum.</p>
				<p>Prestanak važenja ovog sporazuma ne utiče na izvršavanje obaveza iz sporazuma i ugovora, koji su zaključeni u skladu s ovim sporazumom tokom perioda njegovog važenja, osim u slučaju ako su se Strane dogovorile na drugi način.</p>
				<p>U slučaju prestanka važenja ovog sporazuma, obaveze predviđene čl. 5–8 ovog sporazuma ostaju na snazi.</p>
				<p>Sačinjeno u Beogradu, 16. oktobra 2014. godine, u po dva originalna primerka, svaki na srpskom i ruskom jeziku, pri čemu oba teksta imaju jednaku pravnu snagu.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>Za Vladu<br>Republike Srbije</p>
								<p>Bratislav Gašić, s.r.</p>
							</td>
							<td>
								<p class="potpis">Za Vladu<br>Ruske Federacije</p>
								<p class="potpis">Aleksandar Vasiljevič Fomin, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

