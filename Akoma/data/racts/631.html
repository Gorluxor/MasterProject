


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	a{
	color:green
}
	.auto-style1 {
		text-align: center;
	}
	.auto-style2 {
	color: #008000;
}
	.auto-style3 {
		color: #000000;
	}
	</style>
	


	<p class="redakcijskipreciscentekst">Redakcijski prečišćen tekst</p>
<p></p>
<p>&nbsp;</p>
<p>&nbsp; &nbsp;</p>
<p class="odluka-zakon">ZAКON</p>
<p class="odluka-zakon">o obrazovanju odraslih</p>
	<p class="auto-style1">
	"Službeni glasnik RS", br. 55 od 25. juna 2013, <span title="Zakon o osnovama sistema obrazovanja i vaspitanja (Službeni glasnik RS, broj 88/2017)">88 od 29. septembra 2017 - 
	<span class="auto-style2">dr. zakon</span><span class="auto-style3">, <span title="Zakon o Nacionalnom okviru kvalifikacije (Službeni glasnik RS, broj 27/2018)">
	27 od 6. aprila 2018 - </span></span> <span title="Zakon o Nacionalnom okviru kvalifikacije (Službeni glasnik RS, broj 27/2018)">
	<span class="auto-style2">dr. zakon</span></span></span>, 6<span title="Zakon o Nacionalnom okviru kvalifikacija Republike Srbije („Službeni glasnik RS”, br. 27/2018, 6/2020)"> od 24. 
	januara 2020 - 
	<span class="auto-style2">dr. zakon</span><span class="auto-style3"></span></span></p>
	<p class="clan">I. UVODNE ODREDBE</p>
	<p class="bold">Predmet Zakona</p>
	<p class="clan">Član 1.</p>
	<p>Ovim zakonom uređuje se obrazovanje i celoživotno učenje odraslih kao deo jedinstvenog sistema obrazovanja u Republici Srbiji i to: principi i ciljevi, kompetencije, kvalifikacije i standard kvalifikacija, aktivnosti u obrazovanju odraslih, pojam odraslog, upotreba jezika, obezbeđivanje i unapređivanje kvaliteta obrazovanja odraslih, organizacija i ostvarivanje obrazovanja odraslih, evidencija i javne isprave, „planovi i programi obrazovanja odraslih, polaznici i kandidati, zaposleni i radno angažovani u obrazovanju odraslih, godišnji plan obrazovanja odraslih, nadzor, poveravanje poslova državne uprave autonomnoj pokrajini, kaznene odredbe i druga pitanja od značaja za obrazovanje odraslih.</p>
	<p>Termini izraženi u ovom zakonu u gramatičkom muškom rodu podrazumevaju prirodni muški i ženski rod lica na koja se odnose.</p>
	<p class="bold">Obrazovanje odraslih</p>
	<p class="clan">Član 2.</p>
	<p>Obrazovanje odraslih jeste deo jedinstvenog sistema obrazovanja Republike Srbije, koji obezbeđuje odraslima tokom celog života sticanje kompetencija i kvalifikacija potrebnih za lični i profesionalni razvoj, rad i zapošljavanje, kao i društveno odgovorno ponašanje.</p>
	<p>Obrazovanje odraslih ostvaruje se kao formalno obrazovanje, neformalno obrazovanje i informalno učenje.</p>
	<p>Formalno obrazovanje odraslih obuhvata osnovno i srednje obrazovanje.</p>
	<p>Formalno obrazovanje odraslih, u smislu ovog zakona, jesu organizovani procesi učenja koji se ostvaruju na osnovu nastavnih planova i programa osnovnog i srednjeg obrazovanja, i programa drugih oblika stručnog obrazovanja prilagođenih potrebama i mogućnostima odraslih i zahtevima tržišta rada, u skladu sa zakonom.</p>
	<p>Neformalno obrazovanje odraslih, u smislu ovog zakona, jesu organizovani procesi učenja odraslih na osnovu posebnih programa, radi sticanja znanja, vrednosti, stavova, sposobnosti i veština usmerenih na lični razvoj odraslih, rad i zapošljavanje i socijalne aktivnosti.</p>
	<p>Informalno učenje odraslih, u smislu ovog zakona, jeste proces samostalnog sticanja znanja, vrednosti, stavova, sposobnosti i veština, u svakodnevnom životnom, radnom i socijalnom okruženju.</p>
	<p class="bold">Principi obrazovanja odraslih</p>
	<p class="clan">Član 3.</p>
	<p>Obrazovanje odraslih zasniva se na sledećim principima:</p>
	<p>1) celoživotnog učenja – uvažavanja potreba i mogućnosti odraslih za učenje i razvoj tokom celog života u svim oblastima života;</p>
	<p>2) osobenosti – sticanja obrazovanja, u skladu sa iskustvima, potrebama, interesovanjima, društvenim i životnim ulogama i razvojnim karakteristikama odraslih;</p>
	<p>3) relevantnosti – zasnovanosti obrazovanja i učenja na zahtevima i potrebama okruženja i pojedinca;</p>
	<p>4) dostupnosti – jednakih uslova sticanja opšteg i stručnog obrazovanja i uključivanja u sve nivoe, vrste i oblike obrazovanja i učenja;</p>
	<p>5) celovitosti – jednakih prava i mogućnosti sticanja obrazovanja za razvoj ličnosti, socijalnih kapaciteta i uloga, zapošljivosti, profesionalnog razvoja i napredovanja; 
	</p>
	<p>6) raznovrsnosti ponude – slobode i autonomije pri izboru načina, sadržaja, oblika, sredstava i metoda obrazovanja odraslih;</p>
	<p>7) jednakih mogućnosti – uključivanja i sticanja obrazovanja bez obzira na godine života, pol, teškoće i smetnje u razvoju, invaliditet, rasnu, nacionalnu, socijalnu, kulturnu, etničku i versku pripadnost, jezik, seksualnu orijentaciju, mesto boravka, materijalno ili zdravstveno stanje i druga lična svojstva;</p>
	<p>8) saradnje u oblasti obrazovanja odraslih – organa državne uprave nadležnih za poslove obrazovanja, ekonomski razvoj, zapošljavanje, rad, socijalnu politiku, zdravstvo, omladinsku politiku i druge oblasti, ustanova i drugih organizacija nadležnih za razvoj, obezbeđivanje i unapređivanje kvaliteta obrazovanja i zapošljavanja, naučnoistraživačkih organizacija, organa autonomnih pokrajina i jedinica lokalne samouprave, kao drugih i socijalnih partnera – privrednih komora, reprezentativnih udruženja i jedinica lokalne samouprave i strukovnih udruženja poslodavaca, reprezentativnih sindikata, udruženja i pojedinaca;</p>
	<p>9) profesionalnosti i etičnosti – stručne i moralne odgovornosti izvođača programa obrazovanja odraslih;</p>
	<p>10) ravnopravnog vrednovanja i društvenog prepoznavanja ishoda obrazovanja – bez obzira na oblik, vrstu i način učenja i sticanja obrazovanja;</p>
	<p>11) garancije kvaliteta – razvoja mehanizama za obezbeđivanje standarda u različitim aktivnostima obrazovanja odraslih;</p>
	<p>12) poštovanja ličnosti i dostojanstva svakog učesnika u obrazovanju odraslih.
	</p>
	<p class="bold">Ciljevi obrazovanja odraslih</p>
	<p class="clan">Član 4.</p>
	<p>Obrazovanjem odraslih obezbeđuje se:</p>
	<p>1) poboljšanje obrazovne i kvalifikacione strukture i unapređivanje mogućnosti zapošljavanja stanovništva;</p>
	<p>2) stvaranje osnove za održivi društveno-ekonomski razvoj Republike Srbije;</p>
	<p>3) povećanje profesionalne mobilnosti i fleksibilnosti radno aktivnog stanovništva;</p>
	<p>4) smanjenje siromaštva, ostvarivanje jednakosti, socijalne uključenosti i međugeneracijske solidarnosti;</p>
	<p>5) unapređivanje kvaliteta života – ličnog, porodičnog, prirodnog i socijalnog okruženja;</p>
	<p>6) razvoj demokratije, interkulturalnosti i tolerancije;</p>
	<p>7) integracija u evropski društveni i ekonomski prostor uvažavanjem evropskih okvira obrazovanja.</p>
	<p class="bold">Кompetencije i kvalifikacija</p>
	<p class="clan">Član 5.</p>
	<p>Кompetencije, u smislu ovog zakona, jesu sposobnost upotrebe stečenih znanja, veština i stavova u različitim životnim situacijama.
	</p>
	<p>Кljučne kompetencije, u smislu ovog zakona, jesu sposobnost upotrebe stečenih znanja, veština i stavova, neophodnih za lični, socijalni i profesionalni razvoj i dalje učenje.</p>
	<p>Stručne kompetencije, u smislu ovog zakona, jesu sposobnost upotrebe stečenih znanja, veština i stavova, neophodnih za obavljanje radnih aktivnosti.
	</p>
	<p>Кvalifikacija, u smislu ovog zakona, jeste formalno priznanje stečenih ključnih i stručnih kompetencija utvrđenih standardima, u skladu sa ovim zakonom.</p>
	<p>Кompetencije i kvalifikacije mogu da se stiču formalnim i neformalnim obrazovanjem i informalnim učenjem.</p>
	<p class="bold">Standard kvalifikacije</p>
	<p class="clan">Član 6.</p>
	<p>Standard kvalifikacije, u smislu ovog zakona, obuhvata standard ključnih i standard stručnih kompetencija i uslove za njihovo dostizanje.
	</p>
	<p>Standard ključnih kompetencija, u smislu ovog zakona, obuhvata opšte standarde postignuća i posebne standarde postignuća u osnovnom i u opštem srednjem i umetničkom obrazovanju odraslih.
	</p>
	<p>Standard stručnih kompetencija, u smislu ovog zakona, obuhvata posebne standarde postignuća (ishode učenja) utvrđenih za stručno obrazovanje i obučavanje.</p>
	<p>Uslovi iz stava 1. ovog člana odnose se na: odrasle koji se uključuju u obrazovnu aktivnost, prostor, opremu i kadrove organizacije kod kojih se stiču, odnosno priznaju kompetencije i kvalifikacije i postupke za priznavanje prethodnog učenja.</p>
	<p class="bold">Aktivnosti u obrazovanju odraslih</p>
	<p class="clan">Član 7.</p>
	<p>Aktivnosti u obrazovanju odraslih u smislu ovog zakona, jesu: </p>
	<p>1) obrazovanje odraslih koje omogućava sticanje osnovnog i srednjeg obrazovanja (formalno obrazovanje);</p>
	<p>2) sticanje kompetencija i kvalifikacija za obavljanje, usavršavanje ili promenu zanimanja, posla, radne funkcije ili radne operacije (formalnim ili neformalnim obrazovanjem);</p>
	<p>3) obrazovanje odraslih kojim se unapređuju znanja, veštine i sposobnosti, radi ličnog i profesionalnog razvoja i društveno odgovornog ponašanja, unapređivanja kvaliteta života, opšteg obrazovanja i kulture (neformalnim obrazovanjem i informalnim učenjem);
	</p>
	<p>4) priznavanje prethodnog učenja koje se ostvaruje procenom znanja, veština i sposobnosti stečenih obrazovanjem, životnim ili radnim iskustvom i koje omogućava dalje učenje i povećanje konkurentnosti na tržištu rada;</p>
	<p>5) karijerno vođenje i savetovanje pružanjem stručne podrške odraslima za lični i profesionalni razvoj i zapošljavanje.
	</p>
	<p class="bold">Odrasli</p>
	<p class="clan">Član 8.</p>
	<p>Odrasli koji stiču osnovno obrazovanje u skladu sa zakonom kojim se uređuje osnovno obrazovanje, a prema programu za obrazovanje odraslih jesu lica starija od 15 godina.
	</p>
	<p>Odrasli koji stiču srednje obrazovanje u skladu sa zakonom kojim se uređuje srednje obrazovanje, jesu lica starija od 17 godina.</p>
	<p>Odrasli, u smislu ovog zakona, jesu lica obuhvaćena aktivnostima obrazovanja odraslih, iz člana 7. tač. 2)–5), a stariji su od 18 godina.</p>
	<p class="bold">Upotreba jezika</p>
	<p class="clan">Član 9.</p>
	<p>Obrazovanje odraslih ostvaruje se na srpskom jeziku.</p>
	<p>Za pripadnike nacionalne manjine obrazovanje odraslih ostvaruje se i na maternjem jeziku, odnosno dvojezično, ako se za to opredeli prilikom upisa u program najmanje 50% polaznika ili kandidata.</p>
	<p>Pripadnik nacionalne manjine, prilikom uključivanja u postupak priznavanja prethodnog učenja, bira da li će se postupak sprovesti na maternjem ili srpskom jeziku.</p>
	<p>Obrazovanje kandidata i polaznika koji koriste znakovni jezik, odnosno posebno pismo ili druga tehnička rešenja ostvaruje se u skladu sa Zakonom.</p>
	<p class="clan">II. OBEZBEĐIVANJE I UNAPREĐIVANJE КVALITETA OBRAZOVANJA ODRASLIH</p>
	<p class="bold">Učesnici u obezbeđivanju i unapređivanju kvaliteta obrazovanja odraslih</p>
	<p class="clan">Član 10.</p>
	<p>U obezbeđivanju, praćenju i unapređivanju kvaliteta obrazovanja odraslih učestvuju: Nacionalni prosvetni savet, Savet za stručno obrazovanje i obrazovanje odraslih, ministarstva nadležna za poslove obrazovanja, privrede, zapošljavanja, rada, socijalne i omladinske politike, regionalnog razvoja i druga ministarstva, Zavod za vrednovanje kvaliteta obrazovanja i vaspitanja, Zavod za unapređivanje obrazovanja i vaspitanja, organizacija nadležna za poslove zapošljavanja, drugi organi i organizacije, u skladu sa zakonom.</p>
	<p>U obezbeđivanju, praćenju i unapređivanju kvaliteta obrazovanja odraslih ako se ostvaruje na jeziku nacionalne manjine, učestvuje odgovarajući nacionalni savet nacionalne manjine na čijem jeziku se ostvaruje obrazovanje odraslih.</p>
	<p class="bold">Nacionalni prosvetni savet</p>
	<p class="clan">Član 11.</p>
	<p>Nacionalni prosvetni savet utvrđuje opšte standarde postignuća i posebne standarde postignuća u osnovnom obrazovanju i u opštem srednjem i umetničkom obrazovanju odraslih (u daljem tekstu: standarde ključnih kompetencija).</p>
	<p class="bold">Savet za stručno obrazovanje i obrazovanje odraslih</p>
	<p class="hide-change" style="text-align: center"><em>Član 12.</em></p>
<p class="hide-change" style="text-align: center"><em>Prestao je da važi (vidi 
član 209. Zakona - 88/2017-3)</em></p>
	<p class="bold">Zavod za vrednovanje kvaliteta obrazovanja i vaspitanja</p>
	<p class="clan">Član 13.</p>
	<p>Zavod za vrednovanje kvaliteta obrazovanja i vaspitanja obavlja stručne poslove koji se odnose na pripremu opštih standarda postignuća obrazovanja i posebnih standarda postignuća u osnovnom i opštem srednjem i umetničkom obrazovanju odraslih i vrednovanje ogleda u obrazovanju odraslih.</p>
	<p class="bold">Zavod za unapređivanje obrazovanja i vaspitanja</p>
	<p class="clan">Član 14.</p>
	<p>Zavod za unapređivanje obrazovanja i vaspitanja, u saradnji sa organizacijom nadležnom za poslove zapošljavanja, obavlja i sledeće poslove:</p>
	<p>1) priprema standarde iz člana 12. stav 1. ovog zakona;</p>
	<p>2) utvrđuje listu kvalifikacija po nivoima i vrstama koje mogu da se stiču priznavanjem;</p>
	<p>3) vodi evidenciju pravnih lica i preduzetnika koji nisu organizatori aktivnosti obrazovanja odraslih, a kod kojih se obavlja praktičan rad;</p>
	<p>4) priprema instrumente i standarde za priznavanje prethodnog učenja;</p>
	<p>5) učestvuje u pripremi predloga godišnjeg plana obrazovanja odraslih na zahtev ministarstva nadležnog za poslove obrazovanja (u daljem tekstu: Ministarstvo).</p>
	<p>Poslove iz stava 1. tač. 2. i 3. ovog člana Zavod za unapređivanje obrazovanja i vaspitanja obavlja kao poverene poslove.
	</p>
	<p>Radi pružanja stručne pomoći u obavljanju poslova iz stava 1. ovog člana, Zavod za unapređivanje obrazovanja i vaspitanja može da obrazuje posebne komisije i timove iz reda stručnjaka u oblasti obrazovanja i zapošljavanja ili da angažuje naučnoistraživačke ustanove uz saglasnost Ministarstva.</p>
	<p class="bold">Saveti za obrazovanje odraslih</p>
	<p class="clan">Član 15.</p>
	<p>Radi efikasnijeg praćenja i ostvarivanja obrazovanja odraslih, jedinice lokalne samouprave mogu osnivati savete za obrazovanje odraslih (u daljem tekstu: Savet), za čiji rad obezbeđuju i finansijska sredstva ili ih mogu formirati kao deo postojećih lokalnih socijalno ekonomskih saveta, odnosno lokalnih saveta za zapošljavanje.
	</p>
	<p>Više jedinica lokalne samouprave mogu osnovati zajednički savet za obrazovanje odraslih (regionalni savet) radi praćenja i ostvarivanja ciljeva i aktivnosti od značaja za obrazovanje odraslih.</p>
	<p>Savet čine predstavnici jedinice lokalne samouprave, organizacije nadležne za poslove zapošljavanja u lokalnoj samoupravi, poslodavaca, sindikata i udruženja.</p>
	<p>Savet: </p>
	<p>1) analizira i prati stanje u području razvoja ljudskih resursa, zapošljavanja i obuke odraslih na svom području;</p>
	<p>2) identifikuje potrebe tržišta rada i prioritete u obrazovanju odraslih na svom području u saradnji sa školskom upravom;</p>
	<p>3) dostavlja predloge za razvoj programa za obrazovanje odraslih nadležnom ministarstvu;
	</p>
	<p>4) predlaže nadležnom ministarstvu i nadležnom organu jedinice lokalne samouprave prioritetne programe obrazovanja odraslih koji se finansiraju iz budžeta Republike Srbije, odnosno iz budžeta jedinice lokalne samouprave.</p>
	<p class="clan">III. ORGANIZACIJA I OSTVARIVANJE AКTIVNOSTI OBRAZOVANJA ODRASLIH</p>
	<p class="bold">Organizator aktivnosti obrazovanja odraslih</p>
	<p class="clan">Član 16.</p>
	<p>Organizator aktivnosti obrazovanja odraslih (u daljem tekstu: organizator aktivnosti) u smislu ovog zakona je:
	</p>
	<p>1) osnovna i srednja škola;</p>
	<p>2) druga ustanova, javna agencija, javno preduzeće, organizacija nadležna za poslove zapošljavanja, agencija za zapošljavanje, privredno društvo, nosioci poslova profesionalne rehabilitacije, preduzetnik, sindikalna organizacija, udruženje, stručno društvo, organizacije za obrazovanje odraslih (narodni, radnički, otvoreni univerzitet, univerzitet za treće doba i dr.), centri i organizacije za stručno usavršavanje, za učenje stranih jezika, informaciono-komunikacione tehnologije, za obuku i razvoj ljudskih resursa, za obuku vozača, privredna komora, centar za karijerno vođenje i savetovanje, udruženje poslodavaca, kulturno-obrazovni centar, dom kulture, kao i drugi subjekti registrovani za obrazovnu delatnost u skladu sa propisima kojima se uređuje klasifikacija delatnosti (u daljem tekstu: druga organizacija).</p>
	<p class="bold">Javno priznati organizator aktivnosti</p>
	<p class="hide-change" style="text-align: center"><em>Član 17.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="bold">Postupak za izdavanje odobrenja drugoj organizaciji</p>
	<p class="hide-change" style="text-align: center"><em>Član 18.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="bold">Oduzimanje odobrenja</p>
	<p class="hide-change" style="text-align: center"><em>Član 19.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="bold">Ostvarivanje obrazovanja odraslih</p>
	<p class="clan">Član 20.</p>
	<p>Obrazovanje odraslih ostvaruje se putem predavanja, obuka, kurseva, seminara, radionica, tribina, savetovanja i drugih oblika učenja i obrazovanja.</p>
	<p>Obrazovanje odraslih može se izvoditi: redovnom nastavom, konsultativno-instruktivnim radom, dopisno-konsultativnom nastavom, praktičnim radom, nastavom na daljinu i na drugi primeren način.</p>
	<p>Obrazovanje odraslih ostvaruju: </p>
	<p>1) izvođači programa obrazovanja odraslih (nastavnik, predavač, trener, voditelj, instruktor i dr.);</p>
	<p>2) stručni saradnici;</p>
	<p>3) saradnici;</p>
	<p>4) pedagoški i andragoški asistent.</p>
	<p class="bold">Sprovođenje programa obrazovanja odraslih</p>
	<p class="clan">Član 21.</p>
	<p>Sprovođenje programa obrazovanja odraslih, redosled nastave pojedinih predmeta, modula ili predmetnih oblasti, način i oblici proveravanja znanja, napredovanje i drugo prilagođava se specifičnostima, potrebama i mogućnostima polaznika i kandidata.</p>
	<p>Osobama sa invaliditetom koje pohađaju programe obrazovanja odraslih obezbeđuje se pristupačnost programa i neophodna individualizovana razumna prilagođavanja.</p>
	<p>Vreme organizovanja aktivnosti obrazovanja odraslih u toku godine i obrazovni rad u toku dana i radne nedelje raspoređuju se na način predviđen aktom organizatora aktivnosti.</p>
	<p class="bold">Objavljivanje i predstavljanje programa</p>
	<p class="clan">Član 22.</p>
	<p>Program formalnog obrazovanja odraslih objavljuje se u „Prosvetnom glasniku”, u skladu sa Zakonom.</p>
	<p>Javno priznati organizator aktivnosti predstavlja programe aktivnosti obrazovanja odraslih koje izvodi, kao i svoju organizaciju rada i prilikom upisa u obavezi je da sa njima upozna polaznike i kandidate.</p>
	<p>Javno priznati organizator aktivnosti objavljuje program obrazovanja na način da je dostupan svim zainteresovanim građanima i medijima (publikacije, veb sajt i dr.), najkasnije mesec dana pre početka upisa polaznika i kandidata.</p>
	<p>Javno priznati organizator aktivnosti mora, najmanje dva puta godišnje, objaviti rokove za ispite iz obrazovnih programa obrazovanja odraslih koje izvodi.
	</p>
	<p class="bold">Ocenjivanje i ispiti</p>
	<p class="clan">Član 23.</p>
	<p>Ocenjivanje za sticanje osnovnog i srednjeg obrazovanja odraslih vrši se u skladu sa propisima koji uređuju te oblasti obrazovanja i u skladu sa ovim zakonom.</p>
	<p>Polaznik formalnog programa obrazovanja odraslih polaže ispit na završetku upisanog programa u skladu sa Zakonom.
	</p>
	<p class="bold">Načini sticanja kvalifikacija</p>
	<p class="hide-change" style="text-align: center"><em>Član 24.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="bold">Postupak za priznavanje prethodnog učenja</p>
	<p class="hide-change" style="text-align: center"><em>Član 25.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="bold">Saradnja javno priznatih organizatora aktivnosti</p>
	<p class="hide-change" style="text-align: center"><em>Član 26.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="bold">Model centar</p>
	<p class="hide-change" style="text-align: center"><em>Član 27.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="clan">IV. EVIDENCIJE I JAVNE ISPRAVE</p>
	<p class="bold">Evidencije</p>
	<p class="clan">Član 28.</p>
	<p>U obrazovanju odraslih vode se evidencije o:</p>
	<p>1) polaznicima i kandidatima;</p>
	<p>2) uspehu polaznika i kandidata;</p>
	<p>3) ispitima;</p>
	<p>4) ostvarivanju programa;</p>
	<p>5) licima radno angažovanim u obrazovanju odraslih. </p>
	<p>Evidencije koje se odnose na formalno osnovno i srednje obrazovanje odraslih vode se u skladu sa propisima kojima se uređuje taj nivo obrazovanja.</p>
	<p class="bold">Evidencija o polazniku i kandidatu</p>
	<p class="clan">Član 29.</p>
	<p>Evidenciju o polazniku i kandidatu čine podaci o njihovom identitetu (lični podaci), obrazovnom, socijalnom i zdravstvenom statusu, kao i podaci o preporučenoj i pruženoj dodatnoj obrazovnoj, zdravstvenoj i socijalnoj podršci.</p>
	<p>Lični podaci o polazniku i kandidatu su: ime i prezime i ime i prezime roditelja, odnosno staratelja, jedinstveni matični broj građana, pol, datum rođenja, mesto, opština i država rođenja, adresa, mesto, opština i država stanovanja, kontakt telefon, adresa elektronske pošte, matični broj, nacionalna pripadnost, državljanstvo, podaci o zdravstvenom stanju koji mogu biti od uticaja na ostvarivanje obrazovanja odraslih. 
	</p>
	<p>Izjašnjenje o nacionalnoj pripadnosti nije obavezno.</p>
	<p>Podaci o obrazovnom statusu polaznika i kandidata su: podaci o sticanju svojstva polaznika i kandidata, podaci o priznavanju prethodnog učenja, jeziku na kome se ostvaruje obrazovanje odraslih, podaci o sticanju kompetencija i kvalifikacija, podaci o ispisivanju, isključenju iz aktivnosti i napuštanju obrazovne aktivnosti i podaci o ispunjavanju obaveza.
	</p>
	<p>Podaci o socijalnom statusu polaznika i kandidata su podaci o uslovima stanovanja (stanovanje u stanu, kući, porodičnoj kući, podstanarstvo, stanovanje u domu i drugi oblici stanovanja) i porodici (broj članova, obrazovni nivo i zaposlenje članova porodičnog domaćinstva i primanje socijalne pomoći). Ovi podaci se prikupljaju samo za obrazovanje po programima odraslih koji se finansiraju iz budžeta Republike Srbije.</p>
	<p>Podatak o zdravstvenom statusu polaznika i kandidata je podatak o tome da li je odrasli obuhvaćen primarnom zdravstvenom zaštitom.</p>
	<p>Podaci o preporučenoj i pruženoj dodatnoj obrazovnoj, zdravstvenoj i socijalnoj podršci su podaci koje dostavlja interresorna komisija koja vrši procenu potreba i podaci o njihovoj ostvarenosti.</p>
	<p class="bold">Evidencija o uspehu polaznika i kandidata</p>
	<p class="clan">Član 30.</p>
	<p>Evidenciju o uspehu polaznika i kandidata čine podaci kojima se određuje stepen ostvarenosti kompetencija i kvalifikacija i datim javnim ispravama i ispravama.</p>
	<p class="bold">Evidencija o ispitima</p>
	<p class="clan">Član 31.</p>
	<p>Evidenciju o ispitima čine podaci o ispitu kojim se dokazuje sticanje kvalifikacije, ključne ili stručne kompetencije.</p>
	<p class="bold">Evidencija o ostvarivanju programa</p>
	<p class="clan">Član 32.</p>
	<p>Evidenciju o ostvarivanju programa čine podaci o ostvarivanju programa obrazovanja odraslih.</p>
	<p class="bold">Evidencija o licima radno angažovanim u obrazovanju odraslih</p>
	<p class="clan">Član 33.</p>
	<p>Evidenciju o licima radno angažovanim u obrazovanju odraslih čine sledeći podaci: ime i prezime, jedinstveni matični broj građana, pol, datum rođenja, mesto, opština i država rođenja, adresa, mesto, opština i država stanovanja, kontakt telefon, adresa elektronske pošte, nivo i vrsta obrazovanja, podaci o stručnom usavršavanju i stečenim zvanjima, podaci o državljanstvu, sposobnosti za rad, podatak o poznavanju jezika nacionalne manjine, podatak o vrsti radnog odnosa, načinu i dužini radnog angažovanja, istovremenim angažovanjima u drugim ustanovama, podaci o zaduženjima po posebnom planu i programu, a u svrhu ostvarivanja programa obrazovanja odraslih, u skladu sa zakonom.</p>
	<p class="bold">Način prikupljanja podataka u evidencijama</p>
	<p class="clan">Član 34.</p>
	<p>Podaci u evidencijama prikupljaju se na osnovu dokumentacije izdate od strane nadležnih organa koje dostavljaju punoletni polaznici i kandidati i roditelji, odnosno staratelji i izjava punoletnih polaznika i kandidata i roditelja, odnosno staratelja.</p>
	<p>Naročito osetljivi podaci obrađuju se uz pristanak punoletnog polaznika i kandidata i roditelja, odnosno staratelja, koji se daje u pismenom obliku, u skladu sa zakonom kojim se uređuje zaštita podataka o ličnosti.</p>
	<p class="bold">Vođenje evidencija</p>
	<p class="clan">Član 35.</p>
	<p>Prikupljeni podaci čine osnov za vođenje evidencija.</p>
	<p>Javno priznati organizator aktivnosti vodi evidencije elektronski, u okviru jedinstvenog informacionog sistema prosvete i u papirnoj formi na propisanim obrascima.</p>
	<p>Vrstu, naziv i sadržaj obrazaca i način vođenja evidencija propisuje ministar i odobrava njihovo izdavanje.</p>
	<p>Evidencija se vodi na srpskom jeziku ćiriličkim pismom, a latiničkim pismom u skladu sa zakonom.</p>
	<p>Кada se obrazovno-vaspitni rad ostvaruje i na jeziku nacionalne manjine, evidencija se vodi i na jeziku i pismu te nacionalne manjine.</p>
	<p>Evidencija se može voditi i samo na jeziku i pismu nacionalne manjine na obrascu koji propisuje ministar, kao deo podzakonskog akta iz stava 3. ovog člana.</p>
	<p class="bold">Obrada podataka</p>
	<p class="clan">Član 36.</p>
	<p>Podatke u evidencijama prikuplja javno priznati organizator aktivnosti.</p>
	<p>Odgovorno lice javno priznatog organizatora aktivnosti stara se i odgovorno je za blagovremen i tačan unos podataka i održavanje ažurnosti evidencija i bezbednost podataka, bez obzira na način njihovog vođenja.</p>
	<p class="bold">Rokovi čuvanja podataka u evidencijama</p>
	<p class="clan">Član 37.</p>
	<p>Lični podaci iz evidencije o polaznicima i kandidatima i podaci iz evidencije o uspehu polaznika i kandidata kojima se određuje stepen ostvarenosti standarda ključnih i stručnih kompetencija i kvalifikacija i podaci o izdatim javnim ispravama i uverenjima, čuvaju se trajno.</p>
	<p>Ostali podaci iz čl. 29–33. čuvaju se 10 godina.</p>
	<p>Podaci iz evidencije o licima radno angažovanim u obrazovanju odraslih čuvaju se 10 godina.</p>
	<p class="bold">Javna isprava</p>
	<p class="clan">Član 38.</p>
	<p>Javno priznati organizator aktivnosti izdaje polazniku odnosno kandidatu javnu ispravu na propisnom obrascu.
	</p>
	<p>Javna isprava u smislu ovog zakona izdaje se za:</p>
	<p>1) ostvaren standard ključnih kompetencija za nivo osnovnog obrazovanja odraslih;</p>
	<p>2) ostvaren standard ključnih kompetencija za opšteobrazovni deo srednjeg stručnog obrazovanja odraslih;</p>
	<p>3) ostvaren standard stručnih kompetencija;</p>
	<p>4) ostvareni standard kvalifikacije u celini.</p>
	<p>Podaci iz javne isprave upisuju se u radnu knjižicu.</p>
	<p>Naziv, sadržaj i izgled obrasca javne isprave iz stava 1. ovog člana propisuje ministar.</p>
	<p class="bold">Uverenje</p>
	<p class="clan">Član 39.</p>
	<p>Za delimično ostvaren standard stručnih kompetencija ili kvalifikacije javno priznati izvođač aktivnosti, izdaje polazniku, odnosno kandidatu uverenje na propisanom obrascu, u skladu sa ovim zakonom.</p>
	<p>Podaci iz uverenja iz stava 1. ovog člana upisuju se u radnu knjižicu.</p>
	<p>Naziv, sadržaj i izgled obrasca uverenja iz stava 1. ovog člana propisuje ministar.</p>
	<p class="bold">Izdavanje javne isprave i uverenja</p>
	<p class="clan">Član 40.</p>
	<p>Javna isprava, odnosno uverenje izdaje se na srpskom jeziku ćiriličkim pismom, a latiničkim pismom u skladu sa zakonom.</p>
	<p>Кada se obrazovna aktivnost ostvaruje ili postupak priznavanja prethodnog učenja sprovodi na jeziku nacionalne manjine, javna isprava, odnosno uverenje izdaje se i na tom jeziku, u skladu sa zakonom.
	</p>
	<p>Verodostojnost javne isprave overava se pečatom, u skladu sa zakonom.</p>
	<p>Opštim aktom javno priznatog organizatora aktivnosti određuje se lice odgovorno za upotrebu i čuvanje pečata.</p>
	<p class="bold">Baza podataka i jedinstveni informacioni sistem prosvete</p>
	<p class="clan">Član 41.</p>
	<p>Javno priznati organizator aktivnosti vodi bazu podataka.</p>
	<p>Baza podataka predstavlja skup svih evidencija propisanih zakonom koje javno priznati organizator aktivnosti vodi u elektronskom obliku i dostavlja Ministarstvu.</p>
	<p>Jedinstveni informacioni sistem prosvete objedinjuje podatke iz evidencija svih javno priznatih organizatora aktivnosti koji se vode kao baza podataka.</p>
	<p>Jedinstveni informacioni sistem prosvete uspostavlja i njime upravlja Ministarstvo, u skladu sa Zakonom.
	</p>
	<p class="bold">Registar</p>
	<p class="hide-change" style="text-align: center"><em>Član 42.</em></p>
<p class="hide-change" style="text-align: center"><em>Prestao je da važi (vidi 
član 53. Zakona - 27/2018-3)</em></p>
	<p class="clan">V. PLANOVI I PROGRAMI OBRAZOVANJA ODRASLIH</p>
	<p class="bold">Planovi i programi obrazovanja odraslih</p>
	<p class="clan">Član 43.</p>
	<p>Obrazovanje odraslih zasniva se na planovima i programima obrazovanja odraslih ili delovima odgovarajućih programa za učenike kojima odrasli stiču ključne i stručne kompetencije i kvalifikacije potrebne za lični i profesionalni razvoj, rad i zapošljavanje, kao i društveno odgovorno ponašanje, odnosno dopunjuju znanja, veštine, sposobnosti i stavove: 
	</p>
	<p>1) jezičke i matematičke pismenosti;</p>
	<p>2) vladanja maternjim i stranim jezicima;</p>
	<p>3) naučne pismenosti u prirodnim i društvenim naukama;</p>
	<p>4) vladanja informacijsko-komunikacionom tehnologijom;</p>
	<p>5) medijske pismenosti;</p>
	<p>6) za rad u struci;</p>
	<p>7) za preduzetništvo i rukovođenje;</p>
	<p>8) kreativnog izražavanja i učestvovanja u kulturnim, umetničkim i sportskim događanjima;</p>
	<p>9) za odgovorno obavljanje uloge aktivnog građanina i poštovanje ljudskih i građanskih prava;</p>
	<p>10) socijalne veštine, sposobnosti za rešavanje problema, komunikaciju i timski rad;</p>
	<p>11) za očuvanje i zaštitu okoline;</p>
	<p>12) za obezbeđivanje bezbednih i zdravih uslova na radu radi ostvarivanja fizičkog, psihičkog i socijalnog blagostanja zaposlenih;</p>
	<p>13) druga znanja, veštine, sposobnosti i stavovi.</p>
	<p>Program može imati modularnu strukturu i može biti organizovan po ciklusima.
	</p>
	<p>Programi obrazovanja odraslih prilagođeni su uzrastu, prethodnom obrazovanju, znanju, veštinama i sposobnostima odraslih u skladu sa utvrđenim ishodima, a namenjeni su:</p>
	<p>1) obrazovanju i osposobljavanju odraslih kojima je prestalo pravo na redovno obrazovanje;</p>
	<p>2) prekvalifikaciji, dokvalifikaciji ili specijalističkom obrazovanju;</p>
	<p>3) obrazovanju i osposobljavanju nezaposlenih za potrebe tržišta rada; </p>
	<p>4) usavršavanju radi postizanja višeg stepena znanja u profesiji i podizanja produktivnosti rada;</p>
	<p>5) obrazovanju za prihvatanje vrednosti demokratije i građanskog društva;</p>
	<p>6) obrazovanju za ostvarivanje posebnih prava pripadnika nacionalnih manjina;</p>
	<p>7) obrazovanje odraslih lica sa smetnjama u razvoju, sa invaliditetom i posebno nadarenih lica;</p>
	<p>8) obrazovanju posebnih grupa (socijalno isključenih grupa).</p>
	<p class="bold">Programi formalnog i neformalnog obrazovanja</p>
	<p class="clan">Član 44.</p>
	<p>Programi obrazovanja odraslih su programi formalnog i neformalnog obrazovanja.</p>
	<p>Programi formalnog obrazovanja odraslih obuhvataju:</p>
	<p>1) programe za sticanje osnovnog i srednjeg obrazovanja odraslih;</p>
	<p>2) programe za sticanje kvalifikacija;</p>
	<p>3) programe specijalističkog i majstorskog obrazovanja;</p>
	<p>4) programe usavršavanja, za obavljanje zanimanja ili posla.</p>
	<p>Programi neformalnog obrazovanja obuhvataju:</p>
	<p>1) programe rada u struci;</p>
	<p>2) programe preduzetništva i rukovođenja;</p>
	<p>3) programe iz poznavanja nauke i tehnologije;</p>
	<p>4) programe obuke za rad na računaru;</p>
	<p>5) programe stranih jezika;</p>
	<p>6) programe zaštite okoline i ekologije;</p>
	<p>7) programe razvoja i očuvanja bezbednih i zdravih uslova rada;</p>
	<p>8) programe kreativnog i umetničkog izražavanja;</p>
	<p>9) programe sticanja ili dopunjavanja drugih znanja, veština, sposobnosti i stavova;</p>
	<p>10) programe koji nastaju u skladu sa zahtevima i potrebama tržišta rada.
	</p>
	<p>Nastavnim planom i programom za odrasle bliže se utvrđuju: cilj, zadaci i sadržaj obrazovanja, nedeljni i godišnji broj časova nastave i drugih oblika obrazovno-vaspitnog rada, način i oblici ostvarivanja tog rada.</p>
	<p class="bold">Programi formalnog osnovnog obrazovanja odraslih</p>
	<p class="clan">Član 45.</p>
	<p>Osnovno obrazovanje odraslih organizuje se po razredima od prvog do osmog razreda i traje od tri do pet godina, u skladu sa školskim programom.</p>
	<p>Obrazovanje iz stava 1. ovog člana može biti organizovano i po ciklusima, a trajanje ciklusa i razredi koji su uključeni u ciklus utvrđeni su programom obrazovanja odraslih, u skladu sa zakonom kojim se uređuje osnovno obrazovanje i vaspitanje.</p>
	<p>Nastavni predmeti koji se izučavaju prema nastavnom planu i programu osnovnog obrazovanja odraslih, jesu:</p>
	<p>1) obavezni predmeti;</p>
	<p>2) obavezni moduli. </p>
	<p>Odrasli iz stava 1. ovog člana mogu steći osnovno obrazovanje pohađanjem nastave ili polaganjem ispita.</p>
	<p>Broj odraslih u odeljenju, odnosno grupi ne može biti manji od 15 ni veći od 20.</p>
	<p>Vreme upisa, odnosno prijavljivanja ispita uređuje se statutom škole koja obavlja osnovno obrazovanje i vaspitanje odraslih.</p>
	<p>Odrasli je završio razred ako ima pozitivne brojčane ocene iz svih predmeta.</p>
	<p>Odrasli se ocenjuje iz predmeta i modula opisnom i brojčanom ocenom.</p>
	<p>Vrednovanje postignuća odraslih iz predmeta i modula vrši se za svaku završenu godinu obrazovanja.
	</p>
	<p>Odrasli je završio godinu obrazovanja ako ima pozitivne brojčane ocene iz svih predmeta i modula, a ako ima nedovoljne ocene polaže ispite iz tih predmeta i modula.</p>
	<p>Odrasli koji imaju nedovoljne ocene iz pojedinih predmeta polažu ispite iz tih predmeta.</p>
	<p>Vladanje odraslih ne ocenjuje se.</p>
	<p class="bold">Donošenje programa obrazovanja odraslih</p>
	<p class="clan">Član 46.</p>
	<p>Programi formalnog obrazovanja odraslih donose se u skladu sa Zakonom i posebnom zakonom.</p>
	<p>Programi neformalnog obrazovanja odraslih donose se u postupku odobravanja u skladu sa zakonom.
	</p>
	<p class="clan">VI. POLAZNICI I КANDIDATI</p>
	<p class="bold">Polaznici i kandidati</p>
	<p class="clan">Član 47.</p>
	<p>Status polaznika odrasli stiče upisom u aktivnost obrazovanja odraslih kod javno priznatog organizatora aktivnosti, a status kandidata – uključivanjem u postupak priznavanja prethodnog učenja.</p>
	<p>Odrasli može da stekne kvalifikaciju ako ima stečeno osnovno obrazovanje ili ima javnu ispravu o ključnim kompetencijama na nivou osnovnog obrazovanja.
	</p>
	<p>Posebni uslovi i starosna granica za sticanje statusa polaznika, odnosno kandidata utvrđuju se standardom kvalifikacije.</p>
	<p>Status polaznika, odnosno kandidata, prestaje:</p>
	<p>1) sticanjem kompetencije ili kvalifikacije;</p>
	<p>2) ispisivanjem;</p>
	<p>3) isključenjem iz aktivnosti obrazovanja odraslih zbog učinjene povrede zabrana propisanih Zakonom;</p>
	<p>4) napuštanjem obrazovne aktivnosti i zbog neopravdanog neispunjavanja obaveza utvrđenih za određene aktivnosti obrazovanja odraslih.</p>
	<p>Ugovorom između javno priznatog organizatora aktivnosti i polaznika, odnosno kandidata, utvrđuju se međusobna prava, obaveze i odgovornosti.
	</p>
	<p class="bold">Troškovi obrazovanja</p>
	<p class="clan">Član 48.</p>
	<p>Za sticanje osnovnog obrazovanja i prvog zanimanja odrasli ne plaća troškove.
	</p>
	<p>Za ostale aktivnosti obrazovanja odraslih troškove snose polaznici i kandidati programa, poslodavci kod kojih su zaposleni, organizacija nadležna za poslove zapošljavanja ili druga zainteresovana pravna i fizička lica.
	</p>
	<p class="clan">VII. ZAPOSLENI I RADNO ANGAŽOVANI U OBRAZOVANJU ODRASLIH</p>
	<p class="bold">Izvođači programa obrazovanja odraslih</p>
	<p class="clan">Član 49.</p>
	<p>Zadatak izvođača programa obrazovanja odraslih je da osiguraju uvažavanje opštih principa i ciljeva obrazovanja odraslih, ostvarivanje i unapređivanje programa obrazovanja odraslih.</p>
	<p>Nastavnik je lice koje ostvaruje nastavu i druge oblike obrazovnog rada u osnovnoj i srednjoj školi u skladu sa Zakonom, posebnim zakonom i ovim zakonom.</p>
	<p>Predavač, trener, voditelj, instruktor i drugi su lica koja, osim odgovarajućeg obrazovanja utvrđenog standardom kvalifikacije, imaju kompetencije utvrđene programom aktivnosti obrazovanja odraslih.
	</p>
	<p class="bold">Stručni saradnik</p>
	<p class="clan">Član 50.</p>
	<p>Zadatak stručnog saradnika jeste da savetodavnim radom i drugim oblicima rada unapređuje obrazovanje odraslih i pruža stručnu pomoć polaznicima, kandidatima i izvođačima aktivnosti obrazovanja odraslih po pitanjima od značaja za ostvarivanje aktivnosti obrazovanja odraslih.</p>
	<p>Stručne poslove u okviru aktivnosti obrazovanja odraslih obavljaju andragog, psiholog i bibliotekar, u skladu sa Zakonom.</p>
	<p>Ako organizator aktivnosti nema sve stručne saradnike predviđene ovim zakonom, u postupku verifikacije, odnosno odobravanja procenjuje se opravdanost odstupanja.</p>
	<p class="bold">Saradnik</p>
	<p class="clan">Član 51.</p>
	<p>Zadatak saradnika jeste da svojim znanjem, savetodavnim i stručnim radom obezbedi kvalitetnije ostvarivanje aktivnosti obrazovanja odraslih.</p>
	<p>Saradnik ima kvalifikacije i kompetencije utvrđene programom aktivnosti obrazovanja odraslih.
	</p>
	<p class="bold">Pedagoški i andragoški asistent</p>
	<p class="clan">Član 52.</p>
	<p>Pedagoški i andragoški asistent pruža pomoć i dodatnu podršku polaznicima i kandidatima, u skladu sa njihovim potrebama, sarađuje sa izvođačima aktivnosti obrazovanja odraslih i stručnim saradnicima, saradnicima, organizacijama i udruženjima i jedinicom lokalne samouprave, u cilju kvalitetnijeg ostvarivanja aktivnosti obrazovanja odraslih.</p>
	<p>Pedagoški i andragoški asistent ima kvalifikacije i kompetencije utvrđene programom aktivnosti obrazovanja odraslih.
	</p>
	<p class="bold">Radni odnos</p>
	<p class="clan">Član 53.</p>
	<p>Lice radno angažovano u obrazovanju odraslih zasniva radni odnos, odnosno radno se angažuje po drugom osnovu kod javno priznatog organizatora aktivnosti saglasno Zakonu i opštim propisima o radu.
	</p>
	<p class="bold">Stručno usavršavanje</p>
	<p class="clan">Član 54.</p>
	<p>Lice radno angažovano u obrazovanju odraslih ima pravo i obavezu stalnog stručnog usavršavanja, u skladu sa zakonom.
	</p>
	<p class="clan">VIII. GODIŠNJI PLAN OBRAZOVANJA ODRASLIH</p>
	<p class="bold">Godišnji plan obrazovanja odraslih</p>
	<p class="clan">Član 55.</p>
	<p>Godišnjim planom obrazovanja odraslih u Republici Srbiji: </p>
	<p>1) utvrđuju se prioritetne obrazovne i radne oblasti i aktivnosti obrazovanja odraslih;</p>
	<p>2) određuje se raspoređivanje obrazovnih i radnih oblasti i aktivnosti obrazovanja odraslih na jedinice lokalne samouprave pri čemu se vodi računa o potrebama tržišta rada, racionalnom korišćenju postojećih obrazovnih kapaciteta, broju kandidata, odnosno polaznika obrazovanja, razvojnim specifičnostima pojedinih područja, ciljevima i principima obrazovanja odraslih;</p>
	<p>3) određuje se okvirni obim i izvori sredstava koja su potrebna za realizaciju godišnjeg plana;
	</p>
	<p>4) određuje se dinamika ostvarivanja planiranih aktivnosti obrazovanja odraslih;</p>
	<p>5) određuju se kriterijumi za raspodelu sredstava.</p>
	<p class="bold">Donošenje godišnjeg plana obrazovanja odraslih</p>
	<p class="clan">Član 56.</p>
	<p>Godišnji plan obrazovanja odraslih donosi Vlada, na predlog Ministarstva, do početka školske godine.</p>
	<p>Godišnji plan obrazovanja odraslih usklađivaće se sa sredstvima opredeljenim zakonom u budžetu Republike Srbije za narednu godinu.</p>
	<p>U pripremi godišnjeg plana obrazovanja odraslih Ministarstvo pribavlja podatke o potrebama za aktivnostima obrazovanja odraslih od autonomne pokrajine, jedinica lokalne samouprave, privrednih komora, udruženja poslodavaca, reprezentativnih sindikata i drugih subjekata preko školskih uprava.</p>
	<p>Podaci o potrebi za aktivnostima obrazovanja odraslih pribavljaju se od organizacije nadležne za poslove zapošljavanja, drugih ministarstava i drugih državnih organa.</p>
	<p>Na predlog godišnjeg plana obrazovanja odraslih Ministarstvo pribavlja mišljenje Saveta za stručno obrazovanje i obrazovanje odraslih i saglasnost ministarstva nadležnog za poslove zapošljavanja.</p>
	<p class="bold">Sprovođenje godišnjeg plana obrazovanja odraslih</p>
	<p class="clan">Član 57.</p>
	<p>U sprovođenju godišnjeg plana obrazovanja odraslih Ministarstvo objavljuje konkurse za izvođenje planiranih aktivnosti obrazovanja odraslih.</p>
	<p>Pravo učešća na konkursu imaju javno priznati organizatori aktivnosti.
	</p>
	<p>Na osnovu raspisanog konkursa, ministar donosi rešenje o izboru javno priznatog organizatora aktivnosti i odlučuje o raspodeli sredstava za realizaciju planiranih aktivnosti obrazovanja odraslih.
	</p>
	<p>Ministarstvo prati sprovođenje godišnjeg plana obrazovanja odraslih i preduzima mere koje su potrebne za izvođenje planiranih programa aktivnosti obrazovanja odraslih.</p>
	<p class="clan">IX. PLANIRANJE I FINANSIRANJE OBRAZOVANJA ODRASLIH</p>
	<p class="bold">Izvori sredstava</p>
	<p class="clan">Član 58.</p>
	<p>Sredstva za finansiranje obrazovanja odraslih obezbeđuju se u budžetu Republike Srbije, budžetu autonomne pokrajine i budžetima jedinica lokalne samouprave u skladu sa godišnjim planom obrazovanja odraslih, neposredno od polaznika i kandidata i poslodavaca, kao i iz drugih izvora.</p>
	<p class="bold">Sredstva iz budžeta Republike Srbije</p>
	<p class="clan">Član 59.</p>
	<p>U budžetu Republike Srbije obezbeđuju se sredstva za:</p>
	<p>1) finansiranje programa osnovnog obrazovanja odraslih i prvog zanimanja;</p>
	<p>2) druge aktivnosti obrazovanja odraslih predviđene godišnjim planom obrazovanja odraslih;</p>
	<p>3) finansijske podsticaje za opremanje nastavnim i drugim materijalnim sredstvima i razvojne programe i projekte u skladu sa godišnjim planom obrazovanja odraslih.</p>
	<p class="bold">Sredstva iz budžeta autonomne pokrajine</p>
	<p class="clan">Član 60.</p>
	<p>U budžetu autonomne pokrajine obezbeđuju se sredstva za: </p>
	<p>1) finansiranje programa predviđenih pokrajinskim planom obrazovanja odraslih;</p>
	<p>2) finansijske podsticaje za opremanje nastavnim i drugim materijalnim sredstvima i razvojne programe i projekte u oblasti obrazovanja odraslih na pokrajinskom nivou.
	</p>
	<p class="bold">Sredstva iz budžeta jedinice lokalne samouprave</p>
	<p class="clan">Član 61.</p>
	<p>U budžetu jedinice lokalne samouprave obezbeđuju se sredstva za:</p>
	<p>1) javno priznate organizatore aktivnosti kojima je jedinica lokalne samouprave osnivač, za investicije i investiciono održavanje, kao i za stalne troškove;</p>
	<p>2) finansiranje programa predviđenih lokalnim planom obrazovanja odraslih;</p>
	<p>3) finansijske podsticaje za opremanje nastavnim i drugim materijalnim sredstvima i razvojne programe i projekte u oblasti obrazovanja odraslih na lokalnom nivou;</p>
	<p>4) rad saveta.</p>
	<p class="clan">X. NADZOR&nbsp;</p>
	<p class="bold">Inspekcijski i stručno-pedagoški nadzor</p>
	<p class="clan">Član 62.</p>
	<p>Inspekcijski i stručno-pedagoški nadzor nad radom javno priznatih organizatora aktivnosti vrši Ministarstvo, u skladu sa Zakonom.</p>
<p><em>NAPOMENA IZDAVAČA: Prestaje da važi član 62. Zakona, u delu koji se odnosi na 
stručno-pedagoški nadzor danom stupanja na snagu Zakona o izmenama i dopunama 
Zakona o Nacionalnom okviru kvalifikacija Republike Srbije
<span lang="SR-CYRL-RS">(„Službeni glasnik RS”, broj 6/2020)</span>, odnosno 2. 
februara 2020. godine (vidi član 15. Zakona - 6/2020-3).</em></p>
	<p class="hide-change" style="text-align: center"><em>Član 63.</em></p>
	<p class="hide-change" style="text-align: center"><em>Prestao je da važi (vidi član 15. Zakona - 
	6/2020-3)</em></p>
	<p class="clan">XI. КAZNENE ODREDBE</p>
	<p class="clan">Član 64.</p>
	<p>Novčanom kaznom od 100.000,00 do 1.000.000,00 dinara kazniće se za prekršaj pravno lice – javno priznati organizator aktivnosti, a od 10.000,00 do 250.000,00 preduzetnik – javno priznati organizator aktivnosti koji:</p>
	<p>1) ne vodi evidenciju ili je vodi suprotno odredbama ovog zakona (čl. 28–37);</p>
	<p>2) izda javnu ispravu, odnosno uverenje suprotno odredbama ovog zakona (čl. 38–40);</p>
	<p>3) ne zaključi ugovor sa polaznikom, odnosno kandidatom ili uključi u aktivnosti obrazovanja odraslih polaznika ili kandidata suprotno članu 47. ovog zakona;</p>
	<p>4) od polaznika ili kandidata naplati troškove koji se finansiraju iz budžeta Republike Srbije (član 48. stav 1);</p>
	<p>5) angažuje izvođače programa obrazovanja odraslih i druge saradnike suprotno čl. 49–53.
	</p>
	<p>Novčanom kaznom od 5.000,00 do 100.000,00 dinara za prekršaj iz stava 1. ovog člana kazniće se i odgovorno lice javno priznatog organizatora aktivnosti.
	</p>
	<p class="clan">XII. POVERAVANJE POSLOVA DRŽAVNE UPRAVE AUTONOMNOJ POКRAJINI</p>
	<p class="clan">Član 65.</p>
	<p>Poslove utvrđene članom 18. stav 1. (postupak za izdavanje odobrenja drugoj organizaciji koja obavlja delatnost i ima sedište na teritoriji autonomne pokrajine); članom 19. (oduzimanje odobrenja) i članom 62. (inspekcijski nadzor), kao poverene obavlja nadležni organ autonomne pokrajine.
	</p>
<p><em>NAPOMENA IZDAVAČA: </em><span lang="SR-CYRL-RS"><em>Prestaje da važi </em>
</span><em>odredbe </em><em><span lang="SR-CYRL-RS">člana </span>65. Zakona, u 
delu koji se odnosi na postupak za izdavanje odobrenja drugoj organizaciji koja 
obavlja delatnost i ima sedište na teritoriji autonomne pokrajine</em><span lang="SR-CYRL-RS"><em>,
</em></span><em>danom početka rada Agencije</em><span lang="SR-CYRL-RS"><em> za 
kvalifikacije</em></span><em> u skladu sa </em><span lang="SR-CYRL-RS"><em>
Zakonom o Nacionalnom okviru kvalifikacije kvalifikacije („Službeni glasnik RS“, 
broj 27/2018-3) (vidi član 53. Zakona – 27/2018-3). </em></span><o:p></o:p>
	</p>
	<p class="clan">XIII. PRELAZNE I ZAVRŠNE ODREDBE</p>
	<p class="clan">Član 66. </p>
	<p>Propisi potrebni za sprovođenje ovog zakona doneće se u roku od šest meseci od dana stupanja na snagu ovog zakona.
	</p>
	<p class="clan">Član 67.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”, a primenjuje se od 1. januara 2014. godine.</p>

