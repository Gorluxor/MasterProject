


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="odluka-zakon">&nbsp;</p>
				<p class="odluka-zakon"><span class="redakcijskipreciscentekst">
				Redakcijski prečišćen tekst</span></p>
				<p class="odluka-zakon">ZAКON</p>
				<p class="odluka-zakon">o dualnom obrazovanju</p>
				<p class="centar">"Službeni glasnik RS", br. 101 od 10. novembra 
				2017, 6 od 24. januara 2020.</p>
				<p class="bold">I. OSNOVNE ODREDBE</p>
				<p class="bold">Predmet zakona</p>
				<p class="clan">Član 1.</p>
				<p>Ovim zakonom uređuju se sadržaj i način ostvarivanja dualnog obrazovanja, uzajamna prava i obaveze učenika, roditelja, odnosno drugih zakonskih zastupnika učenika, škole i poslodavca, materijalno i finansijsko obezbeđenje učenika, kao i druga pitanja od značaja za dualno obrazovanje.</p>
				<p>Odredbe ovog zakona primenjuju se na deo srednjeg stručnog obrazovanja i vaspitanja za obrazovne profile u trajanju od tri, odnosno četiri godine i 
				<span class="v2-clan-left-1">majstorsko i specijalističko 
				obrazovanje, kao i obrazovanje za rad u trajanju od dve godine</span>, u skladu sa zakonom.</p>
				<p class="v2-clan-left-1">Svi pojmovi upotrebljeni u muškom 
				gramatičkom rodu obuhvataju muški i ženski rod lica na koje se 
				odnose.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">Značenje pojmova</p>
				<p class="clan">Član 2.</p>
				<p>U smislu ovog zakona utvrđuju se sledeći pojmovi:</p>
				<p>1) „dualno obrazovanje” je model realizacije nastave u sistemu srednjeg stručnog obrazovanja i vaspitanja u kome se kroz teorijsku nastavu i vežbe u školi i učenje kroz rad kod poslodavca, stiču, usavršavaju, odnosno izgrađuju znanja, veštine, sposobnosti i stavovi (u daljem tekstu: kompetencije) u skladu sa standardom kvalifikacije i planom i programom nastave i učenja;</p>
				<p>2) „poslodavac” je pravno lice ili preduzetnik koji ispunjava propisane uslove za učenje kroz rad učenika u dualnom obrazovanju i čija delatnost omogućava ostvarivanje sadržaja propisanih odgovarajućim planom i programom nastave i učenja u dualnom obrazovanju (u daljem tekstu: plan i program nastave i učenja);</p>
				<p class="v2-clan-left-1">2a) poslodavac u smislu ovog zakona 
				jesu i organ unutrašnjih poslova i odbrane, kod kojih se učenje 
				kroz rad realizuje u skladu sa propisima koji uređuju rad tih 
				organa i ovim zakonom, osim odredaba ovog zakona koje se odnose 
				na finansijsko obezbeđenje učenika;</p>
				<p>3) „učenje kroz rad” je organizovan proces tokom koga učenici, pod vođstvom i nadzorom instruktora i koordinatora učenja kroz rad, u realnoj radnoj okolini kod poslodavca stiču kompetencije za rad u određenom zanimanju ili grupi zanimanja;</p>
				<p>4) „instruktor” je lice zaposleno kod poslodavca, koje neposredno obezbeđuje da se tokom učenja kroz rad realizuju sadržaji propisani planom i programom nastave i učenja i odgovorno je da učenici steknu kompetencije propisane standardom kvalifikacije;</p>
				<p>5) „koordinator učenja kroz rad” je lice zaposleno u srednjoj stručnoj školi, odnosno nastavnik praktične nastave, koji u saradnji sa instruktorom planira, prati, realizuje i vrednuje ostvarivanje učenja kroz rad kod poslodavca;</p>
				<p>6) „plan realizacije učenja kroz rad” sadrži opis aktivnosti, mesto i dinamiku ostvarivanja učenja kroz rad i donosi se u saradnji škole i poslodavca.
				<span class="v2-clan-left-1">Plan realizacije učenja kroz rad 
				sastavni je deo godišnjeg plana rada škole.</span></p>
				<p><span class="hide-change">*Službeni glasnik RS, broj 6/2020</span></p>
				<p class="bold">Principi dualnog obrazovanja</p>
				<p class="clan">Član 3.</p>
				<p>Dualno obrazovanje zasniva se na obavezi svih učesnika da se rukovode najboljim interesom učenika, u skladu sa sledećim principima: </p>
				<p>1) partnerstvo škole i poslodavca – saradnja i jasna podela obaveza i odgovornosti u obezbeđivanju kvalitetnog procesa učenja kroz rad;</p>
				<p>2) uspostavljanje socijalnog partnerstva na lokalnom nivou – uključenost svih zainteresovanih strana u proces planiranja, realizacije i praćenja efekata dualnog obrazovanja kroz utvrđeni institucionalni okvir;</p>
				<p>3) profesionalnost – uspostavljanje formalno-pravnog odnosa između učenika, poslodavca i škole u procesu obrazovanja;</p>
				<p>4) etičnost – poštovanje ličnosti i dostojanstva učenika i ostvarivanje ciljeva obrazovanja;</p>
				<p>5) osiguranje kvaliteta – koordinacija i uspostavljanje standarda na svim nivoima i praćenje efikasnosti dualnog obrazovanja;</p>
				<p>6) karijerno vođenje i zapošljivost – razvoj veština upravljanja karijerom i obezbeđivanje većih šansi za zapošljavanje;</p>
				<p>7) dostupnost – jednaki uslovi za sve za kvalitetan pristup dualnom obrazovanju;</p>
				<p>8) relevantnost – usklađenost s potrebama poslodavaca i tržišta rada; </p>
				<p>9) prohodnost – pristup različitim područjima rada u okviru istog nivoa obrazovanja i ka višim nivoima obrazovanja;</p>
				<p>10) celoživotno učenje – omogućavanje obrazovanja i razvoja tokom celog života u svim oblastima života i rada;</p>
				<p>11) pravo izbora – sloboda izbora zanimanja i obrazovnog profila u okviru utvrđenih kriterijuma;</p>
				<p>12) jednake mogućnosti – obezbeđivanje jednakih uslova za sticanje obrazovanja, bez ikakve diskriminacije s obzirom na pol, rasnu, nacionalnu, kulturnu, etničku i versku pripadnost, jezik, seksualnu orijentaciju, mesto boravka, materijalno stanje, invaliditet i druga lična svojstva.</p>
				<p>Institucionalno partnerstvo i saradnja između ministarstva nadležnog za poslove obrazovanja (u daljem tekstu: Ministarstvo), Privredne komore Srbije i Zavoda za unapređivanje obrazovanja i vaspitanja uspostavlja se radi sprovođenja dualnog obrazovanja na nacionalnom nivou.</p>
				<p class="bold">Ciljevi dualnog obrazovanja</p>
				<p class="clan">Član 4.</p>
				<p>Ciljevi dualnog obrazovanja su:</p>
				<p>1) obezbeđivanje uslova za sticanje, usavršavanje i razvoj kompetencija u skladu s potrebama tržišta rada; </p>
				<p>2) doprinos jačanju konkurentnosti privrede Republike Srbije;</p>
				<p>3) obezbeđivanje uslova za zapošljavanje po završenom obrazovanju;</p>
				<p>4) obezbeđivanje uslova za dalje obrazovanje i celoživotno učenje;</p>
				<p>5) razvijanje preduzimljivosti, inovativnosti i kreativnosti svakog pojedinca radi njegovog profesionalnog i karijernog razvoja;</p>
				<p>6) obezbeđivanje uslova za lični, ekonomski i opšti društveni razvoj;</p>
				<p>7) razvijanje sposobnosti za timski rad i osećaj lične odgovornosti u radu;</p>
				<p>8) razvijanje svesti o važnosti zdravlja i bezbednosti, uključujući bezbednost i zdravlje na radu;</p>
				<p>9) razvijanje sposobnosti samovrednovanja i izražavanja sopstvenog mišljenja kao i samostalnog donošenja odluka;</p>
				<p>10) poštovanje međusobnih prava i obaveza učenika i poslodavca.</p>
				<p class="bold">II. OSTVARIVANJE DUALNOG OBRAZOVANJA</p>
				<p class="bold">Planovi i programi nastave i učenja </p>
				<p class="clan">Član 5.</p>
				<p>Osnov za donošenje planova i programa nastave i učenja predstavlja standard kvalifikacije koji utvrđuje sektorsko veće za određeni sektor rada, u skladu sa zakonom koji uređuje nacionalni okvir kvalifikacija.</p>
				<p>Na osnovu standarda kvalifikacije iz stava 1. ovog člana Zavod za unapređivanje obrazovanja i vaspitanja izrađuje predlog plana i programa nastave i učenja i dostavlja ga Ministarstvu.</p>
				<p>Plan i program nastave i učenja sadrži standard kvalifikacije, obavezne opšteobrazovne, obavezne stručne i izborne predmete.</p>
				<p>U okviru obaveznih stručnih predmeta nalaze se i predmeti koji se realizuju kao učenje kroz rad.</p>
				<p>Ishodi učenja utvrđeni za predmete koji se realizuju u okviru učenja kroz rad su osnova za izradu plana realizacije učenja kroz rad i deo su školskog programa.</p>
				<p>Ministar nadležan za poslove obrazovanja i vaspitanja (u daljem tekstu: ministar), uz prethodno pribavljeno mišljenje Nacionalnog prosvetnog saveta i Saveta za stručno obrazovanje i obrazovanje odraslih, donosi plan i program nastave i učenja.</p>
				<p>Standard kvalifikacije i plan i program nastave i učenja inovira se svakih pet godina, odnosno u kraćem roku ako potrebe privrede i tehnološkog razvoja to zahtevaju.</p>
				<p class="bold">Obim, period i mesto realizacije učenja kroz rad </p>
				<p class="clan">Član 6.</p>
				<p>Obim učenja kroz rad iznosi najmanje 20%, a najviše 80% časova od ukupnog broja časova stručnih predmeta, u skladu sa odgovarajućim planom i programom nastave i učenja.</p>
				<p>Učenje kroz rad realizuje se u skladu sa školskim kalendarom tokom školske godine<span class="v2-clan-left-1">
				</span>, najduže šest sati dnevno, odnosno 30 sati nedeljno, u skladu s planom i programom nastave i učenja.</p>
				<p class="v2-clan-left-1">Učenje kroz rad ne može da se realizuje 
				u vremenu od 22,00 časa do 6,00 časova narednog dana.</p>
				<p>Učenje kroz rad realizuje se u celosti kod jednog, odnosno više poslodavaca u skladu sa planom i programom nastave i učenja.</p>
				<p>Izuzetno od stava <span class="v2-clan-left-1">4.</span> ovog člana, deo učenja kroz rad može da se realizuje i u školi u skladu s planom i programom nastave i učenja, odnosno ukoliko ga kod poslodavca nije moguće ostvariti u celini.</p>
				<p>U školi se realizuje najviše 25% časova učenja kroz rad predviđenih planom i programom nastave i učenja.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">Upis učenika</p>
				<p class="clan">Član 7.</p>
				<p>Struktura upisa učenika u srednje stručne škole po područjima rada za obrazovne profile u dualnom obrazovanju utvrđuje se u skladu s potrebama privrede<span class="v2-clan-left-1">, 
				na osnovu izjava poslodavaca o uključivanju u dualno obrazovanje</span> i mogućnostima daljeg školovanja budućih učenika.</p>
				<p class="v2-clan-left-1">Poslodavac dostavlja Privrednoj komori 
				Srbije izjavu o spremnosti da se uključi u dualno obrazovanje 
				najkasnije do 30. novembra kalendarske godine koja prethodi 
				školskoj godini u kojoj otpočinje realizacija obrazovnog profila 
				u dualnom obrazovanju. </p>
				<p class="v2-clan-left-1">Izjava iz stava 2. ovog člana obavezno 
				sadrži naziv poslodavca, sedište, matični broj, obrazovni 
				profil, broj učenika koji može da primi na učenje kroz rad, 
				opštinu i mesto izvođenja učenja kroz rad i predlog škole koja 
				realizuje traženi obrazovni profil.</p>
				<p class="v2-clan-left-1">Privredna komora Srbije dostavlja 
				Ministarstvu plan za uključivanje poslodavaca u dualno obrazovanje 
				za narednu školsku godinu po školama i obrazovnim profilima, 
				najkasnije do 14. februara tekuće godine za narednu školsku 
				godinu.</p>
				<p>Školska uprava u saradnji s nadležnim organom autonomne pokrajine<span class="v2-clan-left-1">, 
				odnosno jedinice lokalne samouprave</span> sačinjava opštinski, odnosno gradski predlog plana upisa učenika u srednje škole.</p>
				<p>U pripremi plana upisa iz stava <span class="v2-clan-left-1">
				5</span>. ovog člana potrebno je obezbediti uslove za uključivanje učenika sa smetnjama u razvoju i invaliditetom i učenika iz osetljivih grupa.</p>
				<p>U izradi predloga plana upisa iz stava 
				<span class="v2-clan-left-1">5</span>. ovog člana učestvuju i poslodavci, organizacija nadležna za poslove zapošljavanja prema sedištu lokalne samouprave, Privredna komora Srbije i druge zainteresovane strane, u skladu sa zakonom.</p>
				<p class="v2-clan-left-1">Кandidat za upis na dualni profil 
				opredeljuje se za konkretni obrazovni profil pre obavljenog 
				završnog ispita, u skladu sa podzakonskim aktom kojim se uređuje 
				upis učenika u srednju školu.</p>
				<p><span class="v2-clan-left-1">Raspoređivanje</span> učenika za učenje kroz rad vrše u saradnji učenik, roditelj, odnosno drugi zakonski zastupnik, poslodavac i škola. </p>
				<p>Način raspoređivanja učenika za učenje kroz rad propisuje ministar u saradnji s Privrednom komorom Srbije.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">Кarijerno vođenje i savetovanje učenika u dualnom obrazovanju</p>
				<p class="clan">Član 8.</p>
				<p>Škola podstiče i prati karijerni razvoj učenika.</p>
				<p>Škola formira tim za karijerno vođenje i savetovanje (u daljem tekstu: tim), u cilju jačanja veština upravljanja karijerom i donošenja promišljenih i odgovornih odluka o profesionalnoj budućnosti učenika. </p>
				<p>Tim čine predstavnici zaposlenih u školi, strukovnih udruženja, jedinice lokalne samouprave i poslodavaca, bez naknade. Sastancima tima mogu da prisustvuju i predstavnici roditelja, odnosno drugih zakonskih zastupnika učenika i učeničkog parlamenta. </p>
				<p>Tim sarađuje sa osnovnim školama, naročito u procesu planiranja upisa učenika u srednje škole.</p>
				<p>Bliže uslove o načinu rada, aktivnostima i sastavu tima propisuje ministar. </p>
				<p class="bold">Odgovornost učenika, škole i poslodavca</p>
				<p class="clan">Član 9. </p>
				<p>U dualnom obrazovanju učenik pohađa nastavu u školi i uči kroz rad kod poslodavca, u skladu sa standardom kvalifikacije i planom i programom nastave i učenja. </p>
				<p>Škola je odgovorna za ostvarivanje plana i programa nastave i učenja u celosti.</p>
				<p>Škola ostvaruje deo plana i programa nastave i učenja koji se odnosi na teorijsku nastavu i vežbe i prati, u saradnji s poslodavcem, ostvarivanje dela plana i programa nastave i učenja koji se odnosi na učenje kroz rad kod poslodavca. </p>
				<p>Poslodavac ostvaruje deo plana i programa nastave i učenja koji se odnosi na učenje kroz rad.</p>
				<p>Poslodavac je odgovoran za sistematično i kvalitetno izvođenje učenja kroz rad u skladu sa standardom kvalifikacije i planom i programom nastave i učenja.</p>
				<p>Međusobni odnosi škole i poslodavca uređuju se ugovorom, u skladu sa ovim zakonom.</p>
				<p class="bold">Zaštita prava učenika</p>
				<p class="clan">Član 10.</p>
				<p>Zaštita prava učenika u dualnom obrazovanju ostvaruje se u skladu sa zakonom kojim se uređuju osnove sistema obrazovanja i vaspitanja, zakonom kojim se uređuje srednje obrazovanje i vaspitanje, zakonom kojim se uređuje oblast rada i zaštite na radu, propisima kojima se uređuje zabrana obavljanja opasnog rada za decu i ovim zakonom.</p>
				<p>Tokom učenja kroz rad kod poslodavca zabranjeni su diskriminacija učenika, fizičko, psihičko, socijalno, seksualno, digitalno i svako drugo nasilje, zlostavljanje i zanemarivanje učenika, u skladu sa zakonom kojim se uređuju osnove sistema obrazovanja i vaspitanja i drugim zakonom.</p>
				<p class="bold">Uslovi za izvođenje učenja kroz rad kod poslodavca</p>
				<p class="clan">Član 11.</p>
				<p>Uslovi koje poslodavac mora da ispuni radi izvođenja učenja kroz rad, su:</p>
				<p>1) obavljanje delatnosti koja omogućava realizaciju sadržaja učenja kroz rad propisane odgovarajućim planom i programom nastave i učenja;</p>
				<p>2) raspolaganje prostorom, opremom i sredstvima za rad u skladu sa pravilnikom o bližim uslovima u pogledu prostora, opreme i nastavnih sredstava određenog obrazovnog profila;</p>
				<p>3) raspolaganje potrebnim brojem licenciranih instruktora u skladu sa planom i programom nastave i učenja;</p>
				<p>4) obezbeđivanje primene mera bezbednosti i zdravlja na radu u skladu sa zakonom; </p>
				<p>5) da nad poslodavcem nije otvoren stečajni postupak ili pokrenut postupak likvidacije;</p>
				<p class="hide-change"><em>6) Brisana je ranija tačka 6. (vidi član 5. Zakona 
				- 6/2020-25)</em></p>
				<p>7) da poslodavac nije pravnosnažno osuđivan za kaznena dela propisana zakonom kojim se uređuje sprečavanje zlostavljanja na radu.</p>
				<p class="v2-clan-left-1">U realizaciji učenja kroz rad 
				poslodavac je dužan da obezbedi propisane mere bezbednosti i 
				zdravlja na radu, u skladu sa propisima kojima se uređuje 
				bezbednost i zdravlje na radu, kao i primenu propisa kojima se 
				uređuje opasan rad za decu.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">Utvrđivanje ispunjenosti uslova za izvođenje učenja kroz rad kod poslodavca</p>
				<p class="clan">Član 12.</p>
				<p>Proveru ispunjenosti uslova iz člana 11. ovog zakona vrši Privredna komora Srbije.</p>
				<p>Privredna komora Srbije obrazuje Кomisiju za utvrđivanje ispunjenosti uslova za izvođenje učenja kroz rad kod poslodavca (u daljem tekstu: Кomisija) za obrazovni profil ili grupu obrazovnih profila.</p>
				<p class="v2-clan-left-1">Кomisija iz stava 2. ovog člana ima 
				tri člana i čine je član koga predlaže Ministarstvo iz reda 
				prosvetnih savetnika, spoljnih saradnika, prosvetnih inspektora, 
				odnosno nastavnika, inspektor rada i predstavnik Privredne 
				komore Srbije.</p>
				<p>Članovi komisije svoj rad obavljaju bez naknade.</p>
				<p>Zahtev za proveru ispunjenosti uslova iz člana 11. ovog zakona 
				poslodavac podnosi Privrednoj komori Srbije najkasnije do
				<span class="v2-clan-left-1">30. novembra</span> kalendarske godine koja prethodi školskoj godini u kojoj otpočinje obavljanje učenja kroz rad.</p>
				<p>Privredna komora Srbije, na predlog Кomisije, poslodavcu koji je ispunio sve propisane uslove, izdaje Potvrdu o ispunjenosti uslova za izvođenje učenja kroz rad (u daljem tekstu: Potvrda), u roku od 15 dana od dana prijema predloga Кomisije.</p>
				<p>Privredna komora Srbije rešenjem utvrđuje da poslodavac ne ispunjava uslove za izvođenje učenja kroz rad i ovo rešenje je konačno u upravnom postupku.</p>
				<p>Ukoliko poslodavac prestane da ispunjava uslove propisane članom 11. ovog zakona, Privredna komora Srbije, na predlog Кomisije, donosi rešenje o prestanku ispunjenosti uslova za izvođenje učenja kroz rad i ovo rešenje je konačno u upravnom postupku.</p>
				<p>Privredna komora Srbije vodi i redovno ažurira registar poslodavaca za koje je utvrđeno da ispunjavaju uslove za izvođenje učenja kroz rad.</p>
				<p>Registar iz stava 9. ovog člana vodi se kao jedinstvena elektronska baza podataka, a podaci iz registra objavljuju se na zvaničnoj internet stranici Privredne komore Srbije.</p>
				<p>U registar iz stava 9. ovog člana, upisuju se podaci o registarskom broju Potvrde, nazivu i matičnom broju poslodavca, imenu, prezimenu i funkciji odgovornog lica kod poslodavca i broju i datumu rešenja o prestanku ispunjenosti uslova za izvođenje učenja kroz rad. </p>
				<p>Troškove izdavanja potvrde, vođenja i upisa u registar iz stava 9. ovog člana, snosi Privredna komora Srbije.</p>
				<p>Organizacija, sastav i način rada Кomisije, bliže se uređuju opštim aktom Privredne komore Srbije.</p>
				<p>Poslove provere ispunjenosti uslova za izvođenje učenja kroz rad, izdavanja isprava iz st. 6–8. ovog člana i vođenja registra iz stava 9. ovog člana, Privredna komora Srbije obavlja kao poverene poslove.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">III. UGOVORI U DUALNOM OBRAZOVANJU</p>
				<p class="clan">Član 13.</p>
				<p>Međusobni odnos škole, poslodavca i učenika, odnosno roditelja ili drugog zakonskog zastupnika učenika, u dualnom obrazovanju uređuju se ugovorom. </p>
				<p>Međusobni odnos škole i poslodavca uređuje se ugovorom o dualnom obrazovanju, a međusobni odnos poslodavca i učenika, odnosno roditelja ili drugog zakonskog zastupnika učenika uređuje se ugovorom o učenju kroz rad.</p>
				<p class="clan">1. UGOVOR O DUALNOM OBRAZOVANJU</p>
				<p class="bold">Forma ugovora</p>
				<p class="clan">Član 14.</p>
				<p>Ugovor o dualnom obrazovanju se zaključuje između škole i poslodavca, u pismenoj formi, najmanje na period od tri, odnosno četiri godine, u skladu sa planom i programom nastave i učenja.</p>
				<p class="bold">Sadržina ugovora</p>
				<p class="clan">Član 15.</p>
				<p>Obavezni elementi ugovora o dualnom obrazovanju su:</p>
				<p>1) naziv, sedište i matični broj poslodavca kao i registarski broj Potvrde;</p>
				<p>2) naziv i sedište škole;</p>
				<p>3) obrazovni profil koji je predmet ugovora;</p>
				<p>4) obaveza poslodavca da izvodi učenje kroz rad o sopstvenom trošku;</p>
				<p>5) obaveze škole u vezi sa realizacijom učenja kroz rad;</p>
				<p>6) obaveze poslodavca u vezi sa realizacijom učenja kroz rad;</p>
				<p>7) plan i program realizacije učenja kroz rad;</p>
				<p>8) mesto i vremenski raspored realizacije učenja kroz rad;</p>
				<p>9) maksimalan broj učenika koje škola može uputiti na učenje kroz rad;</p>
				<p>10) broj licenciranih instruktora koje poslodavac obezbeđuje za te potrebe;</p>
				<p>11) period trajanja ugovora;</p>
				<p>12) razlozi za prestanak važenja i za raskid ugovora;</p>
				<p>13) način rešavanja eventualnih sporova;</p>
				<p>14) datum i potpisi ugovornih strana.</p>
				<p class="bold">Zaključivanje ugovora o dualnom obrazovanju</p>
				<p class="clan">Član 16.</p>
				<p>Škola zaključuje ugovor o dualnom obrazovanju s jednim ili više poslodavaca koji ima Potvrdu, u cilju obezbeđenja uslova za ostvarivanje svih sadržaja učenja kroz rad definisanih određenim planom i programom nastave i učenja.</p>
				<p>Prilikom izbora poslodavca škola je u obavezi da se rukovodi najboljim interesom učenika.</p>
				<p>Poslodavac, koji ispunjava uslove propisane članom 11. ovog zakona, može da zaključi ugovor o dualnom obrazovanju s jednom ili više škola.</p>
				<p>O zaključenom ugovoru iz stava 1. ovog člana škola obaveštava Ministarstvo najkasnije u roku od osam dana od dana zaključivanja ugovora.</p>
				<p class="bold">Objavljivanje na zvaničnoj internet stranici</p>
				<p class="clan">Član 17.</p>
				<p>Škola i Privredna komora Srbije, najkasnije u roku od 15 dana od dana zaključivanja ugovora o dualnom obrazovanju, objavljuju na svojoj zvaničnoj internet stranici osnovne informacije o planu i programu nastave i učenja i druge informacije od značaja za izvođenje učenja kroz rad.</p>
				<p class="bold">Raskid ugovora od strane poslodavca</p>
				<p class="clan">Član 18.</p>
				<p>Poslodavac raskida ugovor o dualnom obrazovanju ukoliko:</p>
				<p>1) je školi zabranjen rad ili je ukinuta u skladu sa zakonom;</p>
				<p>2) škola prestane da ispunjava propisane uslove za obrazovni profil u kom poslodavac realizuje učenje kroz rad;</p>
				<p>3) škola ne ispunjava obaveze predviđene ugovorom o dualnom obrazovanju;</p>
				<p>4) nastupe nepredviđene tehnološke, ekonomske ili organizacione promene kod poslodavca, koje sprečavaju, otežavaju ili bitno menjaju obavljanje delatnosti. </p>
				<p class="v2-clan-left-1">Poslodavac je dužan da obavesti 
				Privrednu komoru Srbije o raskidu i razlozima za raskid ugovora 
				o dualnom obrazovanju, u roku od osam dana od dana raskida 
				ugovora.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">Raskid ugovora od strane škole</p>
				<p class="clan">Član 19.</p>
				<p>Škola raskida ugovor o dualnom obrazovanju ukoliko:</p>
				<p>1) je doneto rešenje o prestanku ispunjenosti uslova za izvođenje učenja kroz rad iz člana 12. stav 8. ovog zakona;</p>
				<p>2) poslodavac ne ispunjava obaveze predviđene ugovorom o dualnom obrazovanju;</p>
				<p>3) poslodavac izvrši povredu zabrane iz člana 10. ovog zakona;</p>
				<p>4) poslodavac izvrši povredu prava učenika propisanih zakonom.</p>
				<p>Škola je dužna da bez odlaganja obavesti Ministarstvo o raskidu i razlozima za raskid ugovora o dualnom obrazovanju
				<span class="v2-clan-left-1">u roku od osam dana od dana raskida 
				ugovora</span>.</p>
				<p class="v2-clan-left-1">Poslodavac je dužan da obavesti 
				Privrednu komoru Srbije o raskidu i razlozima za raskid ugovora 
				iz stava 2. ovog člana, u roku od osam dana od dana raskida 
				ugovora.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">Posledice raskida ugovora</p>
				<p class="clan">Član 20.</p>
				<p>Ako je ugovor o dualnom obrazovanju raskinut iz razloga propisanih u članu 18. tač. 1)–3) ovog zakona, nastavak obrazovanja obezbeđuje druga škola koju odredi Ministarstvo.</p>
				<p>Ako je ugovor o dualnom obrazovanju raskinut iz razloga propisanih u članu 18. tačka 4) ovog zakona, učenje kroz rad učenicima obezbeđuje škola kod drugog poslodavca s kojim ima zaključen ugovor o dualnom obrazovanju.</p>
				<p>Ako je ugovor o dualnom obrazovanju raskinut iz razloga propisanih u članu 19. ovog zakona, učenje kroz rad organizuje škola, uz podršku Ministarstva, jedinice lokalne samouprave i Privredne komore Srbije, kod drugog poslodavca s kojim zaključi ugovor o dualnom obrazovanju.</p>
				<p class="v2-clan-left-1">Ukoliko nije moguće organizovati učenje 
				kroz rad u skladu sa st. 1–3. ovog člana, škola obezbeđuje 
				učeniku uslove da završi započeto školovanje, u skladu sa zakonom 
				kojim se uređuje srednje obrazovanje i vaspitanje.</p>
				<p><span class="hide-change">*Službeni glasnik RS, broj 6/2020</span></p>
				<p class="clan">2. UGOVOR O UČENJU КROZ RAD</p>
				<p class="bold">Forma ugovora</p>
				<p class="clan">Član 21.</p>
				<p>Ugovor o učenju kroz rad zaključuju poslodavac i učenik, odnosno roditelj ili drugi zakonski zastupnik učenika, u pismenoj formi.</p>
				<p>Ugovor o učenju kroz rad zaključuje se najkasnije do početka 
				<span class="v2-clan-left-1">realizacije</span> učenja kroz rad.</p>
				<p>Poslodavac je dužan da vodi evidenciju zaključenih ugovora iz stava 1. ovog člana, u skladu sa zakonom.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">Sadržina ugovora</p>
				<p class="clan">Član 22.</p>
				<p>Obavezni elementi ugovora o učenju kroz rad su:</p>
				<p>1) identifikacioni podaci poslodavca;</p>
				<p>2) ime i prezime učenika i njegova adresa stanovanja;</p>
				<p>3) ime i prezime roditelja, odnosno drugog zakonskog zastupnika učenika i njegova adresa stanovanja;</p>
				<p>4) identifikacioni podaci škole koju učenik pohađa;</p>
				<p>5) naziv obrazovnog profila;</p>
				<p>6) potvrda zdravstvene ustanove da učenik ispunjava zdravstvene uslove za obrazovni profil;</p>
				<p>7) obaveza poslodavca da organizuje i realizuje učeniku učenje kroz rad u skladu s planom i programom nastave i učenja;</p>
				<p>8) ukoliko se plan i program nastave i učenja ostvaruje na jeziku nacionalne manjine, obaveza poslodavca je da organizuje i realizuje učenje kroz rad na jeziku te nacionalne manjine;</p>
				<p>9) mesto i vreme realizacije učenja kroz rad;</p>
				<p>10) obaveza učenika da redovno obavlja učenje kroz rad kod poslodavca;</p>
				<p>11) obaveza učenika u vezi sa vremenom boravka, učenjem, bezbednošću i zaštitom zdravlja tokom učenja kroz rad kod poslodavca;</p>
				<p>12) materijalno obezbeđenje učenika u skladu sa članom 33. ovog zakona;</p>
				<p>13) finansijsko obezbeđenje učenika u skladu sa članom 34. ovog zakona;</p>
				<p>14) period trajanja ugovora;</p>
				<p>15) razlozi za prestanak važenja i raskid ugovora;</p>
				<p>16) način rešavanja eventualnih sporova;</p>
				<p>17) datum i potpis ugovornih strana.</p>
				<p>Sastavni deo ugovora je plan realizacije učenja kroz rad.</p>
				<p class="clan">Član 23.</p>
				<p>Učenik, odnosno roditelj ili drugi zakonski zastupnik učenika može zaključiti ugovor o učenju kroz rad s više poslodavaca s kojima je škola zaključila ugovor o dualnom obrazovanju, ukoliko je to neophodno radi realizacije plana i programa nastave i učenja.</p>
				<p class="bold">Raskid ugovora od strane poslodavca</p>
				<p class="clan">Član 24.</p>
				<p>Poslodavac raskida ugovor o učenju kroz rad ako učenik:</p>
				<p>1) izgubi status učenika;</p>
				<p>2) krši obaveze utvrđene ugovorom o učenju kroz rad i zakonom;</p>
				<p>3) trajno izgubi zdravstvenu sposobnost za rad u zanimanju za koje se školuje. </p>
				<p class="bold">Raskid od strane učenika, odnosno roditelja ili drugog zakonskog zastupnika učenika </p>
				<p class="clan">Član 25.</p>
				<p>Učenik, odnosno roditelj ili drugi zakonski zastupnik učenika može da raskine ugovor o učenju kroz rad ako:</p>
				<p>1) učenik izgubi status učenika u školi ili odluči da promeni obrazovni profil za koji se obrazuje;</p>
				<p>2) učenik trajno izgubi zdravstvenu sposobnost za rad u zanimanju za koje se školuje;</p>
				<p>3) poslodavac ne ispunjava obaveze iz ugovora o učenju kroz rad kod poslodavca;</p>
				<p>4) je doneto rešenje o prestanku ispunjenosti uslova za izvođenje učenja kroz rad iz člana 12. stav 8. ovog zakona;</p>
				<p>5) poslodavac izvrši povredu zabrane iz člana 10. ovog zakona;</p>
				<p>6) poslodavac izvrši povredu prava učenika propisanih zakonom.</p>
				<p class="bold">Posledice raskida ugovora</p>
				<p class="clan">Član 26.</p>
				<p>Ako se raskine ugovor o učenju kroz rad iz razloga navedenih u članu 25. tač. 3)–6) ovog zakona, škola je dužna da učeniku organizuje učenje kroz rad u istom obrazovnom profilu kod drugog poslodavca, s kojim je zaključila ugovor o dualnom obrazovanju. </p>
				<p>Nakon raskida ugovora iz stava 1. ovog člana, učenik, odnosno roditelj ili drugi zakonski zastupnik učenika i drugi poslodavac, sa kojim je škola zaključila ugovor o dualnom obrazovanju, zaključuju ugovor o učenju kroz rad.</p>
				<p>O raskidu ugovora iz stava 1. ovog člana, odnosno o zaključenom ugovoru iz stava 2. ovog člana škola obaveštava Ministarstvo, a poslodavac Privrednu komoru Srbije, najkasnije u roku od osam dana od dana zaključivanja ugovora. </p>
				<p>Ukoliko škola nije zaključila ugovor o dualnom obrazovanju s drugim poslodavcem iz stava 2. ovog člana, dužna je da u saradnji s Ministarstvom i Privrednom komorom Srbije, u roku od 15 dana obezbedi uslove za nastavak učenja kroz rad u odgovarajućem obrazovnom profilu.</p>
				<p class="v2-clan-left-1">Ukoliko nema mogućnosti da obezbedi 
				nastavak učenja kroz rad, u skladu sa stavom 4. ovog člana, škola 
				obezbeđuje učeniku uslove da završi započeto školovanje, u skladu 
				sa zakonom kojim se uređuje srednje obrazovanje i vaspitanje.</p>
				<p><span class="hide-change">*Službeni glasnik RS, broj 6/2020</span></p>
				<p class="bold">IV. REGISTAR UGOVORA</p>
				<p class="bold">Registar ugovora o dualnom obrazovanju</p>
				<p class="clan">Član 27.</p>
				<p>Registar ugovora o dualnom obrazovanju vodi Privredna komora Srbije, kao povereni posao.</p>
				<p>U registar iz stava 1. ovog člana upisuju se sledeći podaci:</p>
				<p>1) delovodni broj ugovora;</p>
				<p>2) naziv i adresa škole;</p>
				<p>3) naziv i adresa poslodavca;</p>
				<p>4) broj učenika za koje poslodavac organizuje učenje kroz rad;</p>
				<p>5) adresa mesta izvođenja učenja kroz rad;</p>
				<p>6) datum i vreme zaključenja ugovora;</p>
				<p>7) datum početka učenja kroz rad.</p>
				<p>Registar iz stava 1. ovog člana vodi se kao jedinstvena elektronska baza podataka.</p>
				<p>Podaci iz stava 2. ovog člana javno su dostupni i objavljuju se na zvaničnoj internet stranici Privredne komore Srbije.</p>
				<p class="bold">Upis u registar</p>
				<p class="clan">Član 28.</p>
				<p>Poslodavac je dužan da Privrednoj komori Srbije dostavi ugovor o dualnom obrazovanju, u roku od osam dana od dana zaključenja ugovora, radi upisa u registar iz člana 27. stav 1. ovog zakona.</p>
				<p>Кopiju ugovora iz stava 1. ovog člana, poslodavac može dostaviti u štampanoj ili elektronskoj formi.</p>
				<p class="bold">V. INSTRUКTOR</p>
				<p class="bold">Instruktor</p>
				<p class="clan">Član 29.</p>
				<p>Instruktor je lice koje: </p>
				<p>1) je u radnom odnosu kod poslodavca ili koje samostalno obavlja delatnost<span class="v2-clan-left-1">, 
				odnosno drugo lice koje angažuje poslodavac, u skladu sa zakonom 
				kojim se uređuje rad</span>;</p>
				<p>2) ima radno iskustvo od najmanje tri godine u odgovarajućem zanimanju ili grupi zanimanja za koja se učenik obrazuje u dualnom obrazovanju;</p>
				<p>3) ima najmanje isti nivo obrazovanja<span class="v2-clan-left-1">
				</span>&nbsp;za koji se učenik školuje;</p>
				<p>4) poznaje jezik nacionalne manjine na kojem se ostvaruje plan i program nastave i učenja;</p>
				<p>5) je obavilo obuku za instruktora i ima potvrdu o položenom 
				ispitu za instruktora (u daljem tekstu: licenca)<span class="v2-clan-left-1">;</span></p>
				<p class="v2-clan-left-1">6) nije osuđivano pravnosnažnom 
				presudom za krivično delo za koje je izrečena kazna zatvora u 
				trajanju od najmanje tri meseca, kao i za krivična dela nasilje u 
				porodici, oduzimanje maloletnog lica, zapuštanje i zlostavljanje 
				maloletnog lica ili rodoskvrnuće, krivična dela iz grupe 
				krivičnih dela protiv polne slobode, protiv privrede, protiv 
				službene dužnosti, protiv pravnog saobraćaja i protiv čovečnosti 
				i drugih dobara zaštićenih međunarodnim pravom, bez obzira na 
				izrečenu krivičnu sankciju, da nije pravnosnažno osuđivano za 
				prekršaj iz oblasti radnih odnosa i za koje nije, u skladu sa 
				zakonom, utvrđeno diskriminatorno ponašanje.</p>
				<p>Izuzetno od stava 1. tačka 5) ovog člana, instruktor može 
				biti i lice koje poseduje osnove pedagoško-didaktičkih znanja i 
				veština i ima važeća ovlašćenja da bude instruktor, a koja su 
				izdala nacionalna ili međunarodna regulatorna tela, iz oblasti 
				na koje se ovlašćenje odnosi<span class="v2-clan-left-1">, 
				odnosno organ iz člana 2. tačka 2a) ovog zakona</span>.</p>
				<p>Instruktor, u saradnji s koordinatorom učenja kroz rad realizuje, vodi i nadzire učenje kroz rad kod poslodavca, pod uslovom i na način kojim se obezbeđuje bezbednost i zdravlje na radu, u skladu sa zakonom.</p>
				<p>Instruktor u procesu ocenjivanja učenja kroz rad, sarađuje s koordinatorom učenja kroz rad.</p>
				<p>Broj učenika s kojima instruktor realizuje učenje kroz rad propisan je planom i programom nastave i učenja.</p>
				<p class="hide-change">*Službeni glasnik RS, broj 6/2020</p>
				<p class="bold">Obuka i licenca za instruktora</p>
				<p class="clan">Član 30.</p>
				<p>Obuku za instruktora sprovodi Privredna komora Srbije.</p>
				<p>Obuka iz stava 1. ovog člana traje 40 sati.</p>
				<p>Obuka iz stava 1. ovog člana obavezno sadrži i osnove pedagoško-didaktičkih znanja i veština.</p>
				<p>Nakon završene obuke iz stava 1. ovog člana, lice polaže ispit za instruktora.</p>
				<p>Privredna komora Srbije obrazuje Кomisiju za polaganje ispita za instruktora i sprovodi ispit za instruktora.</p>
				<p>Кomisija iz stava 5. ovog člana ima u svom sastavu
				<span class="v2-clan-left-1">predstavnika Privredne komore 
				Srbije i</span> najmanje po jednog predstavnika kojeg predlaže Ministarstvo i Zavod za unapređivanje obrazovanja i vaspitanja.</p>
				<p>Članovi komisije iz stava 6. ovog člana, obavljaju svoj rad bez naknade.</p>
				<p>Privredna komora Srbije izdaje licencu licu koje je položilo ispit za instruktora i vodi registar o izdatim licencama.</p>
				<p><span class="v2-clan-left-1">Licenca sadrži</span>: registarski broj licence, ime, prezime i zanimanje lica koje je položilo ispit za instruktora<span class="v2-clan-left-1">
				</span>.</p>
				<p class="v2-clan-left-1">Registar o izdatim licencama sadrži: 
				registarski broj licence, ime, ime jednog roditelja, prezime i 
				zanimanje lica koje je položilo ispit za instruktora, najviši 
				nivo obrazovanja, JMBG, adresa, kontakt telefon, elektronsku 
				adresu.</p>
				<p>Troškove izdavanja licence i vođenja registra o izdatim licencama snosi Privredna komora Srbije.</p>
				<p>Visinu troškova obuke i polaganja ispita za instruktora utvrđuje opštim aktom Privredna komora Srbije.</p>
				<p>Troškove obuke i polaganja ispita za instruktora snosi poslodavac<span class="v2-clan-left-1">, odnosno fizičko lice ukoliko se 
				samo prijavi za polaganje ispita</span>.</p>
				<p>Poslove sprovođenja ispita, izdavanja licence i vođenja registra o izdatim licencama za instruktore, Privredna komora Srbije obavlja kao poverene poslove.</p>
				<p>Program obuke, bliže uslove i druga pitanja od značaja za polaganje ispita za instruktora, na predlog Zavoda za unapređivanje obrazovanja i vaspitanja, propisuje ministar.</p>
				<p>*Službeni glasnik RS, broj 6/2020</p>
				<p class="bold">VI. OCENJIVANJE I ISPITI U DUALNOM OBRAZOVANJU</p>
				<p class="bold">Ocenjivanje učenika</p>
				<p class="clan">Član 31.</p>
				<p>Instruktor kontinuirano prati napredovanja učenika u saradnji s koordinatorom učenja kroz rad, u cilju sticanja kompetencija propisanih standardom kvalifikacije.</p>
				<p>Ocenjivanje učenika vrši se u skladu s planom i programom nastave i učenja, zakonom i pravilnikom kojim se bliže uređuje ocenjivanje učenika u srednjem obrazovanju i vaspitanju.</p>
				<p class="bold">Završni i maturski ispit</p>
				<p class="clan">Član 32.</p>
				<p>Sadržina i način sprovođenja završnog, odnosno maturskog ispita propisani su planom i programom nastave i učenja.</p>
				<p>Završnim, odnosno maturskim ispitom proveravaju se i stečene kompetencije u skladu sa standardom kvalifikacije.</p>
				<p>Pri proveri stečenih kompetencija tokom učenja kroz rad obavezno učestvuju kvalifikovani predstavnici poslodavaca, bez naknade.</p>
				<p>Predstavnike poslodavaca iz stava 3. ovog člana, imenuje Privredna komora Srbije.</p>
				<p>Nakon položenog završnog, odnosno maturskog ispita učeniku se izdaje javna isprava, u skladu sa zakonom.</p>
				<p>Učenik se može upisati na sledeći nivo obrazovanja i vaspitanja, u skladu sa zakonom. </p>
				<p>Dodatak diplome učenika koji je položio završni, odnosno maturski ispit sadrži podatak o obimu ostvarenog učenja kroz rad i spisak poslodavaca kod kojih je učenje kroz rad obavljeno.</p>
				<p class="bold">VII. MATERIJALNO I FINANSIJSКO OBEZBEĐENJE UČENIКA</p>
				<p class="bold">Materijalno obezbeđenje učenika</p>
				<p class="clan">Član 33.</p>
				<p>Učeniku koji obavlja učenje kroz rad poslodavac obezbeđuje:</p>
				<p>1) sredstava i opremu za ličnu zaštitu na radu;</p>
				<p>2) naknadu stvarnih troškova prevoza od škole do mesta izvođenja učenja kroz rad i nazad, najviše u visini cene prevozne karte u javnom saobraćaju, ukoliko poslodavac nije obezbedio sopstveni prevoz<span class="v2-clan-left-1">, 
				odnosno ukoliko nije na drugi način obezbeđen</span>;</p>
				<p>3) naknadu troškova ishrane u skladu sa opštim aktom poslodavca;</p>
				<p>4) osiguranje za slučaj povrede tokom učenja kroz rad kod poslodavca<span class="v2-clan-left-1">, 
				ukoliko nije na drugi način obezbeđeno</span>.</p>
				<p>Poslodavac može da obezbedi učeniku i pokriće troškova smeštaja i ishrane u učeničkom domu.</p>
				<p class="hide-change">*Službeni glasnik RS, broj 6/2020</p>
				<p class="bold">Finansijsko obezbeđenje učenika</p>
				<p class="clan">Član 34.</p>
				<p>Učenik koji obavlja učenje kroz rad ima pravo na naknadu za učenje kroz rad. </p>
				<p>Naknada za učenje kroz rad isplaćuje se jednom mesečno najkasnije do kraja tekućeg meseca za prethodni mesec po svakom satu provedenom na učenju kroz rad u neto visini od najmanje 70% minimalne cene rada u skladu sa zakonom.</p>
				<p>Naknadu iz stava 2. ovog člana snosi poslodavac.</p>
				<p class="bold">VIII. NADZOR </p>
				<p class="clan">Član 35.</p>
				<p>Nadzor nad sprovođenjem ovog zakona vrši Ministarstvo.</p>
				<p>Inspekcijski nadzor vrši Ministarstvo preko prosvetne inspekcije. </p>
				<p>Nadzor koji se odnosi na uslove rada i bezbednost na radu kod poslodavca vrši ministarstvo nadležno za poslove rada – preko inspekcije rada.</p>
				<p>Nadzor nad obavljanjem poslova poverenih ovim zakonom Privrednoj komori Srbije vrši Ministarstvo.</p>
				<p class="bold">IX. КAZNENE ODREDBE</p>
				<p class="clan">Član 36.</p>
				<p>Novčanom kaznom od 50.000 do 100.000 dinara kazniće se za prekršaj škola ako o raskidu ugovora iz člana 26. stav 1. ovog zakona, ne obavesti Ministarstvo u roku iz člana 26. stav 3. ovog zakona. </p>
				<p>Novčanom kaznom od 5.000 do 50.000 dinara za prekršaj iz ovog člana kazniće se i direktor, odnosno odgovorno lice škole.</p>
				<p class="clan">Član 37.</p>
				<p>Novčanom kaznom od 50.000 do 100.000 dinara kazniće se za prekršaj poslodavac – pravno lice ili preduzetnik ako:</p>
				<p>1) sprovodi učenje kroz rad suprotno članu 6. stav 2. ovog zakona;</p>
				<p>2) ne obezbedi sredstava i opremu za ličnu zaštitu na radu iz člana 33. tačka 1) ovog zakona;</p>
				<p>3) ne obezbedi naknadu stvarnih troškova prevoza od škole do mesta izvođenja učenja kroz rad i nazad iz člana 33. tačka 2) ovog zakona;</p>
				<p>4) ne obezbedi naknadu troškova ishrane iz člana 33. tačka 3) ovog zakona;</p>
				<p>5) ne obezbedi osiguranje iz člana 33. tačka 4) ovog zakona;</p>
				<p>6) ne obezbedi naknadu za učenje kroz rad iz člana 34. stav 2. ovog zakona.</p>
				<p>Novčanom kaznom od 5.000 do 50.000 dinara za prekršaj iz ovog člana kazniće se i odgovorno lice kod poslodavca.</p>
				<p class="bold">X. PRELAZNE I ZAVRŠNE ODREDBE</p>
				<p class="clan">Član 38.</p>
				<p>Podzakonske akte za sprovođenje ovog zakona, ministar donosi u roku od šest meseci od dana stupanja na snagu ovog zakona.</p>
				<p>Akte iz člana 12. stav 13. i člana 30. stav 11. ovog zakona Privredna komora Srbije donosi u roku od tri meseca od dana stupanja na snagu ovog zakona.</p>
				<p>Do početka primene zakona koji uređuje nacionalni okvir kvalifikacija, standard kvalifikacije u dualnom obrazovanju utvrđuje se u skladu sa zakonom kojim se uređuju osnove sistema obrazovanja i vaspitanja, osim dela koji se odnosi na opis rada koji utvrđuje Privredna komora Srbije. </p>
				<p class="clan">Član 39.</p>
				<p><span class="v2-clan-left-1">Lice koje ispunjava uslove 
				propisane članom 29. stav 1. tač. 1)–4) i 6) ovog zakona</span>, a koje je do stupanja na snagu ovog zakona učestvovalo u sprovođenju praktične nastave u srednjem stručnom obrazovanju u skladu sa važećim nastavnim planom i programom, ima pravo da Privrednoj komori Srbije podnese zahtev za izdavanje licence za instruktora.</p>
				<p class="v2-clan-left-1">Uz zahtev iz stava 1. ovog člana lice 
				dostavlja dokaz da je pohađalo obuku čiji program odgovara 
				programu obuke propisanom u skladu sa članom 30. stav 15. ovog 
				zakona.</p>
				<p><span class="hide-change">*Službeni glasnik RS, broj 6/2020</span></p>
				<p class="clan">Član 40.</p>
				<p>Vlada obrazuje komisiju za razvoj i sprovođenje dualnog obrazovanja u roku od 60 dana od dana stupanja na snagu ovog zakona, radi sprovođenja i unapređivanja dualnog obrazovanja i trogodišnjih vrednovanja ostvarenih rezultata.</p>
				<p class="clan">Član 41.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”, a primenjuje se od školske 2019/2020. godine.</p>
	</div>

