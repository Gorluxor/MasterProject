


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
.auto-style2 {
	text-align: right;
	margin-top: 0;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije koju predstavlja Ministarstvo odbrane i Vlade Republike Mjanmarske Unije koju predstavlja Ministarstvo odbrane o saradnji u oblasti odbrane</p>
				<p>Proglašava se Zakon o potvrđivanju Sporazuma između Vlade Republike Srbije koju predstavlja Ministarstvo odbrane i Vlade Republike Mjanmarske Unije koju predstavlja Ministarstvo odbrane o saradnji u oblasti odbrane, koji je donela Narodna skupština Republike Srbije na sednici Četvrtog vanrednog zasedanja u 2016. godini, 12. februara 2016. godine.</p>
				<p class="potpis">PR broj 17</p>
				<p class="auto-style2">U Beogradu, 19. februara 2016. godine</p>
				<p class="auto-style2">Predsednik Republike,</p>
				<p class="auto-style2"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma između Vlade Republike Srbije koju predstavlja Ministarstvo odbrane i Vlade Republike Mjanmarske Unije koju predstavlja Ministarstvo odbrane o saradnji u oblasti odbrane</p>
				<p class="auto-style1">"Službeni glasnik RS - Međunarodni ugovori", 
				broj 3 od 19. februara 2016.</p>
				<p class="auto-style1">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije koju predstavlja Ministarstvo odbrane i Vlade Republike Mjanmarske Unije koju predstavlja Ministarstvo odbrane o saradnji u oblasti odbrane, koji je potpisan u Beogradu, 11. maja 2015. godine, u originalu na srpskom, mjanmarskom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold">SPORAZUM</p>
				<p class="bold">IZMEĐU</p>
				<p class="bold">VLADE REPUBLIКE SRBIJE<br>КOJU PREDSTAVLJA MINISTARSTVO ODBRANE</p>
				<p class="bold">I </p>
				<p class="bold">VLADE REPUBLIКE MJANMARSКE UNIJE<br>КOJU PREDSTAVLJA MINISTARSTVO ODBRANE</p>
				<p class="bold">O SARADNJI U OBLASTI ODBRANE</p>
				<p>Vlada Republike Srbije koju predstavlja Ministarstvo odbrane i Vlada Republike Mjanmarske Unije koju predstavlja Ministarstvo odbrane (u daljem tekstu: „Strane”), </p>
				<p>polazeći od ciljeva i principa Povelje Ujedinjenih nacija,</p>
				<p>u želji da doprinesu miru i bezbednosti u svetu,</p>
				<p>ponašajući se u duhu partnerstva i saradnje i sa željom da se razviju dobri odnosi u oblasti odbrane, radi poboljšanja uzajamnog poštovanja, poverenja i razumevanja,</p>
				<p>sporazumele su se o sledećem:</p>
				<p class="bold">Član 1.<br>Definicije</p>
				<p>Termini koji se koriste u ovom sporazumu imaju sledeće značenje:</p>
				<p>(1) „Strana pošiljalac” označava državu koja šalje osoblje, sredstva i opremu na teritoriju Strane primaoca;</p>
				<p>(2) „Strana primalac” označava državu na čijoj teritoriji se nalaze osoblje, sredstva i oprema Strane pošiljaoca;</p>
				<p>(3) „Osoblje” označava vojna i civilna lica na službi u institucijama i organima Strana.</p>
				<p class="bold">Član 2.<br>Cilj</p>
				<p>(1) Cilj ovog sporazuma je uspostavljanje opštih principa i procedura za saradnju Strana u oblasti odbrane.</p>
				<p>(2) Saradnja između Strana zasniva se na principima ravnopravnosti, reciprociteta i zajedničkih interesa.</p>
				<p class="bold">Član 3.<br>Odnos Sporazuma sa drugim međunarodnim ugovorima</p>
				<p>Ovaj sporazum neće uticati na prava i obaveze Strana koje proističu iz međunarodnih ugovora koje su pojedinačno ili zajedno zaključile sa drugim državama ili međunarodnim organizacijama.</p>
				<p class="bold">Član 4.<br>Nadležni organi</p>
				<p>(1) Nadležni organi za sprovođenje ovog sporazuma su Ministarstvo odbrane Republike Srbije i Ministarstvo odbrane Republike Mjanmarske Unije.</p>
				<p>(2) Radi realizacije ovog sporazuma, nadležni organi Strana mogu da zaključe posebne ugovore.</p>
				<p class="bold">Član 5.<br>Oblasti saradnje</p>
				<p>Strane ostvaruju saradnju u sledećim oblastima:</p>
				<p>1. odbrambena i bezbednosna politika;</p>
				<p>2. vojnoekonomska saradnja;</p>
				<p>3. naučnotehnička saradnja;</p>
				<p>4. vojno obrazovanje i obuka;</p>
				<p>5. vojna medicina i veterina i</p>
				<p>6. drugim oblastima od zajedničkog interesa, o kojima se Strane ili njihovi nadležni organi dogovore.</p>
				<p class="bold">Član 6.<br>Način sprovođenja Sporazuma </p>
				<p>Saradnja između Strana ostvaruje se:</p>
				<p>1. zvaničnim posetama;</p>
				<p>2. radnim sastancima;</p>
				<p>3. razmenom iskustava i konsultacijama;</p>
				<p>4. programima obuke i obrazovanja; </p>
				<p>5. učešćem na vežbama;</p>
				<p>6. učešćem na konferencijama, simpozijumima i seminarima i</p>
				<p>7. na druge načine o kojima se Strane ili njihovi nadležni organi dogovore.</p>
				<p class="bold">Član 7.<br>Godišnji plan saradnje</p>
				<p>Na osnovu ovog sporazuma, a saglasno specifičnim potrebama, nadležni organi Strana izrađuju godišnji plan bilateralne saradnje u kome se utvrđuju aktivnosti, vreme i mesto održavanja, odgovorni organi, broj učesnika i ostala pitanja u vezi sa organizacijom i sprovođenjem plana.</p>
				<p class="bold">Član 8.<br>Razmena podataka</p>
				<p>(1) Tokom realizacije ovog sporazuma, Strane razmenjuju isključivo podatke bez oznake tajnosti.</p>
				<p>(2) Razmena i zaštita tajnih podataka uređuju se posebnim sporazumom.</p>
				<p class="bold">Član 9.<br>Troškovi</p>
				<p>(1) Strane i/ili njihovi nadležni organi po principu reciprociteta, snose troškove u vezi sa realizacijom aktivnosti saglasno ovom sporazumu, kao i one u vezi sa aktivnostima na osnovu dodatnih ugovora i planova.</p>
				<p>(2) Strane i/ili njihovi nadležni organi mogu se dogovoriti o drugačijoj podeli troškova za konkretne aktivnosti.</p>
				<p class="bold">Član 10.<br>Opšte odredbe</p>
				<p>(1) Tokom aktivnosti koje se, u skladu sa ovim sporazumom, realizuju na teritoriji Strane primaoca, osoblje Strane pošiljaoca obavezno je da poštuje zakone, propise i procedure Strane primaoca.</p>
				<p>(2) Osoblje Strane pošiljaoca disciplinski je odgovorno svom komandantu, odnosno višem državnom službeniku ili vojnom predstavniku na teritoriji Strane primaoca.</p>
				<p>(3) Za svako počinjeno krivično delo na teritoriji Strane primaoca, osoblje Strane pošiljaoca biće pod krivičnom nadležnošću organa Strane primaoca.</p>
				<p>(4) Svaka od Strana odriče se zahteva za naknadu štete u slučaju smrti, povrede ili štete, koje mogu zadesiti osoblje ili imovinu jedne od Strana, a koje proističu iz činjenja ili nečinjenja prouzrokovanih od strane osoblja druge Strane u toku sprovođenja ovog sporazuma. </p>
				<p>(5) Izuzetno od odredbe stava (4) ovog člana, naknada štete može se potraživati u slučaju ako se činjenje ili nečinjenje izvrši namerno ili usled grube nepažnje. U tom slučaju, zahtevi za naknadu štete rešavaju se direktnim pregovorima između Strana, bez predavanja trećoj strani u nadležnost na rešavanje.</p>
				<p>(6) U slučaju smrti, povrede ili štete koje trećoj strani nanese osoblje Strana u toku vršenja aktivnosti u skladu sa ovim sporazumom, Strane će se dogovoriti u vezi sa plaćanjem naknade. Ukoliko se dogovor ne postigne, o tome će odlučiti nadležni sudovi države u kojoj se dogodio incident koji je prouzrokovao štetu. </p>
				<p>(7) Svaki zahtev koji nije obuhvaćen odredbama st. (5) i (6) ovog člana, rešava se u skladu sa nacionalnim zakonodavstvom države Strane na čijoj teritoriji se incident dogodio.</p>
				<p class="bold">Član 11.<br>Medicinska zaštita</p>
				<p>Strana primalac, u slučaju potrebe, pruža bez naknade, hitnu medicinsku i stomatološku zaštitu osoblju Strane pošiljaoca dok boravi na njenoj teritoriji u cilju realizacije ovog sporazuma. </p>
				<p class="bold">Član 12.<br>Rešavanje sporova</p>
				<p>Svaki spor koji eventualno nastane prilikom tumačenja ili primene ovog sporazuma, rešavaće se isključivo pregovorima i konsultacijama između Strana, bez posredovanja treće države ili međunarodne organizacije. </p>
				<p class="bold">Član 13.<br>Izmene i dopune</p>
				<p>Strane mogu da izmene i dopune ovaj sporazum u bilo koje vreme, zajedničkom pisanom saglasnošću. Usaglašene izmene i dopune stupaju na snagu u skladu sa članom 15. ovog sporazuma.</p>
				<p class="bold">Član 14.<br>Otkazivanje Sporazuma</p>
				<p>(1) Svaka od Strana može da otkaže ovaj sporazum pisanim obaveštenjem drugoj Strani. Sporazum prestaje da važi šest meseci od dana prijema takvog pisanog obaveštenja.</p>
				<p>(2) U slučaju prestanka važenja ovog sporazuma, sve aktivnosti koje su započete u periodu njegovog važenja biće realizovane pod istim uslovima pod kojima su i započete. </p>
				<p>(3) U slučaju prestanka važenja Sporazuma, ugovori iz člana 4. stav (2) ovog sporazuma, ostaju i dalje na snazi, osim ako se Strane drugačije ne dogovore.</p>
				<p class="bold">Član 15.<br>Stupanje na snagu</p>
				<p>(1) Ovaj sporazum zaključuje se na neodređeno vreme. </p>
				<p>(2) Ovaj sporazum stupa na snagu danom prijema poslednjeg obaveštenja kojim se Strane međusobno obaveštavaju da su u skladu sa svojim Ustavom i odgovarajućim nacionalnim zakonima sprovele postupak koji je neophodan za stupanje ovog sporazuma na snagu.</p>
				<p>Potpisano u Beogradu, 11. maja 2015. godine, u po dva originalna primerka, svaki na srpskom, mjanmarskom i engleskom jeziku. U slučaju različitog tumačenja ovog sporazuma, merodavan je tekst na engleskom jeziku.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>ZA<br>VLADU REPUBLIКE SRBIJE<br>КOJU PREDSTAVLJA<br>MINISTARSTVO ODBRANE</p>
								<p><br>Zoran Đorđević, s.r.<br>državni sekretar <br>u Ministarstvu odbrane</p>
							</td>
							<td>
								<p class="potpis">ZA <br>VLADU REPUBLIКE <br>MJANMARSКE UNIJE <br>КOJU PREDSTAVLJA<br>MINISTARSTVO ODBRANE<br>komodor Aung To, s.r.<br>zamenik ministra odbrane</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

