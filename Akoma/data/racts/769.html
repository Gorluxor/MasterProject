


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
	margin-top: 0;
}
	</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="naslov">o proglašenju Zakona o potvrđivanju Sporazuma između Vlade Republike Srbije i Vlade Republike Moldavije o saradnji u oblasti odbrane</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Republike Moldavije o saradnji u oblasti odbrane, koji je donela Narodna skupština Republike Srbije na sednici Petog vanrednog zasedanja u 2014. godini, 3. jula 2014. godine.</p>
				<p class="potpis">PR broj 41</p>
				<p class="potpis">U Beogradu, 3. jula 2014. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="naslov" style="margin-top: 0">ZAКON</p>
				<p class="naslov" style="margin-top: 0">o potvrđivanju Sporazuma između Vlade Republike Srbije i Vlade Republike Moldavije o saradnji u oblasti odbrane</p>
				<p class="auto-style1"><span lang="SR-CYR">"Službeni glasnik RS 
				- Međunarodni ugovori", broj 7 od 3. jula 2014.</span><span lang="SR" style="mso-ansi-language:
SR"><o:p></o:p></span></p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Republike Moldavije o saradnji u oblasti odbrane, koji je potpisan u Beogradu, 4. decembra 2013. godine, u originalu na srpskom, moldavskom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold">SPORAZUM</p>
				<p class="bold">IZMEĐU VLADE REPUBLIКE SRBIJE I VLADE REPUBLIКE MOLDAVIJE O SARADNJI U OBLASTI ODBRANE</p>
				<p>Vlada Republike Srbije i Vlada Republike Moldavije (u daljem tekstu: „Strane”), </p>
				<p>polazeći od ciljeva i principa Povelje Ujedinjenih nacija, </p>
				<p>u želji da doprinesu miru i bezbednosti u svetu, </p>
				<p>ponašajući se u duhu partnerstva i saradnje i sa željom da se razviju dobri odnosi u oblasti odbrane, radi poboljšanja uzajamnog poštovanja, poverenja i razumevanja, </p>
				<p>sporazumele su se o sledećem:</p>
				<p class="bold">Član 1.</p>
				<p class="bold">Definicije</p>
				<p>Termini koji se koriste u ovom sporazumu imaju sledeće značenje:</p>
				<p>(1) „Strana pošiljalac” označava državu koja šalje osoblje, sredstva i opremu na teritoriju Strane primaoca;</p>
				<p>(2) „Strana primalac” označava državu na čijoj teritoriji se nalaze osoblje, sredstva i oprema Strane pošiljaoca;</p>
				<p>(3) „Osoblje” označava vojna i civilna lica na službi u institucijama i organima Strana.</p>
				<p class="bold">Član 2.</p>
				<p class="bold">Cilj</p>
				<p>(1) Cilj ovog sporazuma je uspostavljanje opštih principa i procedura za saradnju Strana u oblasti odbrane.</p>
				<p>(2) Saradnja između Strana zasniva se na principima ravnopravnosti, reciprociteta i zajedničkih interesa.</p>
				<p class="bold">Član 3.</p>
				<p class="bold">Odnos Sporazuma sa drugim ugovorima</p>
				<p>Ovaj sporazum neće uticati na prava i obaveze Strana koje proističu iz međunarodnih ugovora koje su pojedinačno ili zajedno zaključile sa drugim državama ili međunarodnim organizacijama.</p>
				<p class="bold">Član 4.</p>
				<p class="bold">Nadležni organi</p>
				<p>(1) Nadležni organi za sprovođenje ovog sporazuma su Ministarstvo odbrane Republike Srbije i Ministarstvo odbrane Republike Moldavije.</p>
				<p>(2) Radi realizacije ovog sporazuma, nadležni organi Strana mogu da zaključe posebne ugovore.</p>
				<p class="bold">Član 5.</p>
				<p class="bold">Oblasti saradnje</p>
				<p>Strane će ostvarivati saradnju u oblastima:</p>
				<p>1. odbrambene i bezbednosne politike;</p>
				<p>2. vojnoekonomske saradnje;</p>
				<p>3. naučnotehničke saradnje;</p>
				<p>4. vojnog obrazovanja i obuke;</p>
				<p>5. vojne medicine i</p>
				<p>6. drugim oblastima od zajedničkog interesa, o kojima se Strane ili njihovi nadležni organi dogovore.</p>
				<p class="bold">Član 6.</p>
				<p class="bold">Način sprovođenja Sporazuma </p>
				<p>Saradnja između Strana će se ostvarivati:</p>
				<p>1. zvaničnim posetama;</p>
				<p>2. radnim sastancima;</p>
				<p>3. razmenom iskustava i konsultacijama;</p>
				<p>4. programima obuke i obrazovanja; </p>
				<p>5. učešćem na vežbama;</p>
				<p>6. učešćem na konferencijama, simpozijumima i seminarima i</p>
				<p>7. na druge načine o kojima se Strane ili njihovi nadležni organi dogovore.</p>
				<p class="bold">Član 7.</p>
				<p class="bold">Godišnji plan saradnje</p>
				<p>Na osnovu ovog sporazuma, a prema specifičnim potrebama, nadležni organi Strana će izraditi godišnji plan bilateralne saradnje za narednu godinu, u kome će utvrditi aktivnosti, vreme i mesto održavanja saradnje, odgovorne organe, broj učesnika i ostala pitanja u vezi sa organizacijom i sprovođenjem plana.</p>
				<p class="bold">Član 8.</p>
				<p class="bold">Razmena podataka</p>
				<p>(1) Za vreme sprovođenja ovog sporazuma, Strane će razmenjivati samo podatke za javnu upotrebu.</p>
				<p>(2) Razmena i zaštita tajnih podataka, urediće se posebnim sporazumom koji će se zaključiti između Strana.</p>
				<p class="bold">Član 9.</p>
				<p class="bold">Troškovi</p>
				<p>(1) Strane i/ili njihovi nadležni organi po principu reciprociteta, snose troškove u vezi sa realizacijom aktivnosti saglasno ovom sporazumu.</p>
				<p>(2) Strane i/ili njihovi nadležni organi mogu se dogovoriti o drugačijoj podeli troškova za konkretne aktivnosti.</p>
				<p class="bold">Član 10.</p>
				<p class="bold">Opšte odredbe</p>
				<p>(1) Tokom aktivnosti koje se, u skladu sa ovim sporazumom, realizuju na teritoriji države Strane primaoca, osoblje Strane pošiljaoca obavezno je da poštuje zakone i procedure Strane primaoca.</p>
				<p>(2) Osoblje Strane pošiljaoca disciplinski je odgovorno svom komandantu, odnosno višem državnom službeniku ili vojnom predstavniku na teritoriji države Strane primaoca.</p>
				<p>(3) Za svako počinjeno krivično delo na teritoriji Strane primaoca, osoblje Strane pošiljaoca, biće pod krivičnom jurisdikcijom Strane primaoca.</p>
				<p>(4) Svaka od Strana odriče se zahteva za naknadu štete u slučaju smrti, povrede ili štete, koje mogu zadesiti osoblje ili imovinu jedne od Strana, a koje proističu iz činjenja ili nečinjenja prouzrokovanih od strane osoblja druge Strane u toku sprovođenja ovog sporazuma. </p>
				<p>(5) Izuzetno od odredbe stava (4) ovog člana, zahtevi za naknadu štete mogu se potraživati u slučaju ako se činjenje ili nečinjenje izvrši namerno ili usled grube nepažnje. U tom slučaju, zahtev za naknadu štete rešava se direktnim pregovorima između Strana, bez predavanja trećoj strani u nadležnost na rešavanje.</p>
				<p>(6) U slučaju smrti, povrede ili štete koje trećoj strani nanese osoblje Strana u toku vršenja aktivnosti u skladu sa ovim sporazumom, Strane će se dogovoriti u vezi sa plaćanjem naknade. Ukoliko se dogovor ne postigne, o tome će odlučiti nadležni sud države u kojoj se dogodio incident koji je prouzrokovao štetu.</p>
				<p class="bold">Član 11.</p>
				<p class="bold">Medicinska zaštita</p>
				<p>U slučaju potrebe Strana primalac pružiće bez naknade, hitnu medicinsku i stomatološku zaštitu osoblju Strane pošiljaoca dok boravi na njenoj teritoriji u cilju realizacije ovog sporazuma.</p>
				<p class="bold">Član 12.</p>
				<p class="bold">Rešavanje sporova</p>
				<p>Svaki spor koji eventualno nastane prilikom tumačenja ili primene ovog sporazuma, rešavaće se pregovorima i konsultacijama između Strana, bez posredovanja treće države ili međunarodne organizacije. </p>
				<p class="bold">Član 13.</p>
				<p class="bold">Izmene i dopune</p>
				<p>Strane mogu da izmene i dopune ovaj sporazum u bilo koje vreme, zajedničkom pisanom saglasnošću. Usaglašene izmene i dopune stupaju na snagu u skladu sa članom 15. ovog sporazuma.</p>
				<p class="bold">Član 14.</p>
				<p class="bold">Otkazivanje Sporazuma</p>
				<p>(1) Svaka od Strana može da otkaže ovaj sporazum pisanim obaveštenjem drugoj Strani. Sporazum će prestati da važi šest meseci nakon prijema takvog pisanog obaveštenja.</p>
				<p>(2) U slučaju prestanka važenja ovog sporazuma, sve aktivnosti započete u periodu njegovog važenja biće realizovane pod istim uslovima pod kojima su i započete. </p>
				<p class="bold">Član 15.</p>
				<p class="bold">Stupanje na snagu</p>
				<p>(1) Ovaj sporazum se zaključuje na neodređeni period.</p>
				<p>(2) Ovaj sporazum stupa na snagu danom prijema poslednjeg obaveštenja kojim se Strane međusobno obaveštavaju da su u skladu sa nacionalnim zakonodavstvom, sprovele postupak koji je neophodan za stupanje na snagu Sporazuma.</p>
				<p>Sačinjeno u Beogradu, 4. decembra 2013. godine, u dva istovetna primerka na srpskom, moldavskom i engleskom jeziku. U slučaju različitog tumačenja ovog sporazuma, merodavan je tekst na engleskom jeziku.</p>
				<p>&nbsp; &nbsp;</p>
				<table class="tabela-bez-bordera">
					<tbody>
						<tr>
							<td>
								<p><span class="bold">ZA VLADU</span></p>
								<p><span class="bold">REPUBLIКE SRBIJE</span></p>
								<p> Nebojša Rodić, s.r.</p>
								<p>ministar odbrane</p>
							</td>
							<td>
								<p class="potpis"><span class="bold">ZA VLADU </span></p>
								<p class="potpis"><span class="bold">REPUBLIКE MOLDAVIJE</span></p>
								<p class="potpis">Vitalie Marinuca, s.r.</p>
								<p class="potpis">ministar odbrane</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u ,,Službenom glasniku Republike Srbije – Međunarodni ugovori”.</p>
	</div>

