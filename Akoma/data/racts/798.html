


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Belorusije o vojno-tehničkoj saradnji </p>
				<p>Proglašava se Zakon o potvrđivanju Sporazuma između Vlade Republike Srbije i Vlade Republike Belorusije o vojno-tehničkoj saradnji, koji je donela Narodna skupština Republike Srbije, na Petoj sednici Prvog redovnog zasedanja u 2017. godini, 29. maja 2017. godine.</p>
				<p class="potpis">PR broj 24</p>
				<p class="potpis">U Beogradu, 29. maja 2017. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="odluka-zakon">o potvrđivanju Sporazuma između Vlade Republike Srbije i Vlade Republike Belorusije o vojno-tehničkoj saradnji </p>
				<p class="centar">"Službeni glasnik RS - Međunarodni ugovori", 
				broj 4 od 30. maja 2017.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Republike Belorusije o vojno-tehničkoj saradnji, koji je potpisan u Minsku, 26. januara 2017. godine, u originalu na srpskom, ruskom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold"><span class="bold">SPORAZUM<br>IZMEĐU VLADE REPUBLIКE CPBIJE <br>I VLADE REPUBLIКE BELORUSIJE <br>O BOJHO-TEXHIČKOJ SARADNJI</span></p>
				<p>Vlada Republike Cpbije i Vlada Republike Belorusije, u daljem tekstu: Strane, </p>
				<p>U skladu sa ciljevima i principima definisanim u Povelji Ujedinjenih nacija, </p>
				<p>Rukovodeći se opštepriznatim načelima i normama međunarodnog prava, kao i uzajamnom težnjom za razvijanjem i jačanjem prijateljskih odnosa između Republike Srbije i Republike Belorusije,</p>
				<p>U nameri da pazvijajy vojno-tehničku saradnju zasnovanu na uzajamnom poštovanju, poverenju i obostranom interesu Strana, </p>
				<p>Sporazumele su se o sledećem:</p>
				<p class="clan">Član 1.</p>
				<p>Prema ovom sporazumu, vojno-tehnička saradnja Strana se odvija u vezi sa sledećim pitanjima: </p>
				<p>– zajednički projekti (projekti na molbu jedne od Strana) novih uzoraka vojne tehnike i naoružanja, radio i elektronske opreme, tehnike specijalne namene, kao i odgovarajućih tehnologija za projektovanje i proizvodnju navedene tehnike i naoružanja za vazduhoplovstvo, protivvazdušnu odbranu i kopnenu vojsku; </p>
				<p>– proizvodnja, modernizacija, remont i isporuka:</p>
				<p>vazduhoplovne tehnike i naoružanja,</p>
				<p>tehnike i naoružanja za protivvazdušnu odbranu,</p>
				<p>optičkih instrumenata, laserske aparature i alata za specijalnu namenu,</p>
				<p>radio i elektronske tehnike i naoružanja, uključujući automatske sisteme upravljanja jedinicama i naoružanjem, telekomunikaciono-informacionih sistema i sredstava, prenosa podataka, izviđanja i radioelektronske borbe;</p>
				<p>– razmena stručnjaka sa ciljem realizacije aktivnosti u oblasti istraživanja, razrade, obuke, proizvodnje, remonta i održavanja, kao i zajedničkih projekata;</p>
				<p>– predaja ekskluzivnih prava, uz naknadu, za proizvodnju naoružanja i vojne tehnike, obezbeđivanje konsultantske i tehničke podrške u procesu te proizvodnje;</p>
				<p>– realizacija zajedničkih aktivnosti na rekonstrukciji i modernizaciji preduzeća koja proizvode robu vojne namene;</p>
				<p>– pružanje usluga tehničkog održavanja i remonta naoružanja i vojne tehnike;</p>
				<p>– školovanje, usavršavanje i obuka pripadnika oružanih snaga i stručnjaka;</p>
				<p>– razmena naučno-tehničkih i drugih informacija i iskustava;</p>
				<p>– kao i u vezi sa ostalim pitanjima vojno-tehničke saradnje, o kojima se Strane ili njihovi ovlašćeni organi dogovore.</p>
				<p>Saradnja prema ovom sporazumu se zasniva na principima uzajamnosti i jednakosti Strana. </p>
				<p class="clan">Član 2.</p>
				<p>Ovlašćeni organi Strana za realizaciju ovog sporazuma su:</p>
				<p>– za Vladu Republike Srbije – Ministarstvo odbrane Republike Srbije;</p>
				<p>– za Vladu Republike Belorusije – Državni vojno-industrijski savet Republike Belorusije.</p>
				<p class="clan">Član 3.</p>
				<p>Saradnja Strana na osnovu ovog sporazuma realizuje se u skladu sa zakonodavstvom svake od država Strana, kao i u skladu sa njihovim međunarodnim obavezama. </p>
				<p>U cilju realizacije ovog sporazuma, Strane i/ili ovlašćeni organi mogu po potrebi zaključiti posebne sporazume i ugovore, u odnosu na konkretna pitanja saradnje iz člana 1. ovog sporazuma.</p>
				<p>Strane mogu, po potrebi, formirati zajedničku komisiju za vojno-tehničku saradnju i razraditi plan vojno-tehničke saradnje.</p>
				<p class="clan">Član 4.</p>
				<p>Strane se obavezuju da obezbede zaštitu tajnih podataka dobijenih na osnovu saradnje prema ovom sporazumu, u skladu sa važećim zakonodavstvom država Strana i međunarodnim ugovorima čije su one potpisnice. Jedna od Strana može izvršiti predaju podataka tpećoj strani samo posle prethodnog obaveštenja i pisane dozvole druge Strane.</p>
				<p>Podaci/informacije dobijeni od jedne od Strana tokom odvijanja saradnje prema ovom sporazumu, ne smeju biti upotrebljeni na štetu druge Strane.</p>
				<p class="clan">Član 5.</p>
				<p>Vojny tehniku, naoružanje, uključujući i tehnologije i informacije o njima koji su dobijeni ili kupljeni u skladu sa ovim sporazumom, svaka od Strana upotrebljava izričito za namenu kako je bila određena i ne sme ih predati ili prodati trećoj strani bez odgovarajuće prethodne pisane saglasnosti druge Strane.</p>
				<p class="clan">Član 6.</p>
				<p>Strane su saglasne da postojeća prava intelektualne svojine i poslovne tajne, kao i ona koja nastanu u okviru vojno-tehničke saradnje prema ovom sporazumu, poštuju, čuvaju i štite u skladu sa važećim zakonodavstvom država Strana i međunarodnim ugovorima čije su potpisnice.</p>
				<p>Tretman i korišćenje prava intelektualne svojine, koja nastane kao rezultat zajedničkog rada država Strana u okviru saradnje prema ovom sporazumu, uređuje se ugovorima između država Strana, kojima se obezbeđuje odgovarajuća i efikasna zaštita intelektualne svojine, i u skladu sa nacionalnim zakonodavstvom država Strana i međunarodnim ugovorima iz oblasti zaštite prava intelektualne svojine, čije su one potpisnice. </p>
				<p class="clan">Član 7.</p>
				<p>Sva sporna pitanja koja se mogu pojaviti tokom procesa saradnje, uključujući tumačenja ovog sporazuma, rešavaće se putem pregovora i konsultacija između Strana. </p>
				<p class="clan">Član 8.</p>
				<p>Ovaj sporazum može biti izmenjen uz uzajamnu saglasnost Strana, u pisanoj formi.</p>
				<p>Izmene Sporazuma stupaju na snagu u skladu sa članom 9. ovog sporazuma.</p>
				<p class="clan">Član 9.</p>
				<p>Ovaj sporazum stupa na snagu danom prijema poslednjeg pisanog obaveštenja, kojim se Strane međusobno obaveštavaju, redovnim diplomatskim putem, o tome da su ispunile unutrašnju proceduru neophodnu za njegovo stupanje na snagu.</p>
				<p>Ovaj sporazum se zaključuje na pet (5) godina i automatski se produžava na naredne periode od pet (5) godina, osim ukoliko jedna od Strana ne obavesti u pisanom obliku drugu Stranu najkasnije šest meseci pre isteka početnog ili bilo kog drugog perioda važenja ovog sporazuma, o nameri da raskine ovaj sporazum.</p>
				<p>Prestanak važenja ovog sporazuma ne utiče na izvršavanje obaveza iz sporazuma i ugovora, koji su zaključeni u skladu s ovim sporazumom tokom perioda njegovog važenja, osim u slučaju ako su se Strane dogovorile na drugi način. </p>
				<p>Sačinjeno u Minsku, 26. januara 2017. godine, u po dva originalna primerka, svaki na srpskom, ruskom i engleskom jeziky, pri čemu je svaki tekst podjednako verodostojan. U slučaju potrebe za tumačenjem, engleski tekst biće merodavan.</p>
				<table class="tabela-sa-borderom">
					<tbody>
						<tr>
							<td class="auto-style1">
								<p><span class="bold">Za Vladu</span></p>
								<p><span class="bold">Republike Srbije </span></p>
								<p>Zoran Đorđević, s.r.</p>
							</td>
							<td class="auto-style1">
								<p><span class="bold">Za Vladu</span></p>
								<p><span class="bold">Republike Belorusije</span></p>
								<p>Sergej Uruljev, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

