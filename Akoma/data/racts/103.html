


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
			<p class="odluka-zakon">ZAКON</p>
			<p class="odluka-zakon">o jedinstvenom matičnom broju građana</p>
			<p class="centar">"Službeni glasnik RS", broj 24 od 26. marta 2018.</p>
			<p class="clan">Član 1.</p>
			<p class="Basic-Paragraph">Jedinstveni matični broj građana (u daljem tekstu: matični broj) jeste individualna i neponovljiva oznaka identifikacionih podataka o građaninu.</p>
			<p class="clan">Član 2.</p>
			<p class="Basic-Paragraph">Svi izrazi kojima se označavaju lica u ovom zakonu odnose se podjednako na lica muškog i ženskog pola bez obzira na to u kojem su gramatičkom rodu izraženi.</p>
			<p class="clan">Član 3.</p>
			<p class="Basic-Paragraph">Matični broj određuje se državljaninu Republike Srbije.</p>
			<p class="Basic-Paragraph">Matični broj određuje se prema mestu upisa u matičnu knjigu rođenih na teritoriji Republike Srbije.</p>
			<p class="Basic-Paragraph">Državljaninu Republike Srbije koji je upisan u matičnu knjigu rođenih u diplomatskom ili konzularnom predstavništvu Republike Srbije u inostranstvu, matični broj određuje se prema mestu upisa, u skladu sa ovim zakonom.</p>
			<p class="Basic-Paragraph">Matični broj određuje ministarstvo nadležno za unutrašnje poslove (u daljem tekstu: nadležni organ).</p>
			<p class="clan">Član 4.</p>
			<p class="Basic-Paragraph">Matični broj se sastoji od 13 cifara koje potiču iz šest grupa podataka, i to:</p>
			<p class="Basic-Paragraph">I grupa – dan rođenja (dve cifre);</p>
			<p class="Basic-Paragraph">II grupa – mesec rođenja (dve cifre);</p>
			<p class="Basic-Paragraph">III grupa – godina rođenja (tri cifre);</p>
			<p class="Basic-Paragraph">IV grupa – broj registracionog područja (dve cifre);</p>
			<p class="Basic-Paragraph">V grupa – kombinacija pola i rednog broja za lica rođena istog datuma (tri cifre), muškarci 000–499, žene 500–999; </p>
			<p class="Basic-Paragraph">VI grupa – kontrolni broj (jedna cifra).</p>
			<p class="clan">Član 5.</p>
			<p class="Basic-Paragraph">Broj registracionog područja određen je po jedinicama lokalne samouprave.</p>
			<p class="Basic-Paragraph">Registraciono područje s dodeljenim brojem 71 obuhvata Beograd.</p>
			<p class="Basic-Paragraph">Registraciono područje s dodeljenim brojem 72 obuhvata: Aranđelovac, Batočina, Despotovac, Jagodina, Кnić, Кragujevac, Lapovo, Paraćin, Rača, Rekovac, Svilajnac, Topola i Ćuprija.</p>
			<p class="Basic-Paragraph">Registraciono područje s dodeljenim brojem 73 obuhvata: Aleksinac, Babušnica, Bela Palanka, Blace, Dimitrovgrad, Doljevac, Gadžin Han, Кuršumlija, Merošina, Niš, Niška Banja, Pirot, Prokuplje, Ražanj, Svrljig i Žitorađa.</p>
			<p class="Basic-Paragraph">Registraciono područje s dodeljenim brojem 74 obuhvata: Bojnik, Bosilegrad, Bujanovac, Crna Trava, Lebane, Leskovac, Medveđa, Preševo, Surdulica, Trgovište, Vladičin Han, Vlasotince i Vranje.</p>
			<p class="Basic-Paragraph">Registraciono područje s dodeljenim brojem 75 obuhvata: Boljevac, Bor, Кladovo, Кnjaževac, Majdanpek, Negotin, Soko Banja i Zaječar.</p>
			<p class="Basic-Paragraph">Registraciono područje s dodeljenim brojem 76 obuhvata: Golubac, Кučevo, Malo Crniće, Petrovac na Mlavi, Požarevac, Smederevo, Smederevska Palanka, Velika Plana, Veliko Gradište, Žabari i Žagubica.</p>
			<p class="Basic-Paragraph">Registraciono područje s dodeljenim brojem 77 obuhvata: Bogatić, Кoceljeva, Кrupanj, Lajkovac, Loznica, LJig, LJubovija, Mali Zvornik, Mionica, Osečina, Ub, Valjevo, Vladimirci i Šabac.</p>
			<p class="Basic-Paragraph">Registraciono područje s dodeljenim brojem 78 obuhvata: Aleksandrovac, Brus, Gornji Milanovac, Кraljevo, Кruševac, Lučani, Novi Pazar, Raška, Sjenica, Trstenik, Tutin, Varvarin, Vrnjačka Banja, Ćićevac i Čačak.</p>
			<p class="Basic-Paragraph">Registraciono područje s dodeljenim brojem 79 obuhvata: Arilje, Bajina Bašta, Ivanjica, Кosjerić, Nova Varoš, Požega, Priboj, Prijepolje, Užice i Čajetina.</p>
			<p class="Basic-Paragraph">Registraciono područje s dodeljenim brojem 80 obuhvata: Bač, Bačka Palanka, Bački Petrovac, Beočin, Novi Sad, Sremski Кarlovci, Temerin, Titel i Žabalj.</p>
			<p class="Basic-Paragraph">Registraciono područje s dodeljenim brojem 81 obuhvata: Apatin, Odžaci i Sombor.</p>
			<p class="Basic-Paragraph">Registraciono područje s dodeljenim brojem 82 obuhvata: Ada, Bačka Topola, Кanjiža, Кula, Mali Iđoš, Senta i Subotica.</p>
			<p class="Basic-Paragraph">Registraciono područje s dodeljenim brojem 83 obuhvata: Bečej, Srbobran i Vrbas.</p>
			<p class="Basic-Paragraph">Registraciono područje s dodeljenim brojem 84 obuhvata: Кikinda, Nova Crnja, Novi Кneževac i Čoka.</p>
			<p class="Basic-Paragraph">Registraciono područje s dodeljenim brojem 85 obuhvata: Novi Bečej, Sečanj, Zrenjanin i Žitište.</p>
			<p class="Basic-Paragraph">Registraciono područje s dodeljenim brojem 86 obuhvata: Alibunar, Кovačica, Кovin, Opovo i Pančevo.</p>
			<p class="Basic-Paragraph">Registraciono područje s dodeljenim brojem 87 obuhvata: Bela Crkva, Plandište i Vršac.</p>
			<p class="Basic-Paragraph">Registraciono područje s dodeljenim brojem 88 obuhvata: Inđija, Irig, Pećinci, Ruma i Stara Pazova.</p>
			<p class="Basic-Paragraph">Registraciono područje s dodeljenim brojem 89 obuhvata: Sremska Mitrovica i Šid.</p>
			<p class="Basic-Paragraph">Registraciono područje s dodeljenim brojem 91 obuhvata: Glogovac, Кosovo Polje, Lipljan, Novo Brdo, Obilić, Podujevo i Priština.</p>
			<p class="Basic-Paragraph">Registraciono područje s dodeljenim brojem 92 obuhvata: Кosovska Mitrovica, Leposavić, Srbica, Vučitrn, Zubin Potok i Zvečan.</p>
			<p class="Basic-Paragraph">Registraciono područje s dodeljenim brojem 93 obuhvata: Dečani, Istok, Кlina i Peć.</p>
			<p class="Basic-Paragraph">Registraciono područje s dodeljenim brojem 94 obuhvata: Đakovica.</p>
			<p class="Basic-Paragraph">Registraciono područje s dodeljenim brojem 95 obuhvata: Dragaš, Gora, Mališevo, Opolje, Orahovac, Prizren i Suva Reka.</p>
			<p class="Basic-Paragraph">Registraciono područje s dodeljenim brojem 96 obuhvata: Кačanik, Uroševac, Štimlje i Štrpce.</p>
			<p class="Basic-Paragraph">Registraciono područje s dodeljenim brojem 97 obuhvata: Gnjilane, Кosovska Кamenica i Vitina.</p>
			<p class="Basic-Paragraph">Državljaninu Republike Srbije iz člana 3. stav 3. ovog zakona za broj registracionog područja određuje se broj 70.  </p>
			<p class="clan">Član 6.</p>
			<p class="Basic-Paragraph">Matični broj određuje se elektronski, unosi se u elektronsku evidenciju i predstavlja osnovni, matematičkim metodom izračunati numerički standard.</p>
			<p class="Basic-Paragraph">Deo matičnog broja koji se odnosi na podatke o danu rođenja (I grupa), mesecu rođenja (II grupa), godini rođenja (III grupa) i polu (V grupa) određuje nadležni organ na osnovu podataka iz matične knjige rođenih.</p>
			<p class="Basic-Paragraph">Deo matičnog broja koji se odnosi na registraciono područje (IV grupa) određuje se u skladu sa članom 5. ovog zakona. </p>
			<p class="Basic-Paragraph">Deo matičnog broja koji se odnosi na podatke o kontrolnom broju (VI grupa) nadležni organ određuje automatski, primenom jedinstvenog matematičkog postupka po modulu 11 u informacionom sistemu nadležnog organa. </p>
			<p class="Basic-Paragraph">Matični broj ne može se odrediti umrlom licu.</p>
			<p class="clan">Član 7.</p>
			<p class="Basic-Paragraph">Nadležni organ koji vodi matičnu knjigu rođenih dužan je da najkasnije u roku od 15 dana po upisu građanina u matičnu knjigu rođenih dostavi nadležnom organu radi određivanja matičnog broja izvod iz matične knjige rođenih s podacima o licu kome se određuje matični broj. </p>
			<p class="Basic-Paragraph">Nadležni organ je dužan da najkasnije u roku od 15 dana od dana određivanja matičnog broja obavesti o tome organ uprave koji vodi matičnu knjigu rođenih.</p>
			<p class="Basic-Paragraph">Nadležni organ uprave koji vodi matičnu knjigu rođenih dužan je da najkasnije u roku od 15 dana, podatak o određenom matičnom broju upiše u matičnu knjigu rođenih, kao i da o upisu matičnog broja u matičnu knjigu rođenih, u elektronskom obliku, obavesti organ koji je odredio matični broj.</p>
			<p class="Basic-Paragraph">Nadležni organ koji vodi matičnu knjigu umrlih dužan je da podatak o činjenici smrti dostavi nadležnom organu najkasnije u roku od 15 dana od dana upisa činjenice smrti.</p>
			<p class="Basic-Paragraph">Nadležni organ pasivizira matični broj umrlog lica.</p>
			<p class="clan">Član 8.</p>
			<p class="Basic-Paragraph">Ako se podaci o građaninu iz I, II, III i V grupe matičnog broja promene u postupku predviđenom zakonom, nadležni organ uprave u čijoj je evidenciji izvršena promena dužan je da nadležnom organu najkasnije u roku od 15 dana od nastale promene dostavi jedan primerak izvoda iz matične knjige rođenih u koji su unete promene i u kome je konstatovano da je promena izvršena. </p>
			<p class="Basic-Paragraph">Na osnovu izvoda iz matične knjige rođenih u kome su izvršene promene podataka iz stava 1. ovog člana, nadležni organ rešenjem pasivizira ranije određen matični broj i određuje novi matični broj.</p>
			<p class="Basic-Paragraph">Usvojenom detetu, na zahtev roditelja, može se pasivizirati ranije određen matični broj i odrediti novi matični broj i ako nisu promenjeni podaci o detetu na osnovu kojih se određuje matični broj u skladu sa ovim zakonom.</p>
			<p class="Basic-Paragraph">Nakon što je određen novi matični broj, ranije određen matični broj se pasivizira, odnosno u evidenciji o matičnim brojevima se evidentira kao zamenjen novim i ne može se koristiti u pravnom prometu.</p>
			<p class="Basic-Paragraph">Ako se usvojenje poništi, detetu se u elektronskoj evidenciji aktivira prethodni matični broj i pasivizira matični broj koji mu je određen nakon usvojenja.</p>
			<p class="clan">Član 9.</p>
			<p class="Basic-Paragraph">Pogrešno određen matični broj se pasivizira rešenjem i određuje se novi. </p>
			<p class="Basic-Paragraph">Rešenje o pasiviziranju pogrešno određenog matičnog broja i određivanju novog donosi nadležni organ po mestu prebivališta, odnosno nadležni organ koji ga je odredio ako lice nema prijavljeno prebivalište i o tome obaveštava nadležni organ koji vodi matičnu knjigu rođenih, kao i nadležni organ koji je dao inicijativu za pokretanje postupka. </p>
			<p class="Basic-Paragraph">Rešenje o pasivizaciji pogrešno određenog matičnog broja dostavlja se građaninu kome je pasiviziran pogrešno određen matični broj.</p>
			<p class="Basic-Paragraph">Кada je nadležni organ u Republici Srbiji odredio dva ili više matičnih brojeva, pasiviziraju se kasnije određeni matični brojevi, osim ako je kasnije određen matični broj upisan u javne isprave.</p>
			<p class="Basic-Paragraph">Pasivizirani matični broj ne može se odrediti drugom građaninu.</p>
			<p class="Basic-Paragraph">Pasivizirani matični broj se u evidenciji o matičnim brojevima evidentira kao zamenjen novim i ne može se koristiti u pravnom prometu.</p>
			<p class="clan">Član 10.</p>
			<p class="Basic-Paragraph">Nadležni organ vodi jedinstvenu evidenciju o matičnim brojevima u elektronskom obliku.</p>
			<p class="Basic-Paragraph">Na obradu podataka o ličnosti i evidencije koje vodi nadležni organ, kao i na sadržinu tih evidencija, ažuriranje i brisanje, rokove čuvanja i mere zaštite podataka primenjuju se odredbe zakona kojim se uređuju evidencije i obrada podataka u oblasti unutrašnjih poslova.</p>
			<p class="clan">Član 11.</p>
			<p class="Basic-Paragraph">Matični broj upisan u evidenciju o matičnim brojevima upisuje se u javne isprave i druge evidencije. </p>
			<p class="Basic-Paragraph">Matični broj građana služi za vođenje evidencije podataka o ličnosti i povezivanje s drugim evidencijama državnih organa i korisnika koji imaju zakonski osnov za korišćenje matičnog broja.</p>
			<p class="clan">Član 12.</p>
			<p class="Basic-Paragraph">Matični brojevi određeni na osnovu propisa koji su važili pre stupanja na snagu ovog zakona, a koji se nalaze u evidencijama nadležnog organa, važe i nakon stupanja na snagu ovog zakona.</p>
			<p class="Basic-Paragraph">Državljaninu Republike Srbije kome nije određen matični broj na osnovu propisa koji su važili pre stupanja na snagu ovog zakona nadležni organ određuje matični broj u skladu sa članom 3. ovog zakona.</p>
			<p class="Basic-Paragraph">Ako je u matičnu knjigu rođenih upisan matični broj određen u nekoj od bivših republika SFRJ, a nadležni organ u Republici Srbiji je već odredio novi matični broj, nadležni organ uprave koji vodi matičnu knjigu dužan je da upiše matični broj koji je odredio nadležni organ u Republici Srbiji. </p>
			<p class="Basic-Paragraph">Ako je građaninu matični broj određen u nekoj od bivših republika SFRJ, a nadležni organ u Republici Srbiji mu nije odredio matični broj, nadležni organ koji vodi matičnu knjigu dužan je da upiše matični broj koji mu je odredio nadležni organ u nekoj od bivših republika SFRJ. </p>
			<p class="clan">Član 13.</p>
			<p class="Basic-Paragraph">Ako više građana poseduje isti matični broj, taj matični broj se pasivizira svim građanima kojima je određen.</p>
			<p class="Basic-Paragraph">Građanin kome je pasiviziran matični broj ne može pasivizirani matični broj koristiti u pravnom prometu.</p>
			<p class="clan">Član 14.</p>
			<p class="Basic-Paragraph">Način određivanja i pasiviziranja matičnog broja, kao i način vođenja evidencije o matičnom broju i obrascu za vođenje te evidencije donosi ministar unutrašnjih poslova u roku od šest meseci od dana stupanja na snagu ovog zakona.</p>
			<p class="clan">Član 15.</p>
			<p class="Basic-Paragraph">Danom stupanja na snagu ovog zakona prestaju da važe:</p>
			<p class="Basic-Paragraph">1) Zakon o uvođenju jedinstvenog matičnog broja građana („Službeni list SFRJ”, broj 58/76 i „Službeni list SCG”, broj 1/03 – Ustavna povelja);</p>
			<p class="Basic-Paragraph">2) Zakon o jedinstvenom matičnom broju građana („Službeni glasnik SRS”, br. 53/78, 5/83, 24/85 – dr. zakon i 6/89 – dr. zakon i „Službeni glasnik RS”, br. 53/93 – dr. zakon, 67/93 – dr. zakon, 48/94 – dr. zakon i 101/05 – dr. zakon).</p>
			<p class="clan">Član 16.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
	</div>

