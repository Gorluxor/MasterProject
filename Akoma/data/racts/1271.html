


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p>&nbsp;</p>
	<p>Na osnovu člana 112. stav 1. tačka 2. Ustava Republike Srbije, donosim</p>
	<p class="ukaz">UКAZ</p>
	<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Italije o saradnji u oblasti energetike</p>
	<p class="ukaz-naslov">&nbsp;</p>
	<p>Proglašava se Zakon o potvrđivanju Sporazuma između Vlade Republike Srbije i Vlade Republike Italije o saradnji u oblasti energetike, koji je donela Narodna skupština Republike Srbije na Desetoj sednici Drugog redovnog zasedanja u 2012. godini, 29. decembra 2012. godine.</p>
	<p class="potpis">PR broj 126</p>
	<p class="potpis">U Beogradu, 29. decembra 2012. godine</p>
	<p class="potpis">Predsednik Republike,</p>
	<p class="potpis"><span class="bold">Tomislav Nikolić, </span>s.r.</p>
	<p class="odluka-zakon">&nbsp;</p>
	<p class="odluka-zakon">ZAКON</p>
	<p class="naslov">o potvrđivanju Sporazuma između Vlade Republike Srbije i Vlade Republike Italije o saradnji u oblasti energetike</p>
	<p class="naslov"><span style="font-weight: 400">"Službeni glasnik RS - 
	Međunarodni ugovori", broj 7 od 29. decembra 2012.</span></p>
	<p class="naslov">&nbsp;</p>
	<p class="clan">Član 1.</p>
	<p>Potvrđuje se Sporazum između Vlade Republike Srbije i Vlade Republike Italije o saradnji u oblasti energetike, sačinjen u Rimu 25. oktobra 2011. godine, u po dva primerka na srpskom, italijanskom i engleskom jeziku.</p>
	<p class="clan">Član 2.</p>
	<p>Tekst Sporazuma između Vlade Republike Srbije i Vlade Republike Italije o saradnji u oblasti energetike na srpskom jeziku glasi:<span class="bold">
	</span></p>
	<p>&nbsp;</p>
	<p class="bold"><span class="bold">SPORAZUM IZMEĐU VLADE REPUBLIКE SRBIJE I VLADE REPUBLIКE ITALIJE O SARADNJI U OBLASTI ENERGETIКE</span></p>
	<p class="bold">&nbsp;</p>
	<p><span class="bold">Sa ciljem da unaprede saradnju u oblasti energetike Vlada Republike Srbije i Vlada Republike Italije (u daljem tekstu: Strane) su se dogovorile kako sledi:</span></p>
	<p class="clan"><span class="bold">Član 1.</span></p>
	<p>1. Uslovi predviđeni ovim sporazumom primenjuju se na projekte iz Aneksa 1. Sporazuma koji je potpisan 13. novembra 2009. godine između Ministarstva rudarstva i energetike Republike Srbije i Ministarstva ekonomskog razvoja Republike Italije o saradnji u oblasti energetike, a naročito na projekat „Sistem HE na Ibru” (partnerske kompanije: „SECI Energia S.p.A.” i JP „Elektroprivreda Srbije”). Uslovi predviđeni ovim sporazumom takođe se primenjuju na projekt „Srednja Drina”, pod uslovom da sva otvorena pitanja koja se odnose na pomenuti Projekat u BiH budu rešena.</p>
	<p>2. Vlada Republike Srbije i Vlada Republike Italije će zajedno, uz saglasnost Vlade Republike Srpske – BiH, primenjivati uslove ovog sporazuma za ostale projekte na reci Drini i druge projekte (u daljem tekstu: zajednički projekti) koji su pobrojani u Aneksu ovog sporazuma.</p>
	<p>3. Strane smatraju „zajedničkim projektima” u smislu podtačke 1. i 2. ovog člana izgradnju postrojenja za proizvodnju električne energije iz obnovljivih izvora, te izvoz energije proizvedene u Republiku Italiju u roku iz člana 3e) kako bi se doprinelo postizanju ciljeva iz potpisanih sporazuma, Aneksa i ovog sporazuma, kao i ciljeva koji su za Republiku Italiju propisani direktivom 2009/28/EZ. O tako određenim „zajedničkim projektima” Vlada Republike Italije obaveštava Кomisiju EZ u roku od šezdeset dana od dana potpisivanja ovog sporazuma.</p>
	<p class="clan"><span class="bold">Član 2.</span></p>
	<p>1. Vlada Republike Srbije i Vlada Republike Italije će u okviru svojih ovlašćenja, a pozivajući<span class="bold">
	</span>se<span class="bold"> </span>na:</p>
	<p>– Protokol o saradnji u oblasti energetike koji je potpisan u Beogradu 9. marta 2009. godine između Ministarstva rudarstva i energetike Republike Srbije i Ministarstva ekonomskog razvoja Republike Italije u cilju promovisanja strateške saradnje između Strana u energetskom sektoru a naročito saradnje u oblasti hidroenergetike, izgradnje u Republici Srbiji novih elektrana za proizvodnju električne energije iz obnovljivih izvora energije i njenog izvoza u Republiku Italiju;</p>
	<p>– Sporazum koji je potpisan 9. marta 2009. godine u Beogradu između Ministarstva rudarstva i energetike Republike Srbije i Ministarstva ekonomskog razvoja Republike Italije, kojim se utvrđuju strateški partneri koji će sarađivati radi ostvarivanja saradnje između Republike Italije i Republike Srbije u oblasti energetike;</p>
	<p>– Sporazum koji je potpisan 13. novembra 2009. godine u Rimu između Ministarstva rudarstva i energetike Republike Srbije, Ministarstva ekonomskog razvoja Republike Italije i Ministarstva za životnu sredinu i zaštitu kopna i mora Republike Italije kojim se predviđa zaključivanje posebnih sporazuma u vezi člana 1. i Protokola o saradnji kojima se identifikuju planovi podsticaja za obnovljive izvore energije koji su primenjivi za obe strane, a naročito oko garancije porekla izdate za električnu energiju iz obnovljivih izvora energije u skladu sa Direktivom 2001/77/EZ i samim tim u skladu sa Direktivom 2009/28/EZ;</p>
	<p>– Zajedničko saopštenje koje su potpisali 10. februara 2010. godine u Rimu predsednik Vlade Republike Srpske – BiH, ministar ekonomskog razvoja Republike Italije i ministar privrede, energetike i rudarstva Republike Srpske – BiH, kojim se objavljuje uzajamno interesovanje za razvoj saradnje u oblasti energetike, dajući prednost zajedničkoj realizaciji postrojenja za proizvodnju električne energije, naročito iz obnovljivih izvora energije, između strateških partnera iz Republike Srbije, Republike Italije i Republike Srpske – BiH;</p>
	<p>– Sporazum o saradnji koji su potpisali ministar rudarstva i energetike Republike Srbije i ministar industrije, energetike i rudarstva Republike Srpske – BiH, 26. aprila 2010. godine u Beogradu, kojim se izražava namera da se istraži hidropotencijal srednjeg toka reke Drine u nameri da se izgrade elektrane, uključujući mogućnost učešća strateških partnera;</p>
	<p>– Zajedničko saopštenje o zajedničkom istraživanju, izgradnji i eksploataciji hidroelektrana na srednjem toku reke Drine, koju su potpisali ministar rudarstva i energetike Republike Srbije, ministar ekonomskog razvoja Republike Italije i ministar industrije, energetike i rudarstva Republike Srpske – BiH, 26. aprila 2010. godine u Beogradu, i</p>
	<p>– tok sastanaka održanih<span class="bold"> </span>u Rimu 7. juna 2011. godine u Ministarstvu ekonomskog razvoja, gde su nadležni ministri Republike Srbije, Republike Italije i Republike Srpske – BiH potvrdili svoje namere da u okviru svoje nadležnosti pomognu sprovođenje gore pomenutih sporazuma, u skladu sa pozitivnim zakonskim propisima Republike Srbije, Republike Italije i Republike Srpske, usaglašenim sa propisima Evropske unije,</p>
	<p>podržati i pratiti sve aktivnosti koje se odnose na realizaciju Sporazuma između Ministarstva rudarstva i energetike Republike Srbije i Ministarstva ekonomskog razvoja Italije od 9. marta i 13. novembra 2009. godine i Sporazuma između Ministarstva rudarstva i energetike Republike Srbije, Ministarstva ekonomskog razvoja Republike Italije i Ministarstva za životnu sredinu i zaštitu kopna i mora Republike Italije, koji je potpisan u Rimu 13. novembra 2009. godine, kao i aktivnosti Javnog preduzeća za prenos električne energije i upravljanje prenosnim sistemom Republike Srbije, kao operatora prenosnog sistema, u skladu sa ovim sporazumima.</p>
	<p>2. Vlada Republike Srbije i Vlada Republike Italije će podržati i pratiti realizaciju člana 2. Protokola o saradnji, odnosno realizaciju projekata predviđenih Aneksom 1 Sporazuma iz stava 1. ovog člana, koji se odnose na projekte za proizvodnju električne energije preko strateških partnera „SECI Energia S.p.A.” i JP „Elektroprivreda Srbije”, i izgradnju infrastrukture i povezivanje sa prenosnim sistemom Republike Srbije, vodeći računa o tome da strateški partneri u realizaciji projekata postupaju u skladu sa pozitivnim zakonskim propisima u Republici Srbiji, a tako će postupati i operator prenosnog sistema Republike Srbije na čiji sistem će infrastrukura biti povezana.</p>
	<p>3. Vlada Republike Srbije će naročito pratiti da li će Operator prenosnog sistema Republike Srbije prilikom prenosa energije iz objekata koji se realizuju u okviru Sporazuma postupati u skladu sa pravilima prenosnog sistema Republike Srbije.</p>
	<p>4. U vezi sa realizacijom energetskih projekata obuhvaćenih gore pomenutim Sporazumom, Vlada Republike Srbije će podržati aktivnosti i drugih nadležnih državnih organa.</p>
	<p>U tom cilju Vlada Republike Srbije će u skladu sa zakonskim okvirom Republike Srbije, razmotriti pitanja načina i uslova pribavljanja zemljišta, dinamike pripreme planskih dokumenata i izdavanja građevinske dozvole pravnim licima koja realizuju projekte i to u fazama projektovanja i izgradnje energetskih objekata.</p>
	<p>5. Strane će, u okviru svojih nadležnosti, obezbediti prenos električne energije proizvedene iz obnovljivih izvora iz Republike Srbije preko susednih Zemalja u Republiku Italiju u okviru ovog sporazuma za čitav vremenski period naznačen u članu 3e) ovog sporazuma.</p>
	<p class="clan"><span class="bold">Član 3. </span></p>
	<p>1. Da bi se obezbedila tehnička i ekonomska održivost i omogućila praktična implementacija planiranih projekata hidroelektrana predviđenih Aneksom 1. (kao što je izmenjeno ovim sporazumom) Sporazuma koji je potpisan 13. novembra 2009. godine i obezbedila blagovremena realizacija prenosne infrastrukture koja je potrebna za izvoz energije iz obnovljivih izvora proizvedene u gore pomenutim elektranama, utvrđuju se sledeći uslovi:</p>
	<p>a) Italijanski podsticaji koji važe za energiju iz obnovljivih izvora koja se uvozi u Republiku Italiju iz elektrana realizovanih u okviru gore pomenutih sporazuma, što će doprineti postizanju italijanskih nacionalnih ciljeva u vezi obnovljive energije koji su utvrđeni Direktivom 2009/28/EZ (projekat „Ibar” i projekt „Srednja Drina” i drugi projekti dati u Aneksu ovog sporazuma) – biće po prirodi podsticajna tarifa, koja uključuje vrednost podsticaja i vrednost energije;</p>
	<p>b) Sveukupna feed in tarifa ima fiksnu vrednost, bez potencijalnih troškova prenosa vezanih za izvoz energije iz Republike Srbije u Republiku Italiju preko Crne Gore;</p>
	<p>c) Definicija fiksne vrednosti sveobuhvatne „feed in” tarife navedene pod tač. b) i e) biće usvojena posebnim dekretom Predsednika Saveta ministara Republike Italije koji se donosi u skladu sa članom 36. stav 2. italijanskog Zakonodavnog dekreta br. 28 od 3. marta 2011. godine; 
	</p>
	<p>d) Svi troškovi prenosa kao i troškovi prenosa vezani za srpsko-crnogorsku interkonekciju u skladu s članom 2.5 ovog sporazuma, kao i troškovi prenosa vezani za javnu italijansko-crnogorsku intekonekciju i u slučaju zagušenja, biće predmet kontrole i biće definisani u kasnijoj fazi uzimajući u obzir takođe ishod javne procedure predviđene članom 40. italijanskog Zakonodavnog dekreta br. 93 od 1. jula 2011. godine, takve varijabilne vrednosti dodavaće se vrednosti preciziranoj u tački b) ovog člana;</p>
	<p>e) Podsticajni period traje petnaest godina u fiksnoj vrednosti od 155 € MWh; po isteku podsticajnog roka, proizvedena energija imaće pristup italijanskom tržištu električne energije pod tržišnim uslovima; podsticaji će se odobriti za projekte iz člana 1. ovog sporazuma za hidroelektrane koje budu završene i stavljene u funkciju do kraja 2020. godine;</p>
	<p>f) Operator usluga u oblasti energetike Republike Italije „GSE” (Gestore dei Servizi Elettrici) će povući energiju u skladu sa tačkama a), b) i d) tokom podsticajnog perioda na italijanskom veznom čvoru javne interkonekcije između Republike Italije i Crne Gore, bez obzira na instalisanu snagu i vrstu hidroelektrana, i pored važećih propisa u Republici Italiji;</p>
	<p>g) Energiju će „GSE” povlačiti na osnovu višegodišnjih ili godišnjih ugovora o kupovini energije, čija se važnost automatski produžava, pod istim uslovima i tarifama tokom celog podsticajnog perioda;</p>
	<p>h) Dugoročna dodela prenosnog kapaciteta potrebnog za uvoz u Republiku Italiju obnovljive energije proizvedene u postrojenjima pomenutim u članu 1. ovog sporazuma, u okviru italijanske kvote kapaciteta na italijansko-crnogorskoj interkonekciji slediće nakon usvajanja dekreta od strane Ministra ekonomskog razvoja Republike Italije kojim se utvrđuju pravila za pristupanje prenosnom kapacitetu unapred u odnosu na period faktičkog stavljanja u funkciju nove interkonekcije između Republike Italije i Crne Gore;</p>
	<p>i) Dodela italijanske kvote (800 MW) prenosnog kapaciteta preko italijansko-crnogorske interkonekcije izvršiće se javnim postupkom sprovedenim od strane firme „TERNA S.p.A.” eventualno do kraja 2012. godine, u skladu sa odredbom člana 40. italijanskog Zakonodavnog dekreta br. 93 od 1. jula 2011. godine. Posebno, prenosni kapacitet biće prioritetno dodeljen s obzirom na energiju proizvedenu iz obnovljivih izvora energije u okviru zajedničkih projekata u skladu sa Direktivom 2009/28/EZ čak i u slučaju zagušenja, na bazi dugoročnih ugovora sa rokom važenja koji se podudara sa trajanjem podsticajnog perioda, strateškim partnerima ili posebnoj kompaniji koju oni budu osnovali u skladu sa italijanskim Zakonodavnim dekretom br. 93 od 1. jula 2011. godine.</p>
	<p class="clan"><span class="bold">Član 4.</span></p>
	<p>Ovaj sporazum stupa na snagu na dan prijema poslednjeg obaveštenja između Strana kojim se one obaveštavaju, putem diplomatskih kanala, da je u potpunosti okončana interna pravna procedura za njihovo stupanje na snagu, ukoliko je takva procedura potrebna i biće na snazi četiri (4) godine, sa mogućnošću produženja za jednake vremenske periode, ukoliko jedna od Strana ne obavesti drugu o svojoj nameri da ga ne produži, najmanje šest (6) meseci pre datuma isteka naznačenog perioda, odnosno ukoliko jedna od Strana ne dostavi pisano obaveštenje o svojoj želji da se Sporazum raskine, ne kasnije od šest (6) meseci pre isteka roka od četiri (4) godine.</p>
	<p>Svaka Strana može, u pisanoj formi, raskinuti ovaj sporazum. Ovaj raskid će stupiti na snagu šest (6) meseci pošto je druga strana dobila obaveštenje.</p>
	<p>Raskid ovog sporazuma neće uticati na projekte ili drugu vrstu aktivnosti i saradnju koji su preduzeti ili su u toku a nisu privedeni kraju pre isteka roka.</p>
	<p>Sporazum može biti izmenjen uz pismeni pristanak obe Strane.</p>
	<p>Sporazum može biti izmenjen u slučaju izmena propisa Evropske unije i direktiva EU u vezi sa garancijom porekla.</p>
	<p>Sporazum će biti realizovan u skladu sa odgovarajućim nacionalnim zakonodavstvima i uz poštovanje međunarodnih obaveza, a u slučaju Italije i u skladu sa obavezama koje proističu iz njenog članstva u Evropskoj uniji.</p>
	<p>Sačinjeno u Rimu, 25. oktobra 2011. godine u po dva primerka na srpskom, italijanskom, i engleskom jeziku, pri čemu su svi tekstovi podjednako autentični. U slučaju razlika u tumačenju ovog sporazuma, merodavan je tekst na engleskom jeziku.</p>
	<table class="tabela-bez-bordera">
		<tbody>
			<tr>
				<td>
				<p><span class="bold">U ime Vlade Republike <br>Italije</span></p>
				<p><span class="bold">Ministar ekonomskog <br>razvoja</span></p>
				<p><span class="bold">Republike Italije</span></p>
				<p><span class="bold">Paolo Romani, s.r.</span></p></td>
				<td>
				<p><span class="bold">U ime Vlade Republike <br>Srbije Ministar 
				<br>za infrastrukturu <br>i energetiku</span></p>
				<p><span class="bold">Milutin Mrkonjić, s.r.</span></p></td>
			</tr>
		</tbody>
	</table>
	<p class="bold"><span class="bold">ANEКS</span></p>
	<p class="bold"><span class="bold">Sporazuma od 25. oktobra 2011. godine</span></p>
	<p class="bold"><span class="bold">između</span></p>
	<p class="bold"><span class="bold">Ministarstva ekonomskog razvoja Republike Italije</span></p>
	<p class="bold"><span class="bold">i</span></p>
	<p class="bold"><span class="bold">Ministarstva za infrastrukturu i energetiku 
	</span></p>
	<p class="bold"><span class="bold">Republike Srbije</span></p>
	<p class="bold">&nbsp;</p>
	<p>Hidro potencijal iz obnovljivih izvora energije koji je predmet ovog sporazuma je sledeći:</p>
	<p><span class="bold">I</span>. <span class="bold">Hidroelektrane u Srbiji</span></p>
	<p>HE Sistem Ibar</p>
	<p>10 hidroelektrana između Raške i Кraljeva</p>
	<p>Ukupna instalisana snaga = 117 MW</p>
	<p>E = 480 GWh/godišnje</p>
	<p>1. U toku je krajnja faza razvoja. Podaci su podložni manjim izmenama tokom poslednje vaze razvoja projekta.</p>
	<p>HE Sistem Srednja Drina</p>
	<p>3 hidroelektrane između donje vode HE Bajina Bašta i akumulacija HE Zvornik</p>
	<p>Ukupna instalisana snaga = 235 MW</p>
	<p>E = 860 GWh/godišnje</p>
	<p>1. Podaci su rezultat preliminarne studije i mogu podleći promeni tokom razvoja projekta.</p>
	<p>HE Bajina Bašta – nadogradnja kapaciteta </p>
	<p>Novo instalisana snaga = 40 MW</p>
	<p>E = 70 GWh/godišnje</p>
	<p>1. Instalacija je dodatna, peta jedinica.</p>
	<p><span class="bold">II. Hidroelektrane u Republici Srpskoj – BiH kao zamena HE Кupinovo (dato u Aneksu 1 Sporazuma od 13. novembra 2009. godine) 
	</span></p>
	<p>HE Mrsovo </p>
	<p>Instalisana snaga = 44 MW</p>
	<p>E = 165 GWh/godišnje</p>
	<p>1. Podaci su rezultat preliminarne studije i mogu podleći promeni tokom razvoja projekta.</p>
	<p>HE Sistem Vrbas </p>
	<p>3 hidroelektrane između donje vode HE Bočac i Banja Luke </p>
	<p>Ukupna instalisana snaga = 50 MW</p>
	<p>E = 215 GWh/godišnje</p>
	<p>1. Podaci su rezultat preliminarne studije i mogu podleći promeni tokom razvoja projekta.</p>
	<p>HE Sistem Bistrica i Janjina </p>
	<p>3 hidroelektrane na reci Bistrici </p>
	<p>Ukupna instalisana snaga = 35 MW</p>
	<p>E = 135 GWh/godišnje</p>
	<p>1 HE na reci Janjini </p>
	<p>Instalisana snaga = 4,4 MW</p>
	<p>E = 16 GWh</p>
	<p>1. Podaci su konačni i dobijena je dozvola za izgradnju </p>
	<p>HE Sistem TREBIŠNJICA</p>
	<p>3 hidroelektrane uzvodno od postojeće HE Trebinje</p>
	<p>Ukupno instalisana snaga = 250 MW</p>
	<p>E = 480 GWh/godišnje</p>
	<p>1. Moguća je zamena za druge HE na reci Drini.</p>
	<p>2. Podaci potiču iz studije izvodljivosti i mogu podleći promeni tokom razvoja projekta.</p>
	<p><span class="bold">III. Male hidroelektrane u Srbiji i druge hidroelektrane u Republici Srpskoj – BiH</span></p>
	<p>Ovi projekti će biti definisani razmenom pisama između Strana u roku od 60 dana od potpisivanja Sporazuma od 25. oktobra 2011. godine.</p>
	<p class="clan">Član 3. </p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”<span class="krajzakdela">.</span></p>

