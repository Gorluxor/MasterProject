


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
	.auto-style1 {
		text-align: center;
		margin-top: 0;
	}
	</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Italije o saradnji u oblasti odbrane</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Republike Italije o saradnji u oblasti odbrane, koji je donela Narodna skupština Republike Srbije na sednici Petog vanrednog zasedanja u 2014. godini, 3. jula 2014. godine.</p>
				<p class="potpis">PR broj 38</p>
				<p class="potpis">U Beogradu, 3. jula 2014. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="naslov">ZAКON</p>
				<p class="naslov" style="margin-top: 0">o potvrđivanju Sporazuma između Vlade Republike Srbije i Vlade Republike Italije o saradnji u oblasti odbrane</p>
				<p class="auto-style1"><span lang="SR-CYR">"Službeni glasnik RS 
				- Međunarodni ugovori", broj 7 od 3. jula 2014.</span><span lang="SR" style="mso-ansi-language:
SR"><o:p></o:p></span></p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Republike Italije o saradnji u oblasti odbrane, koji je potpisan u Beogradu, 16. decembra 2013. godine, u originalu na srpskom, italijanskom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold">SPORAZUM </p>
				<p class="bold">IZMEĐU </p>
				<p class="bold">VLADE REPUBLIКE SRBIJE </p>
				<p class="bold">I </p>
				<p class="bold">VLADE REPUBLIКE ITALIJE </p>
				<p class="bold">O SARADNJI U OBLASTI ODBRANE </p>
				<p>Vlada Republike Srbije i Vlada Republike Italije (u daljem tekstu: „Strane”);</p>
				<p>polazeći od ciljeva i principa Povelje Ujedinjenih nacija;</p>
				<p>u želji da doprinesu miru i bezbednosti u svetu;</p>
				<p>ponašajući se u duhu partnerstva i saradnje i sa željom da se razviju dobri odnosi u oblasti odbrane, radi poboljšanja uzajamnog poštovanja, poverenja i razumevanja, </p>
				<p>sporazumele su se o sledećem:</p>
				<p class="bold">Član 1.</p>
				<p class="bold">DEFINICIJE</p>
				<p>Termini koji se koriste u ovom sporazumu imaju sledeće značenje:</p>
				<p>1) „Strana pošiljalac” označava državu koja šalje osoblje, sredstva i opremu na teritoriju Strane primaoca;</p>
				<p>2) „Strana primalac” označava državu na čijoj teritoriji se nalaze osoblje, sredstva i oprema Strane pošiljaoca;</p>
				<p>3) „Osoblje” označava vojna i civilna lica na službi u institucijama i organima Strana.</p>
				<p class="bold">Član 2.</p>
				<p class="bold">PRINCIPI I CILJEVI</p>
				<p>1. Saradnja između Strana, zasniva se na principima jednakosti, reciprociteta i zajedničkih interesa i sprovodi se u skladu sa nacionalnim zakonodavstvom država Strana i međunarodnim pravom, kao i obavezama italijanske strane koje proizlaze iz njenog članstva u Evropskoj uniji i obavezama Strana koje proizlaze iz njihovog članstva u međunarodnim organizacijama.</p>
				<p>2. Cilj ovog sporazuma je uspostavljanje oblasti i oblika saradnje, opštih principa i procedura za saradnju Strana u oblasti odbrane. </p>
				<p class="bold">Član 3.</p>
				<p class="bold">OPŠTA SARADNJA</p>
				<p>1. Na osnovu ovog sporazuma, nadležni organi Strana izradiće dugoročne i godišnje planove bilateralne saradnje, u kojima se navode aktivnosti, vreme i mesto održavanja, odgovorne organe, broj učesnika i ostala pitanja u vezi sa organizacijom i sprovođenjem planova.</p>
				<p>2. Radi realizacije ovog sporazuma, nadležni organi Strana mogu da zaključe posebne ugovore.</p>
				<p>3. Nadležni organi za sprovođenje ovog sporazuma su za Vladu Republike Srbije Ministarstvo odbrane Republike Srbije i za Vladu Republike Italije Ministarstvo odbrane Republike Italije. </p>
				<p>4. Eventualne konsultacije predstavnika Strana sprovode se naizmenično u Republici Srbiji i Republici Italiji da bi, ako se to preporučuje i na osnovu obostrane saglasnosti sačinile i usaglasile konkretne sporazume radi dopune ovog sporazuma, kao i moguće programe saradnje između Vojske Srbije i Vojske Italije.</p>
				<p class="bold">Član 4.</p>
				<p class="bold">OBLASTI SARADNJE</p>
				<p>Strane će ostvarivati saradnju u sledećim oblastima:</p>
				<p>1) bezbednost i politika odbrane; </p>
				<p>2) istraživanje i razvoj naoružanja i vojne opreme;</p>
				<p>3) nabavka odbrambenih proizvoda u usluga;</p>
				<p>4) logistička podrška;</p>
				<p>5) operacije podrške mira i humanitarne operacije;</p>
				<p>6) odbrambena industrija, razmena i tranzit naoružanja i vojne opreme;</p>
				<p>7) organizacija vojske, struktura, opremanje i rukovođenje Vojskom, administracija i upravljanje ljudskim resursima;</p>
				<p>8) očuvanje životne sredine i kontrola zagađenosti izazvane vojnim aktivnostima;</p>
				<p>9) vojno obrazovanje i obuka;</p>
				<p>10) vojna policija;</p>
				<p>11) vojna medicina;</p>
				<p>12) vojna kultura i istorija;</p>
				<p>13) vojni sport, i</p>
				<p>14) druge oblasti od zajedničkog interesa, o kojima se nadležni organi Strana dogovore.</p>
				<p class="bold">Član 5.</p>
				<p class="bold">OBLICI SARADNJE</p>
				<p>Saradnja između Strana ostvarivaće se kroz sledeće oblike:</p>
				<p>1) susrete ministara odbrane, načelnika generalštabova, njihovih zamenika i drugih ovlašćenih predstavnika;</p>
				<p>2) razmenu iskustava između eksperata Strana;</p>
				<p>3) razgovore, konsultacije, susrete i učešće na simpozijumima, konferencijama, seminarima i kursevima;</p>
				<p>4) organizacija i održavanje obuke i vojnih vežbi;</p>
				<p>5) razmena posmatrača na vojnim vežbama;</p>
				<p>6) učestvovanje u mirovnim i humanitarnim operacijama;</p>
				<p>7) posete vojnim jedinicama;</p>
				<p>8) razmenu kulturnih i sportskih aktivnosti, i</p>
				<p>9) druge vojne oblasti koje mogu biti od međusobnog interesa za nadležne organe Strana. </p>
				<p class="bold">Član 6.</p>
				<p class="bold">SARADNJA U OBLASTI ODBRAMBENIH MATERIJALNIH SREDSTAVA</p>
				<p>1. Radi regulisanja aktivnosti koje se odnose na naoružanje i vojnu opremu, u skladu sa nacionalnim propisima Strana, Strane se dogovaraju o mogućoj saradnji u pogledu sledećih kategorija naoružanja:</p>
				<p>1) brodovi i srodna oprema za vojne potrebe;</p>
				<p>2) vojni avioni i helikopteri i srodna oprema;</p>
				<p>3) tenkovi i vozila za vojne potrebe;</p>
				<p>4) automatsko vatreno oružje i prateća municija; </p>
				<p>5) oružje srednjeg i velikog kalibra i prateća municija;</p>
				<p>6) bombe, mine (izuzimajući protivpešadijske mine), raketni projektili, torpeda i prateća oprema za osmatranje;</p>
				<p>7) barut, eksplozivi i eksplozivna punjenja za vojne potrebe;</p>
				<p>8) elektronski, elektro-optički i fotografski sistemi i slična oprema za vojnu upotrebu;</p>
				<p>9) specijalno izrađena oklopna tehnička sredstva;</p>
				<p>10) specifična materijalna sredstva za vojnu obuku;</p>
				<p>11) mašine i oprema projektovani za izradu, testiranje i kontrolu oružja i municije, i </p>
				<p>12) specijalna oprema proizvedena za vojne potrebe.</p>
				<p>2. Zajednička nabavka materijalnih sredstava za koje postoji interesovanje jedne od Strana, vrši se u skladu sa ovim sporazumom i sprovodi direktnim poslovanjem među državama ili preko preduzeća koja su Strane za to ovlastile.</p>
				<p>3. Strana koja uvozi obavezuje se da nabavljenu opremu ne izvozi trećim stranama bez prethodne pisane saglasnosti Strane koja je izvoznik. </p>
				<p class="bold">Član 7.</p>
				<p class="bold">FINANSIJSКA PITANJA</p>
				<p>1. Svaka od Strana odgovorna je za svoje troškove nastale tokom sprovođenja ovog sporazuma, uključujući:</p>
				<p>1) putne troškove, troškove ishrane i smeštaja, plate, zdravstveno osiguranje i osiguranje od nesrećnih slučajeva i sve druge dodatke koji pripadaju njihovom osoblju saglasno njihovim propisima;</p>
				<p>2) troškove medicinskih i stomatoloških usluga, kao i one nastale usled evakuacije sopstvenog bolesnog, ranjenog ili preminulog osoblja.</p>
				<p>2. Strana primalac, u slučaju potrebe, obezbeđuje besplatnu hitnu zdravstvenu pomoć, osoblju Strane pošiljaoca dok boravi na njenoj teritoriji.</p>
				<p>3. Sve aktivnosti koje se sprovode saglasno ovom sporazumu, zavise od raspoloživosti finansijskih sredstava Strana. </p>
				<p class="bold">Član 8.</p>
				<p class="bold">NAКNADA ŠTETE </p>
				<p>1. Naknada za bilo koju štetu koju pripadnici Strane pošiljaoca nanesu imovini Strane primaoca tokom misije/vežbe i drugih oblasti saradnje saglasno ovom sporazumu, nadoknadiće Strana pošiljalac. </p>
				<p>2. Ako su Strane zajednički odgovorne za bilo kakav gubitak ili štetu nanesenu tokom ili u vezi sa aktivnostima u skladu sa ovim sporazumom, uključujući i svaki gubitak ili štetu nanesenu trećoj strani, Strane prema zajedničkom dogovoru nadoknađuju taj gubitak ili štetu.</p>
				<p class="bold">Član 9.</p>
				<p class="bold">INTELEКTUALNA SVOJINA</p>
				<p>Strane se obavezuju da sprovedu potrebne postupke u cilju zaštite intelektualne svojine koja nastane iz inicijativa sprovedenih u skladu sa ovim sporazumom, u skladu sa nacionalnim zakonodavstvom država Strana i međunarodnim sporazumima u ovoj oblasti koje Strane potpišu.</p>
				<p class="bold">Član 10.</p>
				<p class="bold">REŠAVANJE SPOROVA</p>
				<p>Svaki spor koji eventualno nastane prilikom tumačenja ili primene ovog sporazuma, rešavaće se isključivo konsultacijama i pregovorima između Strana, diplomatskim putem, bez posredovanja treće strane.</p>
				<p class="bold">Član 11.</p>
				<p class="bold">STUPANJE NA SNAGU</p>
				<p>1. Ovaj sporazum stupa na snagu danom prijema drugog od dva obaveštenja kojim Strane jedna drugu zvanično obaveštavaju diplomatskim putem da su, u skladu sa svojim nacionalnim zakonodavstvom, sprovele postupak neophodan za stupanje na snagu ovog sporazuma. </p>
				<p>2. Danom stupanja na snagu ovog sporazuma, prestaje da važi Sporazum o saradnji u oblasti odbrane između Saveta ministara Srbije i Crne Gore i Vlade Republike Italije, potpisan u Rimu 19. novembra 2003. godine.</p>
				<p class="bold">Član 12.</p>
				<p class="bold">IZMENE I DOPUNE </p>
				<p>1. Ovaj sporazum može biti izmenjen i dopunjen uz uzajamnu pisanu saglasnost Strana.</p>
				<p>2. Izmene i dopune Sporazuma stupaju na snagu saglasno članu 11. stav 1. ovog sporazuma.</p>
				<p class="bold">Član 13.</p>
				<p class="bold">PERIOD VAŽENJA I OTКAZIVANJE</p>
				<p>1. Ovaj sporazum zaključuje se na neodređen period i ostaće na snazi sve dok Strane ili jedna od Strana ne odluči da ga otkaže.</p>
				<p>2. Svaka od Strana može da otkaže ovaj sporazum u bilo koje vreme, pisanim obaveštenjem drugoj Strani. U tom slučaju, Sporazum prestaje da važi devedeset (90) dana nakon što druga Strana primi obaveštenje, diplomatskim putem.</p>
				<p>3. U slučaju prestanka važenja ovog sporazuma, sve aktivnosti započete u periodu dok je ovaj sporazum na snazi biće realizovane pod istim uslovima pod kojima su i započete, osim ako Strane ne odluče drugačije.</p>
				<p>КAO POTVRDU TOGA, dole potpisani, propisno ovlašćeni od strane svojih Vlada, potpisali su ovaj sporazum.</p>
				<p>Sačinjeno u Beogradu, 16. decembra 2013. godine, u po dva istovetna primerka, svaki na srpskom, italijanskom i engleskom jeziku. U slučaju različitog tumačenja ovog sporazuma, merodavan je tekst na engleskom jeziku.</p>
				<p>&nbsp; &nbsp;</p>
				<table class="tabela-bez-bordera">
					<tbody>
						<tr>
							<td>
								<p><span class="bold">ZA VLADU</span></p>
								<p><span class="bold">REPUBLIКE SRBIJE</span></p>
								<p>Nebojša Rodić, </p>
								<p>ministar odbrane</p>
							</td>
							<td>
								<p class="potpis"><span class="bold">ZA VLADU</span></p>
								<p class="potpis"><span class="bold">REPUBLIКE ITALIJE</span></p>
								<p class="potpis">Mario Mauro, </p>
								<p class="potpis">ministar odbrane</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

