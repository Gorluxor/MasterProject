


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Republike Srbije i Republike Italije o olakšanju primene Evropske konvencije o ekstradiciji od 13. decembra 1957. godine</p>
			<p class="Basic-Paragraph">Proglašava se Zakon o potvrđivanju Sporazuma između Republike Srbije i Republike Italije o olakšanju primene Evropske konvencije o ekstradiciji od 13. decembra 1957. godine, koji je donela Narodna skupština Republike Srbije, na sednici Desetog vanrednog zasedanja u Jedanaestom sazivu, 25. septembra 2018. godine.</p>
			<p class="potpis">PR broj 116</p>
			<p class="potpis">U Beogradu, 26. septembra 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Republike Srbije i Republike Italije o olakšanju primene Evropske konvencije o ekstradiciji od 13. decembra 1957. godine</p>
			<p class="centar">"Službeni glasnik RS - Međunarodni ugovori", broj 
			12 od 27. septembra 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Republike Srbije i Republike Italije o olakšanju primene Evropske konvencije o ekstradiciji od 13. decembra 1957. godine, potpisan u Beogradu, 9. februara 2017. godine, u originalu na srpskom, italijanskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM<br>IZMEĐU REPUBLIКE SRBIJE I REPUBLIКE ITALIJE O OLAКŠANJU PRIMENE EVROPSКE КONVENCIJE O EКSTRADICIJI OD 13. DECEMBRA 1957. GODINE</p>
			<p class="Basic-Paragraph">Republika Srbija i Republika Italija (u daljem tekstu: strane ugovornice); </p>
			<p class="Basic-Paragraph">u cilju poboljšanja saradnje između dve države u stvarima izručenja, posebno u vezi sa mogućnošću izručenja i tranzita sopstvenih državljana;</p>
			<p class="Basic-Paragraph">uzimajući u obzir značaj borbe protiv organizovanog kriminala, korupcije i drugih teških krivičnih dela, kao i potrebu za efikasnom međusobnom saradnjom u ovim oblastima;</p>
			<p class="Basic-Paragraph">naglašavajući da odredbe predviđene u Evropskoj konvenciji o ekstradiciji od 13. decembra 1957. godine, čiji su članovi obe države, ostaju na snazi za sve što nije uređeno ovim sporazumom,</p>
			<p class="Basic-Paragraph">dogovorile su se sledeće:</p>
			<p class="clan">Član 1.<br><span class="bold">IZRUČENJE SOPSTVENIH DRŽAVLJANA</span></p>
			<p class="Basic-Paragraph">Svaka strana ugovornica može da izruči sopstvene državljane koje traži strana molilja u cilju vođenja krivičnog postupka ili izvršenja pravnosnažno izrečene kazne zatvora ili druge mere koja se sastoji u lišenju slobode, pod uslovima predviđenim u čl. 2. i 3. ovog sporazuma.</p>
			<p class="clan">Član 2.<br><span class="bold">IZRUČENJE SOPSTVENIH DRŽAVLJANA ZA КRIVIČNA DELA ORGANIZOVANOG КRIMINALA, КORUPCIJE I PRANJA NOVCA</span></p>
			<p class="Basic-Paragraph">1. Izručenje sopstvenih državljana u cilju vođenja krivičnog postupka dozvoliće se, ako su ispunjeni uslovi predviđeni ovim sporazumom, za krivična dela organizovanog kriminala, korupcije i pranja novca za koja je prema pravu obe strane ugovornice propisana kazna zatvora ili druga mera koja se sastoji u lišenju slobode od najmanje četiri godine ili stroža kazna. </p>
			<p class="Basic-Paragraph">2. Izručenje sopstvenih državljana u cilju izvršenja pravnosnažno izrečene kazne zatvora ili druge mere koja se sastoji u lišenju slobode, dozvoliće se, ako su ispunjeni uslovi predviđeni ovim sporazumom, za krivična dela organizovanog kriminala, korupcije i pranja novca, kada je za navedena krivična dela izrečena kazna zatvora ili druga mera koja se sastoji u lišenju slobode u trajanju od najmanje dve godine.</p>
			<p class="clan">Član 3.<br><span class="bold">IZRUČENJE SOPSTVENIH DRŽAVLJANA ZA DRUGA TEŠКA КRIVIČNA DELA</span></p>
			<p class="Basic-Paragraph">1. Izručenje sopstvenih državljana u cilju vođenja krivičnog postupka dozvoliće se, ako su ispunjeni uslovi predviđeni ovim sporazumom, osim za krivična dela predviđena u članu 2. ovog sporazuma, i za sva druga teška krivična dela za koja se može izreći kazna zatvora ili druga mera koja se sastoji u lišenju slobode u trajanju od najmanje pet godina. </p>
			<p class="Basic-Paragraph">2. Izručenje sopstvenih državljana u cilju izvršenja pravnosnažno izrečene kazne zatvora u druge mere koja se sastoji u lišenju slobode, dozvoliće se, ako su ispunjeni uslovi predviđeni ovim sporazumom, osim za krivična dela iz člana 2. ovog sporazuma, i za ostala teška krivična dela, kada izrečena kazna zatvora ili druga mera koja se sastoji u lišenju slobode iznosi najmanje četiri godine. </p>
			<p class="clan">Član 4.<br><span class="bold">IZVRŠENJE КAZNE U ZEMLJI DRŽAVLJANSTVA</span></p>
			<p class="Basic-Paragraph">1. Ako se izručenje traži u cilju vođenja krivičnog postupka, izručenje se može usloviti da se lice, nakon donete presude, vrati zamoljenoj strani kako bi u njoj bila izvršena kazna ili druga mera koja se sastoji u lišenju slobode, a koju je strana molilja eventualno izrekla tom licu.</p>
			<p class="Basic-Paragraph">2. Ako se izručenje traži u cilju izvršenja kazne zatvora ili druge mere koja se sastoji u lišenju slobode, zamoljena strana može sama da izvrši takvu kaznu ili meru, u skladu sa domaćim zakonodavstvom.</p>
			<p class="clan">Član 5.<br><span class="bold">TRANZIT DRŽAVLJANA</span></p>
			<p class="Basic-Paragraph">Svaka strana ugovornica može da odobri preko svoje teritorije tranzit svog državljanina koji se izručuje drugoj strani ugovornici od strane treće države, u skladu sa odredbama Evropske konvencije o ekstradiciji, osim ako bi to bilo protivno njihovom javnom poretku.</p>
			<p class="clan">Član 6.<br><span class="bold">STUPANJE NA SNAGU</span></p>
			<p class="Basic-Paragraph">1. Ovaj sporazum stupa na snagu danom prijema poslednjeg obaveštenja kojim se strane ugovornice diplomatskim putem međusobno obaveštavaju da su završeni unutrašnji pravni postupci potrebni za stupanje na snagu ovog sporazuma. </p>
			<p class="Basic-Paragraph">2. Ovaj sporazum može biti izmenjen u bilo koje vreme pismenim putem između strana ugovornica. Svaka izmena stupa na snagu u skladu sa postupkom propisanim u stavu 1. ovog člana i sastavni je deo ovog sporazuma.</p>
			<p class="Basic-Paragraph">3. Ovaj sporazum se zaključuje na neodređeno vreme. Svaka strana ugovornica može, u bilo koje vreme, pismeno otkazati sporazum diplomatskim putem. Ovaj sporazum prestaje da važi po isteku stoosamdeset dana od dana prijema pismenog obaveštenja o otkazivanju. Prestanak važenja ovog sporazuma neće uticati na postupke koji su započeti pre prestanka njegovog važenja.</p>
			<p class="Basic-Paragraph">4. Ovaj sporazum se primenjuje na zamolnice koje se odnose na krivična dela izvršena nakon njegovog stupanja na snagu.</p>
			<p class="Basic-Paragraph">КAO POTVRDU NAVEDENOG, dole potpisani, propisno ovlašćeni od strane svojih Vlada, potpisali su ovaj sporazum. </p>
			<p class="Basic-Paragraph">Sačinjeno u Beogradu, dana 9. februara 2017. godine, u dva originalna primerka svaki na srpskom, italijanskom i engleskom jeziku, pri čemu su svi tekstovi podjednako verodostojni. U slučaju razlike u tumačenju, merodavan je tekst na engleskom jeziku. </p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ZA REPUBLIКU SRBIJU</p>
							<p class="Basic-Paragraph">Nela Кuburović, s.r.</p>
						</td>
						<td class="No-Table-Style">
							<p class="auto-style1">ZA REPUBLIКU ITALIJU</p>
							<p class="auto-style1">Andrea Orlando, s.r.</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

