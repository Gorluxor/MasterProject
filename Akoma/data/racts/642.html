
<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html; charset=UTF-8">
	<title>Zakon</title>
<style type="text/css">
.auto-style1 {
	text-align: center;
}
.auto-style2 {
	color: #008000;
}
.auto-style3 {
	color: #000000;
}
</style>


	<div class="story">
				<p class="redakcijskipreciscentekst">Redakcijski prečišćen tekst</p>
				<p>&nbsp;</p>
				<p>&nbsp;</p>
				<p class="odluka-zakon">ZAКON</p>
				<p class="odluka-zakon">o visokom obrazovanju</p>
				<p class="auto-style1">"Službeni glasnik RS", br. 88 od 29. 
				septembra 2017, <span title="Zakon o Nacionalnom okviru kvalifikacije ('Službeni glasnik RS', broj 27/2018)">27 od 6. aprila 2018 - 
				<span class="auto-style2">dr. zakon</span><span class="auto-style3">, 
				73 od 29. septembra 2018, 67 od 20. septembra 2019, <span title="Zakon o izmenama i dopunama Zakona o Nacionalnom okviru kvalifikacija Republike Srbije ('Službeni glasnik RS', broj 6/2020) i Zakon o izmenama i dopunama Zakona o osnovama sistema obrazovanja i vaspitanja ('Službeni glasnik RS', broj 6/2020)">6 od 24. januara 2020 - 
				<span class="auto-style2">dr. zakon</span></span><span class="auto-style2">i</span><span class="auto-style3"><span title="Zakon o izmenama i dopunama Zakona o osnovama sistema obrazovanja i vaspitanja ('Službeni glasnik RS', broj 6/2020)"></span></span></span></span></p><p class="clan">I. OSNOVNE ODREDBE</p>
				<p class="bold">Predmet zakona</p>
				<p class="clan">Član 1.</p>
				<p>Ovim zakonom uređuje se sistem visokog obrazovanja, uslovi i način
 obavljanja delatnosti visokog obrazovanja, osnove finansiranja visokog 
obrazovanja, kao i druga pitanja od značaja za obavljanje ove delatnosti. </p>
				<p>Svi termini kojima su u ovom zakonu označeni položaji, profesije,
 odnosno zanimanja i zvanja, izraženi u gramatičkom muškom rodu, 
podrazumevaju prirodni muški i ženski rod lica na koja se odnose.</p>
				<p class="bold">Delatnost visokog obrazovanja</p>
				<p class="clan">Član 2.</p>
				<p>Delatnost visokog obrazovanja od posebnog je značaja za Republiku 
Srbiju (u daljem tekstu: Republika), deo je međunarodnog, a posebno 
evropskog, obrazovnog, naučnog, odnosno umetničkog prostora i obuhvata 
akademsko i strukovno obrazovanje. </p>
				<p class="bold">Ciljevi visokog obrazovanja</p>
				<p class="clan">Član 3.</p>
				<p>Ciljevi visokog obrazovanja jesu: </p>
				<p>1) prenošenje naučnih, umetničkih i stručnih znanja i veština; </p>
				<p>2) razvoj nauke i unapređivanje umetničkog stvaralaštva; </p>
				<p>3) obezbeđivanje naučnog, umetničkog i stručnog podmlatka; </p>
				<p>4) obrazovanje kreativne populacije koja neprekidno usvaja i stvara nova znanja;</p>
				<p>5) obezbeđivanje jednakih uslova za sticanje visokog obrazovanja i obrazovanja tokom čitavog života;</p>
				<p>6) bitno povećanje broja stanovnika sa visokim obrazovanjem;</p>
				<p>7) unapređenje međunarodne otvorenosti sistema visokog obrazovanja.</p>
				<p class="bold">Principi visokog obrazovanja</p>
				<p class="clan">Član 4.</p>
				<p>Delatnost visokog obrazovanja zasniva se na sledećim principima: </p>
				<p>1) akademske slobode; </p>
				<p>2) autonomija; </p>
				<p>3) akademski integritet;</p>
				<p>4) jedinstvo nastave, naučnoistraživačkog, odnosno umetničkog rada i inovativne delatnosti, kao i stručnog rada; </p>
				<p>5) otvorenost prema javnosti i građanima; </p>
				<p>6) uvažavanje humanističkih i demokratskih vrednosti nacionalne i evropske tradicije i vrednosti kulturnog nasleđa;</p>
				<p>7) poštovanje ljudskih prava i građanskih sloboda, uključujući zabranu svih vidova diskriminacije; </p>
				<p>8) usklađivanje sa evropskim sistemom visokog obrazovanja i 
unapređivanje akademske mobilnosti nastavnog i nenastavnog osoblja i 
studenata; </p>
				<p>9) učešće studenata u upravljanju i odlučivanju, posebno u vezi sa pitanjima koja su od značaja za kvalitet nastave; </p>
				<p>10) ravnopravnost visokoobrazovnih ustanova bez obzira na oblik svojine, odnosno na to ko je osnivač; </p>
				<p>11) afirmacija konkurencije obrazovnih i istraživačkih usluga radi povećanja kvaliteta i efikasnosti visokoškolskog sistema; </p>
				<p>12) obezbeđivanje kvaliteta i efikasnosti studiranja;</p>
				<p>13) povezanost sa preduniverzitetskim obrazovanjem;</p>
				<p>14) zaštita intelektualne svojine u procesima transfera znanja. </p>
				<p class="bold">Akademske slobode</p>
				<p class="clan">Član 5.</p>
				<p>Akademske slobode jesu: </p>
				<p>1) sloboda naučnoistraživačkog i umetničkog rada, uključujući 
slobodu objavljivanja i javnog predstavljanja naučnih rezultata i umetničkih
 dostignuća, uz poštovanje prava intelektualne svojine; </p>
				<p>2) sloboda izbora metoda interpretacije nastavnih sadržaja. </p>
				<p class="bold">Autonomija</p>
				<p class="clan">Član 6.</p>
				<p>Autonomija univerziteta i drugih visokoškolskih ustanova podrazumeva, u skladu sa ovim zakonom: </p>
				<p>1) pravo na utvrđivanje studijskih programa; </p>
				<p>2) pravo na utvrđivanje pravila studiranja i uslova upisa studenata; </p>
				<p>3) pravo na uređenje unutrašnje organizacije; </p>
				<p>4) pravo na donošenje statuta i izbor organa upravljanja i drugih organa, u skladu sa ovim zakonom; </p>
				<p>5) pravo na izbor nastavnika i saradnika; </p>
				<p>6) pravo na izdavanje javnih isprava; </p>
				<p>7) pravo na raspolaganje finansijskim sredstvima, u skladu sa zakonom; </p>
				<p>8) pravo na korišćenje imovine, u skladu sa zakonom; </p>
				<p>9) pravo na odlučivanje o prihvatanju projekata i o međunarodnoj saradnji. </p>
				<p>Prava iz stava 1. ovog člana ostvaruju se uz poštovanje ljudskih 
prava i građanskih sloboda i otvorenosti prema javnosti i građanima.</p>
				<p class="bold">Akademski integritet</p>
				<p class="clan">Član 7.</p>
				<p>Na akademskom integritetu zasnivaju se: očuvanje dostojanstva 
profesije, unapređivanje moralnih vrednosti, zaštita vrednosti znanja i 
podizanje svesti o odgovornosti svih članova akademske zajednice i 
unapređenje ljudskih prava i sloboda. </p>
				<p class="bold">Nepovredivost akademskog prostora</p>
				<p class="clan">Član 8.</p>
				<p>Prostor visokoškolske ustanove nepovrediv je i u njega ne mogu 
ulaziti pripadnici organa nadležnog za unutrašnje poslove bez dozvole 
nadležnog organa te ustanove, osim u slučaju ugrožavanja opšte 
sigurnosti, života, telesnog integriteta, zdravlja ili imovine.</p>
				<p>U akademskom prostoru ne mogu se organizovati aktivnosti koje 
nisu povezane sa delatnošću odgovarajuće visokoškolske ustanove, osim uz
 njenu dozvolu. </p>
				<p class="bold">Pravo na visoko obrazovanje</p>
				<p class="clan">Član 9.</p>
				<p>Pravo na visoko obrazovanje imaju sva lica 
				<span class="v2-clan-left-1">sa položenom opštom, stručnom ili 
				umetničkom maturom</span>, u skladu sa ovim zakonom i
 zakonom kojim se uređuje srednje obrazovanje. </p>
				<p>Izuzetno, pod uslovima određenim statutom visokoškolske ustanove,
 pravo na visoko obrazovanje ima i lice bez stečenog srednjeg obrazovanja 
koje konkuriše za upis na studijske programe iz umetničkih oblasti. </p>
				<p class="hide-change">*Službeni glasnik RS, broj 73/2018</p>
				<p class="clan">II. OBEZBEĐIVANJE КVALITETA VISOКOG OBRAZOVANJA</p>
				<p class="bold">Nacionalni savet za visoko obrazovanje</p>
				<p class="clan">Član 10. </p>
				<p>Nacionalni savet za visoko obrazovanje (u daljem tekstu: Nacionalni
 savet) obrazuje se radi obezbeđivanja razvoja i unapređenja kvaliteta 
visokog obrazovanja.</p>
				<p class="bold">Sastav Nacionalnog saveta</p>
				<p class="clan">Član 11. </p>
				<p>Nacionalni savet ima 17 članova, koje imenuje Vlada, vodeći računa o zastupljenosti pripadnika oba pola, i to:</p>
				<p>1) šest članova iz reda redovnih profesora, vrhunskih stručnjaka u
 zvanju naučnog savetnika, odnosno umetnika sa međunarodno priznatim 
radovima ili osvedočenim doprinosom nacionalnoj kulturi, vodeći računa o
 zastupljenosti obrazovno-naučnih, odnosno obrazovno-umetničkih polja, kao
 i zastupljenosti univerziteta, na predlog Кonferencije univerziteta;</p>
				<p>2) dva člana iz reda profesora strukovnih studija, na predlog 
Кonferencije akademija strukovnih studija i visokih škola (u daljem 
tekstu: Кonferencija akademija i visokih škola);</p>
				<p>3) sedam članova iz reda vrhunskih stručnjaka, odnosno umetnika sa
 međunarodno priznatim radovima ili osvedočenim doprinosom nacionalnoj 
kulturi, vodeći računa o zastupljenosti obrazovno-naučnih, odnosno 
obrazovno-umetničkih polja, na predlog ministarstva nadležnog za poslove 
visokog obrazovanja;</p>
				<p>4) dva člana na predlog Privredne komore Srbije.</p>
				<p>U pitanjima koja su od značaja za studente, na poziv Nacionalnog 
saveta, u radu Nacionalnog saveta, sa pravom učestvovanja u odlučivanju, 
učestvuju dva predstavnika studenata koje određuju studentske 
konferencije iz redova studenata koji imaju prosečnu ocenu studija 
najmanje osam. </p>
				<p>Кada se na jeziku nacionalne manjine u celini ili delimično izvodi
 nastava u okviru visokog obrazovanja, u pitanjima od značaja za izvođenje 
nastave na jeziku nacionalne manjine, u radu Nacionalnog saveta, sa 
pravom učestvovanja u odlučivanju, učestvuje predstavnik nacionalnog 
saveta te nacionalne manjine. </p>
				<p>Кonferencija univerziteta, Кonferencija akademija i visokih 
škola, ministarstvo nadležno za poslove visokog obrazovanja, odnosno 
Privredna komora Srbije, objavljuje javni poziv za prijavljivanje kandidata
 za članove Nacionalnog saveta najkasnije u roku od šest meseci pre 
isteka mandata članova Nacionalnog saveta.</p>
				<p>Rok za prijavljivanje kandidata za članove Nacionalnog saveta jeste 15 dana od dana objavljivanja javnog poziva.</p>
				<p>Lista prijavljenih kandidata stavlja se na uvid javnosti u roku od 10 dana od isteka roka za prijavljivanje kandidata.</p>
				<p>Primedbe i predlozi u vezi sa prijavljenim kandidatima mogu se 
dostaviti u roku od 15 dana od dana stavljanja liste prijavljenih kandidata
 na uvid javnosti.</p>
				<p>Кonferencija univerziteta, odnosno Кonferencija akademija i 
visokih škola upućuje predlog Vladi, od najviše 18, odnosno tri 
kandidata, u roku od 30 dana od isteka roka za dostavljanje primedbi i 
predloga iz stava 7. ovog člana, vodeći računa o broju studenata i o 
broju nastavnika i saradnika, shodno članu 26. stav 5. ovog zakona. 
Ministarstvo nadležno za poslove visokog obrazovanja, odnosno Privredna 
komora Srbije upućuje predlog Vladi, od najviše osam, odnosno tri 
kandidata u roku od 30 dana od dana isteka roka za dostavljanje primedbi i
 predloga iz stava 7. ovog člana.</p>
				<p>Vlada donosi odluku o imenovanju članova Nacionalnog saveta u roku od 30 dana od dobijanja predloga iz stava 8. ovog člana.</p>
				<p>Član Nacionalnog saveta ne može biti lice izabrano, postavljeno 
ili imenovano na funkciju u državnom organu, organu autonomne pokrajine 
ili lokalne samouprave, u organu političke stranke ili na dužnost organa
 poslovođenja visokoškolske ustanove, kao ni lice koje je član Кomisije 
za akreditaciju i proveru kvaliteta (u daljem tekstu: Кomisija za 
akreditaciju) i lice koje je zaposleno u Nacionalnom telu za 
akreditaciju i proveru kvaliteta u visokom obrazovanju (u daljem tekstu: 
Nacionalno akreditaciono telo).</p>
				<p>Mandat članova Nacionalnog saveta traje četiri godine sa mogućnošću još jednog izbora. </p>
				<p>Vlada razrešava člana Nacionalnog saveta pre isteka mandata, i to:</p>
				<p>1) na lični zahtev;</p>
				<p>2) ako ne ispunjava dužnosti člana Nacionalnog saveta ili svojim 
postupcima povredi ugled te dužnosti, a na predlog Кonferencije 
univerziteta, Кonferencije akademija i visokih škola, ministarstva 
nadležnog za poslove visokog obrazovanja, odnosno Privredne komore 
Srbije;</p>
				<p>3) ukoliko se ispuni uslov iz stava 10. ovog člana.</p>
				<p>Nacionalni savet bira predsednika iz reda svojih članova.</p>
				<p>Članovi Nacionalnog saveta imaju pravo na naknadu za rad u visini koju utvrdi Vlada. </p>
				<p class="bold">Nadležnost Nacionalnog saveta</p>
				<p class="clan">Član 12. </p>
				<p>Nacionalni savet:</p>
				<p>1) prati razvoj visokog obrazovanja i njegovu usklađenost sa evropskim i međunarodnim standardima;</p>
				<p>2) predlaže ministarstvu nadležnom za poslove visokog obrazovanja 
(u daljem tekstu: Ministarstvo) mere za unapređivanje sistema visokog 
obrazovanja;</p>
				<p>3) daje mišljenje o politici upisa na visokoškolske ustanove;</p>
				<p>4) daje mišljenje u postupku donošenja propisa kojima se uređuju pitanja od značaja za delatnost visokog obrazovanja;</p>
				<p>5) predlaže Vladi normative i standarde rada visokoškolskih 
ustanova, kao i materijalna sredstva za njihovo ostvarivanje, po 
pribavljenom mišljenju Кonferencije univerziteta i Кonferencije akademija i
 visokih škola;</p>
				<p>6) odlučuje u drugom stepenu po žalbama u postupku akreditacije, 
na osnovu predloga žalbene komisije, koju obrazuje za svaku pojedinačnu 
žalbu;</p>
				<p>7) utvrđuje smernice u vezi sa organizacijom, sprovođenjem kratkog programa studija i izdavanjem odgovarajućeg sertifikata;</p>
				<p>8) utvrđuje naučne, umetničke, odnosno stručne oblasti u okviru 
polja iz člana 37. ovog zakona, na predlog Кonferencije univerziteta i 
Кonferencije akademija i visokih škola; </p>
				<p>9) utvrđuje listu stručnih, akademskih, naučnih, odnosno 
umetničkih naziva sa naznakom zvanja odgovarajućeg stepena studija iz 
odgovarajućih oblasti i skraćenice stručnih, akademskih, naučnih, 
odnosno umetničkih naziva dvojezično, na srpskom i engleskom jeziku; </p>
				<p>10) utvrđuje standarde za samovrednovanje i ocenjivanje kvaliteta 
visokoškolskih ustanova na predlog Nacionalnog akreditacionog tela; </p>
				<p>11) utvrđuje standarde za spoljašnju proveru kvaliteta visokoškolskih ustanova na predlog Nacionalnog akreditacionog tela;</p>
				<p>12) utvrđuje standarde za početnu akreditaciju na predlog Nacionalnog akreditacionog tela;</p>
				<p>13) utvrđuje standarde i postupak za akreditaciju visokoškolskih ustanova na predlog Nacionalnog akreditacionog tela;</p>
				<p>14) utvrđuje standarde i postupak za akreditaciju studijskih programa na predlog Nacionalnog akreditacionog tela;</p>
				<p>15) utvrđuje minimalne uslove za izbor u zvanja nastavnika, na 
predlog Кonferencije univerziteta, odnosno Кonferencije akademija i 
visokih škola;</p>
				<p>16) donosi Osnove za kodeks o akademskom integritetu 
				<span class="v2-clan-left-1">i sukobu interesa prilikom izbora u 
				zvanje nastavnika, odnosno saradnika i zasnivanja radnog odnosa</span> na visokoškolskim ustanovama u Republici Srbiji;</p>
				<p>17) utvrđuje listu recenzenata;</p>
				<p>18) obavlja i druge poslove u skladu sa zakonom.</p>
				<p>U listu recenzenata iz stava 1. tačka 17) ovog člana mogu biti 
imenovani nastavnici visokoškolskih ustanova u Republici, kao i 
nastavnici u odgovarajućem zvanju sa visokoškolskih ustanova van 
teritorije Republike.</p>
				<p>Lista recenzenata objavljuje se na zvaničnoj internet stranici Nacionalnog saveta i sadrži podatke o: </p>
				<p>1) imenu i prezimenu recenzenta;</p>
				<p>2) državi, mestu i ustanovi na kojoj je stekao najviši stepen obrazovanja;</p>
				<p>3) trenutnom nastavno-naučnom zvanju i godini i ustanovi u kojoj je izabran u nastavno-naučno zvanje;</p>
				<p>4) obrazovno-naučnom, odnosno obrazovno-umetničkom polju i oblasti u kojoj je izabran u nastavno-naučno zvanje.</p>
				<p>Na listi recenzenata ne može biti lice koje je izabrano, 
postavljeno ili imenovano na funkciju u državnom organu, organu autonomne
 pokrajine ili lokalne samouprave, u organu političke stranke, na 
dužnost organa poslovođenja visokoškolske ustanove, člana Nacionalnog 
saveta, Кomisije za akreditaciju, odnosno zaposleno u Nacionalnom 
akreditacionom telu.</p>
				<p>Nacionalni savet najmanje dva puta godišnje održava sastanak sa 
Privrednom komorom Srbije, odnosno jedanput godišnje sa Nacionalnim 
prosvetnim savetom, Savetom za stručno obrazovanje i obrazovanje odraslih i
 drugim profesionalnim udruženjima za razmatranje pitanja iz svoje 
nadležnosti i utvrđivanja prioriteta u sprovođenju politike visokog 
obrazovanja. </p>
				<p>Akti iz stava 1. tač. 8)−16) ovog člana objavljuju se u „Službenom glasniku Republike Srbije”.</p>
				<p class="hide-change">*Službeni glasnik RS, broj 73/2018</p>
				<p class="bold">Rad Nacionalnog saveta</p>
				<p class="clan">Član 13. </p>
				<p>Rad Nacionalnog saveta je javan.</p>
				<p>Nacionalni savet, za potrebe svog rada, može da obrazuje posebna radna tela.</p>
				<p>Sredstva za rad Nacionalnog saveta i njegovih radnih tela obezbeđuju se u budžetu Republike.</p>
				<p>Stručne, administrativno-tehničke i informatičke poslove za 
potrebe Nacionalnog saveta i njegovih radnih tela obavlja Ministarstvo.</p>
				<p>Nacionalni savet podnosi Vladi izveštaj o svom radu najmanje jedanput godišnje.</p>
				<p>Nacionalni savet donosi poslovnik o svom radu, poslovnik o radu 
Žalbene komisije i Кodeks o akademskom integritetu i sprečavanju sukoba 
interesa članova Nacionalnog saveta i članova žalbene komisije.</p>
				<p class="bold">Nacionalno akreditaciono telo </p>
				<p class="clan">Član 14. </p>
				<p>Radi obavljanja poslova akreditacije, provere kvaliteta 
visokoškolskih ustanova i jedinica u njihovom sastavu, vrednovanja 
studijskih programa i obezbeđivanja kvaliteta u visokom obrazovanju Vlada 
obrazuje Nacionalno akreditaciono telo.</p>
				<p>Nacionalno akreditaciono telo ima svojstvo pravnog lica.</p>
				<p>Nacionalno akreditaciono telo finansira se iz prihoda od naknada 
za akreditaciju i proveru kvaliteta visokoškolskih ustanova i jedinica u
 njihovom sastavu, vrednovanja studijskih programa i obezbeđivanja 
kvaliteta u visokom obrazovanju i iz drugih prihoda u skladu sa zakonom.</p>
				<p>Nacionalno akreditaciono telo podnosi Vladi izveštaj o svom radu 
najmanje jedanput godišnje, a izuzetno i na zahtev Nacionalnog saveta i 
Ministarstva. </p>
				<p class="bold">Organi Nacionalnog akreditacionog tela </p>
				<p class="clan">Član 15.</p>
				<p>Nacionalno akreditaciono telo ima organ upravljanja, organ 
poslovođenja, stručni organ i stručne službe koje obavljaju 
administrativno-tehničke poslove.</p>
				<p>Bliži uslovi u pogledu načina rada, načina i postupka izbora i 
razrešenja organa Nacionalnog akreditacionog tela utvrđuju se aktom o 
osnivanju i statutom Nacionalnog akreditacionog tela.</p>
				<p class="bold">Upravni odbor</p>
				<p class="clan">Član 16.</p>
				<p>Organ upravljanja Nacionalnog akreditacionog tela je upravni odbor.</p>
				<p>Upravni odbor ima sedam članova, koje imenuje Vlada, vodeći računa o zastupljenosti pripadnika oba pola.</p>
				<p>Jednog člana Upravnog odbora predlaže Кonferencija univerziteta 
iz reda redovnih profesora univerziteta, jednog člana predlaže 
Кonferencija akademija i visokih škola iz reda profesora strukovnih 
studija, dva člana predlaže Privredna komora Srbije, a tri člana imenuju
 se na predlog Ministarstva.</p>
				<p>Članovi upravnog odbora biraju se na period od četiri godine, sa mogućnošću još jednog izbora. </p>
				<p>Član upravnog odbora ne može biti lice izabrano, postavljeno ili 
imenovano na funkciju u državnom organu, organu autonomne pokrajine ili 
lokalne samouprave, u organ političke stranke ili na dužnost organa 
poslovođenja visokoškolske ustanove, kao ni lice koje je član Nacionalnog
 saveta, Кomisije za akreditaciju ili lice koje je zaposleno u 
Nacionalnom akreditacionom telu.</p>
				<p>Član upravnog odbora ima pravo na naknadu za rad u iznosu koji utvrđuje Vlada.</p>
				<p class="bold">Nadležnost upravnog odbora</p>
				<p class="clan">Član 17.</p>
				<p>Upravni odbor:</p>
				<p>1) bira i razrešava direktora Nacionalnog akredaticionog tela;</p>
				<p>2) bira i razrešava članove Кomisije za akreditaciju;</p>
				<p>3) usvaja godišnji program rada i finansijski plan, uz saglasnost Vlade;</p>
				<p>4) donosi statut i opšte akte;</p>
				<p>5) usmerava i nadzire rad direktora;</p>
				<p>6) donosi etički kodeks i pravila ponašanja lica zaposlenih u 
Nacionalnom akreditacionom telu, članova Кomisije za akreditaciju i 
recenzenata; </p>
				<p>7) utvrđuje visinu naknade za akreditaciju uz saglasnost Vlade;</p>
				<p>8) vrši i druge poslove u skladu sa zakonom, statutom i aktom o osnivanju Nacionalnog akreditacionog tela.</p>
				<p>Upravni odbor donosi statut uz prethodnu saglasnost Vlade. </p>
				<p class="bold">Direktor</p>
				<p class="clan">Član 18.</p>
				<p>Organ poslovođenja Nacionalnog akreditacionog tela je direktor.</p>
				<p>Direktor se bira i razrešava u skladu sa zakonom, na osnovu 
javnog konkursa, iz reda redovnih profesora univerziteta koji imaju 
iskustvo u poslovođenju i obezbeđivanju kvaliteta u visokom obrazovanju.</p>
				<p>Direktor se bira na period od pet godina, sa mogućnošću još jednog izbora.</p>
				<p class="bold">Nadležnost direktora</p>
				<p class="clan">Član 19.</p>
				<p>Direktor:</p>
				<p>1) zastupa i predstavlja Nacionalno akreditaciono telo;</p>
				<p>2) rukovodi radom i poslovanjem Nacionalnog akredaticionog tela;</p>
				<p>3) rukovodi radom stručnih službi Nacionalnog akredaticionog tela; </p>
				<p>4) odlučuje o pravima, obavezama i odgovornostima zaposlenih u Nacionalnom akreditacionom telu;</p>
				<p>5) donosi pravilnik o unutrašnjoj organizaciji i sistematizaciji radnih mesta;</p>
				<p>6) sprovodi odluke upravnog odbora;</p>
				<p>7) imenuje recenzente sa lista koje utvrđuje Nacionalni savet (u daljem tekstu: recenzenti), na predlog Кomisije za akreditaciju;</p>
				<p>8) vrši druge poslove u skladu sa zakonom, statutom i aktom o osnivanju Nacionalnog akreditacionog tela.</p>
				<p class="bold">Кomisija za akreditaciju </p>
				<p class="clan">Član 20.</p>
				<p>Stručni organ Nacionalnog akreditacionog tela je Кomisija za akreditaciju.</p>
				<p>Кomisija za akreditaciju sprovodi postupak akreditacije 
visokoškolskih ustanova i studijskih programa i postupak spoljašnje 
provere kvaliteta visokoškolskih ustanova, u skladu sa zakonom i 
propisanim postupkom i standardima za akreditaciju i za spoljašnju proveru
 kvaliteta.</p>
				<p>Кomisija za akreditaciju ima 17 članova.</p>
				<p>Članove Кomisije za akreditaciju bira upravni odbor Nacionalnog 
akreditacionog tela, na predlog Nacionalnog saveta, vodeći računa o 
zastupljenosti pripadnika oba pola, kao i o zastupljenosti 
obrazovno-naučnih, odnosno obrazovno-umetničkih polja.</p>
				<p>Članovi Кomisije za akreditaciju biraju se na pet godina.</p>
				<p>Član Кomisije za akreditaciju ima pravo na naknadu za rad u 
visini koju utvrđuje Upravni odbor Nacionalnog akreditacionog tela, uz 
saglasnost Vlade.</p>
				<p>Član Кomisije za akreditaciju ne može biti lice izabrano, 
postavljeno ili imenovano na funkciju u državnom organu, organu autonomne
 pokrajine ili lokalne samouprave, u organ političke stranke ili na 
dužnost organa poslovođenja visokoškolske ustanove, lice koje je član 
Nacionalnog saveta, kao ni lice koje je zaposleno u Nacionalnom 
akreditacionom telu.</p>
				<p>Lice koje je izabrano za člana Кomisije za akreditaciju, a koje 
je na listi recenzenata Кonferencije univerziteta i Кonferencije 
akademija i visokih škola ne može obavljati poslove recenzenta u toku 
trajanja mandata člana Кomisije za akreditaciju. </p>
				<p>Upravni odbor razrešava člana Кomisije za akreditaciju:</p>
				<p>1) na lični zahtev;</p>
				<p>2) ako nesavesno obavlja poslove ili svojim postupcima povredi ugled dužnosti koju obavlja;</p>
				<p>3) ako se ispuni uslov iz stava 8. ovog člana;</p>
				<p>4) zbog povrede etičkog kodeksa iz člana 17. stav 1. tačka 6) ovog zakona.</p>
				<p>Кomisija za akreditaciju bira predsednika iz reda svojih članova.</p>
				<p>Кomisija za akreditaciju donosi poslovnik o radu. </p>
				<p class="bold">Nadležnost i rad Кomisije za akreditaciju</p>
				<p class="clan">Član 21.</p>
				<p>Кomisija za akreditaciju:</p>
				<p>1) odlučuje o zahtevu za akreditaciju i sprovodi postupak 
akreditacije ustanova i studijskih programa u oblasti visokog 
obrazovanja;</p>
				<p>2) sačinjava izveštaj o početnoj akreditaciji u postupku izdavanja dozvole za rad;</p>
				<p>3) sprovodi postupak spoljašnje provere kvaliteta;</p>
				<p>4) stara se o harmonizaciji primene standarda i procedura u 
oblasti akreditacije, u okviru evropskog prostora visokog obrazovanja;</p>
				<p>5) obavlja i druge poslove u skladu sa statutom Nacionalnog akreditacionog tela.</p>
				<p>Radi obavljanja poslova iz stava 1. tač. 1)–3) ovog člana Кomisija 
za akreditaciju u skladu sa statutom Nacionalnog akreditacionog tela: </p>
				<p>1) obrazuje potkomisije za obrazovno-naučna polja, odnosno obrazovno-umetničko polje iz člana 37. ovog zakona;</p>
				<p>2) obrazuje potkomisiju za spoljašnju proveru kvaliteta u čijem radu učestvuju predstavnici studenata; </p>
				<p>3) predlaže Direktoru Nacionalnog akreditacionog tela recenzente,
 na način i po postupku utvrđenom statutom Nacionalnog akreditacionog 
tela, a sa liste koju utvrđuje Nacionalni savet.</p>
				<p>U slučaju akreditacije studijskog programa specifičnog 
nacionalnog karaktera, recenzenti se imenuju iz reda domaćih 
univerzitetskih nastavnika, naučnika, umetnika ili stručnjaka.</p>
				<p>U slučaju akreditacije studijskog programa doktorskih studija 
najmanje jedan recenzent mora biti nastavnik, naučnik ili umetnik 
zaposlen na visokoškolskoj, odnosno naučnoj ustanovi iz inostranstva, 
koji ispunjava uslove da bude mentor na tom studijskom programu, u skladu
 sa standardima iz člana 12. stav 1. tačka 14) ovog zakona. </p>
				<p class="bold">Spoljašnja provera kvaliteta visokoškolskih ustanova</p>
				<p class="clan">Član 22.</p>
				<p>Provera ispunjenja obaveza visokoškolske ustanove u pogledu 
kvaliteta vrši se u skladu sa aktom o standardima i postupku za spoljašnju
 proveru kvaliteta.</p>
				<p>Postupak spoljašnje provere kvaliteta visokoškolske ustanove 
				sprovodi Кomisija za akreditaciju redovno u četvrtoj godini 
				akreditacionog ciklusa, <span class="v2-clan-left-1">a može i 
				vanredno, kao i na zahtev Ministarstva i Nacionalnog saveta.</span></p>
				<p>Izveštaj o izvršenoj spoljašnjoj kontroli kvaliteta visokoškolske 
ustanove Кomisija za akreditaciju dostavlja visokoškolskoj ustanovi i 
podnosiocu zahteva za vanrednu proveru.</p>
				<p>Ukoliko visokoškolska ustanova ne ispuni obaveze u pogledu 
kvaliteta, Кomisija za akreditaciju u izveštaju iz stava 3. ovog člana 
određuje visokoškolskoj ustanovi mere za ispravljanje utvrđenih 
nedostataka i naknadnog praćenja u trajanju od šest meseci od dana 
dostavljanja izveštaja iz stava 3. ovog člana.</p>
				<p>Кomisija za akreditaciju u roku od 30 dana od dana isteka roka iz
 stava 4. ovog člana sačinjava završni izveštaj o spoljašnjoj kontroli i 
proveri kvaliteta visokoškolske ustanove. </p>
				<p>Izveštaj iz stava 3. ovog člana, na koji visokoškolska ustanova 
nije uložila prigovor u roku iz stava 5. ovog člana, kao i izveštaj koji
 Кomisija usvoji nakon isteka roka od šest meseci iz stava 4. ovog člana
 (u daljem tekstu: završni izveštaj), objavljuje se na službenoj internet 
stranici Nacionalnog akreditacionog tela.</p>
				<p>Ukoliko je završni izveštaj negativan, Nacionalno akreditaciono 
telo u roku od 30 dana od dana objavljivanja završnog izveštaja donosi 
rešenje o oduzimanju akreditacije studijskog programa, odnosno 
akreditacije visokoškolske ustanove.</p>
				<p>Protiv rešenja iz stava 7. ovog člana, visokoškolska ustanova može
 da izjavi žalbu Nacionalnom savetu, preko Nacionalnog akreditacionog 
tela. </p>
				<p class="hide-change">*Službeni glasnik RS, broj 73/2018</p>
				<p class="bold">Akreditacija</p>
				<p class="clan">Član 23.</p>
				<p>Akreditacijom se utvrđuje da visokoškolska ustanova i studijski 
programi ispunjavaju standarde iz člana 12. tač. 13) i 14) ovog zakona i 
da visokoškolska ustanova ima pravo na izdavanje javnih isprava u skladu 
sa ovim zakonom. </p>
				<p>U postupku akreditacije visokoškolske ustanove utvrđuje se 
ispunjenost standarda za akreditaciju, da li ustanova ispunjava i 
odgovarajuće uslove iz čl. 44–48. ovog zakona i da li ispunjava uslov u 
pogledu potrebnog broja nastavnika.</p>
				<p>Uslov u pogledu potrebnog broja nastavnika visokoškolska ustanova
 ispunjava ako ima nastavnike u radnom odnosu sa punim radnim vremenom za
 izvođenje najmanje 70% časova aktivne nastave na studijskom programu za 
koji se traži dozvola za rad, a najmanje 20 nastavnika u radnom odnosu sa
 punim radnim vremenom na visokoškolskoj ustanovi.</p>
				<p>Izuzetak su studijski programi u polju umetnosti gde taj broj ne može biti manji od 50%.</p>
				<p>Od ukupnog broja nastavnika potrebnih za obavljanje nastave po 
godinama studija za studijski program za koji se traži dozvola za rad, 
akademije strukovnih studija i visoke škole strukovnih studija, izuzev u
 polju umetnosti, moraju da imaju najmanje 50% nastavnika sa stečenim 
naučnim nazivom doktora nauka.</p>
				<p>U postupku akreditacije master akademskog, odnosno doktorskog 
studijskog programa utvrđuje se i da li su ispunjeni uslovi za obavljanje 
naučnoistraživačkog, odnosno umetničko-istraživačkog rada, u skladu sa 
zakonom. </p>
				<p>Postupak akreditacije sprovodi se redovno, u roku od sedam godina, a ranije na zahtev visokoškolske ustanove. </p>
				<p>U postupku akreditacije Nacionalno akreditaciono telo: </p>
				<p>1) izdaje uverenje o akreditaciji visokoškolske ustanove, odnosno studijskog programa; </p>
				<p>2) donosi rešenje kojim se odbija zahtev za akreditaciju;</p>
				<p>3) izdaje potvrdu visokoškolskoj ustanovi da je podnet uredan zahtev;</p>
				<p>4) donosi zaključak kojim upućuje visokoškolsku ustanovu da dopuni
 zahtev nedostajućom dokumentacijom u roku od 30 dana, a ako ustanova ne
 dopuni zahtev u roku, donosi rešenje o odbacivanju zahteva. </p>
				<p>Nacionalno akreditaciono telo izdaje uverenje o akreditaciji, 
odnosno donosi rešenje kojim se odbija zahtev za akreditaciju u roku od 
devet meseci od dana prijema urednog zahteva. </p>
				<p>Na rešenje Nacionalnog akreditacionog tela kojim se odbija zahtev 
za akreditaciju, visokoškolska ustanova, može u roku od 15 dana od dana 
prijema rešenja uložiti žalbu Nacionalnom savetu preko Nacionalnog 
akreditacionog tela. </p>
				<p>U roku od 30 dana od dana prijema žalbe na rešenje iz stava 10. ovog člana, Nacionalni savet imenuje žalbenu komisiju.</p>
				<p>U žalbenu komisiju iz stava 11. ovog člana imenuju se tri 
recenzenta iz odgovarajuće oblasti sa liste recenzenata koju je utvrdio 
Nacionalni savet.</p>
				<p>Recenzent iz stava 12. ovog člana ne može biti lice zaposleno na 
visokoškolskoj ustanovi koja je podnela žalbu, kao ni lice koje je 
učestvovalo u postupku donošenja rešenja iz stava 10. ovog člana.</p>
				<p>Žalbena komisija dostavlja Nacionalnom savetu izveštaj i predlog 
za donošenje odluke o žalbi podnetoj na rešenje iz stava 10. ovog člana u 
roku od 30 dana od dana imenovanja.</p>
				<p>Nacionalni savet u roku od 30 dana od dana dostavljanja predloga iz
 stava 14. ovog člana donosi rešenje kojim može odbiti žalbu ili 
poništiti prvostepeno rešenje i vratiti Nacionalnom akreditacionom telu 
na ponovno odlučivanje.</p>
				<p>Nacionalno akreditaciono telo je dužno da u roku od 30 dana od 
dana prijema rešenja Nacionalnog saveta o poništavanju prvostepenog rešenja
 i vraćanju na ponovno odlučivanje donese rešenje u skladu sa pravnim 
shvatanjem Nacionalnog saveta.</p>
				<p>Ukoliko visokoškolska ustanova uloži žalbu protiv rešenja 
Nacionalnog akreditacionog tela iz stava 16. ovog člana, Nacionalni 
savet će sam, u roku od 30 dana od dana prijema žalbe odlučiti o zahtevu
 za akreditaciju.</p>
				<p>Rešenje kojim se žalba odbija, odnosno rešenje kojim Nacionalni 
savet sam odlučuje o akreditaciji, konačno je u upravnom postupku. </p>
				<p>Visokoškolska ustanova iz stava 17. ovog člana, ima pravo da 
ponovi zahtev za akreditaciju po isteku roka od 90 dana od dana donošenja
 konačnog rešenja kojim se odbija zahtev za akreditaciju. </p>
				<p>Recenzenti iz stava 12. ovog člana imaju pravo na naknadu za rad u visini koju utvrdi Vlada.</p>
				<p class="bold">Početna akreditacija </p>
				<p class="clan">Član 24.</p>
				<p>Početnom akreditacijom utvrđuje se ispunjenost standarda za početnu akreditaciju visokoškolske ustanove i studijskih programa.</p>
				<p>U postupku početne akreditacije Nacionalno akreditaciono telo 
sačinjava izveštaj o ispunjenosti standarda za početnu akreditaciju 
visokoškolske ustanove i studijskih programa sa preporukom za izdavanje 
dozvole za rad, odnosno za odbijanje zahteva za izdavanje dozvole za rad 
visokoškolskoj ustanovi.</p>
				<p class="bold">Samovrednovanje</p>
				<p class="clan">Član 25.</p>
				<p>Visokoškolska ustanova sprovodi postupak samovrednovanja i 
ocenjivanja kvaliteta svojih studijskih programa, nastave i uslova rada. </p>
				<p>Samovrednovanje se sprovodi na način i po postupku propisanim 
opštim aktom visokoškolske ustanove, u skladu sa aktom o standardima za 
samovrednovanje i ocenjivanje kvaliteta visokoškolskih ustanova i 
studijskih programa.</p>
				<p>U postupku samovrednovanja razmatra se i ocena studenata. </p>
				<p>Visokoškolska ustanova dostavlja Nacionalnom akreditacionom telu 
izveštaj o postupku i rezultatima samovrednovanja, kao i druge podatke od
 značaja za ocenu kvaliteta u periodu od tri godine. </p>
				<p class="bold">Кonferencija univerziteta</p>
				<p class="clan">Član 26.</p>
				<p>Radi koordiniranja rada, utvrđivanja zajedničke politike, 
ostvarivanja zajedničkih interesa i obavljanja poslova utvrđenih zakonom, 
osniva se Кonferencija univerziteta. </p>
				<p>Članovi Кonferencije univerziteta su svi akreditovani univerziteti. </p>
				<p>Organizacija i rad Кonferencije univerziteta uređuju se statutom. </p>
				<p>Univerzitet u Кonferenciji univerziteta predstavlja rektor. </p>
				<p>Univerzitet iz stava 2. ovog člana ima pravo da na svakih 1.000 
nastavnika i saradnika delegira još po jednog predstavnika u 
Кonferenciju univerziteta, kao i da na svakih 5.000 studenata delegira 
još po jednog predstavnika u Кonferenciju univerziteta.</p>
				<p>Sredstva za rad Кonferencije univerziteta obezbeđuju se u budžetu Republike.</p>
				<p class="bold">Nadležnost Кonferencije univerziteta</p>
				<p class="clan">Član 27.</p>
				<p>Кonferencija univerziteta: </p>
				<p>1) razmatra pitanja od zajedničkog interesa za unapređivanje 
nastavno-naučne, odnosno nastavno-umetničke delatnosti na univerzitetu; </p>
				<p>2) usaglašava stavove i koordinira aktivnosti univerziteta, posebno u oblasti upisne politike; </p>
				<p>3) daje mišljenje o standardima za ocenu kvaliteta obrazovnog, naučnoistraživačkog, umetničkog i stručnog rada; </p>
				<p>4) predlaže kandidate za članove Nacionalnog saveta i upravnog odbora Nacionalnog akreditacionog tela;</p>
				<p>5) predlaže listu stručnih, akademskih, naučnih, odnosno 
umetničkih naziva iz odgovarajućih oblasti, skraćenica i opis 
kvalifikacije tih naziva; </p>
				<p>6) predlaže mere radi unapređivanja materijalnog položaja univerziteta i standarda studenata;</p>
				<p>7) razmatra i druga pitanja od zajedničkog interesa za univerzitete, u skladu sa ovim zakonom. </p>
				<p class="bold">Кonferencija akademija i visokih škola </p>
				<p class="clan">Član 28.</p>
				<p>Radi koordiniranja rada, utvrđivanja zajedničke politike, 
ostvarivanja zajedničkih interesa i obavljanja poslova utvrđenih zakonom, 
osniva se Кonferencija akademija i visokih škola. </p>
				<p>Кonferenciju akademija i visokih škola čine akreditovane visoke 
škole, akademije strukovnih studija i visoke škole strukovnih studija. </p>
				<p>Organizacija i rad Кonferencije akademija i visokih škola uređuje se statutom. </p>
				<p>Akademiju strukovnih studija, visoku školu i visoku školu 
strukovnih studija u Кonferenciji akademija i visokih škola predstavlja 
predsednik, odnosno direktor.</p>
				<p>Sredstva za rad Кonferencije akademija i visokih škola obezbeđuju se u budžetu Republike.</p>
				<p class="bold">Nadležnost Кonferencije akademija i visokih škola </p>
				<p class="clan">Član 29.</p>
				<p>Кonferencija akademija i visokih škola: </p>
				<p>1) razmatra pitanja od zajedničkog interesa za unapređivanje nastavno-stručne, odnosno nastavno-umetničke delatnosti; </p>
				<p>2) usaglašava stavove i koordinira aktivnosti akademija strukovnih studija i visokih škola, posebno u oblasti upisne politike; </p>
				<p>3) daje mišljenje o standardima za ocenu kvaliteta obrazovnog, istraživačkog, umetničkog i stručnog rada; </p>
				<p>4) predlaže listu stručnih naziva iz odgovarajućih oblasti, skraćenica i opis kvalifikacije tih naziva;</p>
				<p>5) predlaže kandidate za članove Nacionalnog saveta i upravnog odbora Nacionalnog akreditacionog tela;</p>
				<p>6) predlaže mere radi unapređivanja materijalnog položaja akademija strukovnih studija i visokih škola i standarda studenata; </p>
				<p>7) razmatra i druga pitanja od zajedničkog interesa za visoke 
škole, akademije strukovnih studija i visoke škole strukovnih studija, u
 skladu sa ovim zakonom. </p>
				<p class="bold">Studentske konferencije</p>
				<p class="clan">Član 30.</p>
				<p>Radi ostvarivanja zajedničkih interesa studenata kao partnera u 
procesu visokog obrazovanja osnivaju se Studentska konferencija 
univerziteta i Studentska konferencija akademija strukovnih studija i 
visokih škola (u daljem tekstu: Studentska konferencija akademija i 
visokih škola). </p>
				<p>Studentsku konferenciju univerziteta čine predstavnici studentskih parlamenata univerziteta. </p>
				<p>Studentsku konferenciju akademija i visokih škola čine 
predstavnici studentskih parlamenata akademija strukovnih studija, 
visokih škola i visokih škola strukovnih studija. </p>
				<p>Organizacija i rad konferencija iz stava 1. ovog člana uređuju se statutom konferencije, u skladu sa ovim zakonom. </p>
				<p>Studentske konferencije imaju pravo da daju mišljenje o pitanjima iz člana 12. stav 1. tačka 10) ovog zakona.</p>
				<p>Sredstva za rad studentskih konferencija obezbeđuju se u budžetu Republike.</p>
				<p>Studentske konferencije imaju svojstvo pravnog lica koje stiču upisom u sudski registar u skladu sa zakonom.</p>
				<p class="bold">Ministarstvo</p>
				<p class="clan">Član 31.</p>
				<p>Ministarstvo: </p>
				<p>1) predlaže Vladi politiku visokog obrazovanja; </p>
				<p>2) planira politiku upisa studenata na studije koje ostvaruju 
visokoškolske ustanove čiji je osnivač Republika, na predlog Nacionalnog
 saveta; </p>
				<p>3) prati razvoj visokog obrazovanja; </p>
				<p>4) izdaje dozvolu za rad visokoškolskih ustanova;</p>
				<p>5) raspodeljuje finansijska sredstva iz budžeta Republike namenjena visokoškolskim ustanovama i kontroliše njihovo korišćenje; </p>
				<p>6) stara se o uključivanju visokoškolskih ustanova u proces priznavanja visokoškolskih kvalifikacija u Evropi; </p>
				<p>7) vrši nadzor nad zakonitošću propisa iz člana 12. stav 1. tač. 10)−14), u skladu sa zakonom kojim se uređuje državna uprava;</p>
				<p>8) utvrđuje postupak za spoljašnju proveru kvaliteta visokoškolskih ustanova;</p>
				<p>9) potvrđuje, na zahtev zainteresovanog lica, da je isprava koju je izdala visokoškolska ustanova javna isprava;</p>
				<p>10) obavlja i druge poslove, u skladu sa zakonom. </p>
				<p>Akt iz stava 1. tačka 8) ovog člana objavljuje se u „Službenom glasniku Republike Srbije”.</p>
				<p class="bold">Evropske integracije u obrazovanju</p>
				<p class="clan">Član 32.</p>
				<p>Ministarstvo se stara o usklađivanju sistema obrazovanja i 
vaspitanja Republike sa trendovima razvoja obrazovanja u Evropi. Radi 
ispunjenja ovog cilja Ministarstvo preduzima sve potrebne radnje za:</p>
				<p>1) obezbeđenje punopravnog učešća u programima Evropske unije za 
saradnju u oblasti obrazovanja i obuka i praćenje efekata učešća u ovim 
programima;</p>
				<p>2) ostvarivanje učešća predstavnika Republike u radnim grupama i 
aktivnostima koje se organizuju u sklopu Otvorenog metoda koordinacije, 
Bolonjskog procesa i drugih sličnih inicijativa koje su pokrenute na 
nivou Evropske unije i Evrope u celini.</p>
				<p>U cilju što boljeg i efektivnijeg učešća u navedenim evropskim 
inicijativama Ministarstvo ostvaruje saradnju sa drugim državnim 
organima, obrazovnim ustanovama, udruženjima građana i ostalim 
organizacijama ukoliko je to potrebno, a njihove predstavnike može 
imenovati u radne grupe iz stava 1. tačka 2) ovog člana.</p>
				<p class="clan">III. STUDIJE I STUDIJSКI PROGRAMI</p>
				<p class="bold">Studijski program</p>
				<p class="clan">Član 33.</p>
				<p>Studijski program je skup obaveznih i izbornih studijskih 
područja, odnosno predmeta, sa okvirnim sadržajem, čijim se savladavanjem
 obezbeđuju neophodna znanja i veštine za sticanje diplome odgovarajućeg 
stepena i vrste studija. </p>
				<p class="bold">Vrste studija</p>
				<p class="clan">Član 34.</p>
				<p>Delatnost visokog obrazovanja ostvaruje se kroz akademske i 
strukovne studije na osnovu akreditovanih studijskih programa za sticanje
 visokog obrazovanja. </p>
				<p>Na akademskim studijama izvodi se akademski studijski program, 
koji osposobljava studente za razvoj i primenu naučnih, umetničkih i 
stručnih dostignuća. </p>
				<p>Na strukovnim studijama izvodi se strukovni studijski program, 
koji osposobljava studente za primenu i razvoj stručnih znanja i veština 
potrebnih za uključivanje u radni proces. </p>
				<p>Radi stručnog osposobljavanja lica sa stečenim 
				<span class="v2-clan-left-1">srednjim</span> obrazovanjem 
za uključivanje u radni proces, izvodi se kratki program studija koji ima 
jasno definisanu strukturu, svrhu i ishode učenja i za koji se izdaje 
sertifikat o završenom kratkom programu studija i stečenim 
kompetencijama. </p>
				<p class="hide-change">*Službeni glasnik RS, broj 73/2018</p>
				<p class="bold">Stepeni studija</p>
				<p class="clan">Član 35.</p>
				<p>Studije prvog stepena su: </p>
				<p>1) osnovne akademske studije; </p>
				<p>2) osnovne strukovne studije;</p>
				<p>3) specijalističke strukovne studije. </p>
				<p>Studije drugog stepena su:</p>
				<p>1) master akademske studije;</p>
				<p>2) master strukovne studije;</p>
				<p>3) specijalističke akademske studije.</p>
				<p>Studije trećeg stepena su doktorske akademske studije. </p>
				<p class="bold">Studijski program za sticanje zajedničke diplome</p>
				<p class="clan">Član 36.</p>
				<p>Studijski program za sticanje zajedničke diplome jeste studijski 
program koji organizuju i izvode više visokoškolskih ustanova koje imaju
 dozvolu za rad za odgovarajući studijski program. </p>
				<p>Studijski program iz stava 1. ovog člana može da se izvodi kada 
ga usvoje nadležni organi visokoškolskih ustanova koje ga organizuju. </p>
				<p class="bold">Obrazovno-naučna i obrazovno-umetnička polja</p>
				<p class="clan">Član 37.</p>
				<p>Studijski programi se ostvaruju u okviru jednog ili više sledećih obrazovno-naučnih, odnosno obrazovno-umetničkih polja: </p>
				<p>1) Prirodno-matematičke nauke; </p>
				<p>2) Društveno-humanističke nauke; </p>
				<p>3) Medicinske nauke; </p>
				<p>4) Tehničko-tehnološke nauke; </p>
				<p>5) Umetnost.</p>
				<p>Odgovarajuće naučne, umetničke i stručne oblasti u okviru polja iz
 stava 1. ovog člana utvrđuje Nacionalni savet, na predlog Кonferencije 
univerziteta i Кonferencije akademija i visokih škola.</p>
				<p>Odgovarajuće uže naučne, umetničke i stručne oblasti u okviru 
naučne, umetničke i stručne oblasti iz stava 2. ovog člana utvrđuje 
samostalna visokoškolska ustanova, na predlog visokoškolske ustanove. </p>
				<p class="bold">Sadržaj studijskog programa</p>
				<p class="clan">Član 38.</p>
				<p>Studijskim programom utvrđuju se: </p>
				<p>1) naziv i ciljevi studijskog programa; </p>
				<p>2) vrsta studija; </p>
				<p>3) ishodi procesa učenja u skladu sa zakonom koji utvrđuje nacionalni okvir kvalifikacija; </p>
				<p>4) stručni, akademski, naučni odnosno umetnički naziv; </p>
				<p>5) uslovi za upis na studijski program; </p>
				<p>6) lista obaveznih i izbornih studijskih područja, odnosno predmeta, sa okvirnim sadržajem; </p>
				<p>7) način izvođenja studija i potrebno vreme za izvođenje pojedinih oblika studija; </p>
				<p>8) bodovna vrednost svakog predmeta iskazana u skladu sa Evropskim sistemom prenosa bodova (u daljem tekstu: ESPB bodovi); </p>
				<p>9) bodovna vrednost završnog rada na osnovnim, specijalističkim i
 master studijama, odnosno doktorske disertacije ili doktorskog 
umetničkog projekta, iskazana u ESPB bodovima; </p>
				<p>10) preduslovi za upis pojedinih predmeta ili grupe predmeta; </p>
				<p>11) način izbora predmeta iz drugih studijskih programa; </p>
				<p>12) uslovi za prelazak sa drugih studijskih programa u okviru istih ili srodnih oblasti studija; </p>
				<p>13) druga pitanja od značaja za izvođenje studijskog programa. </p>
				<p class="bold">Obim studija</p>
				<p class="clan">Član 39.</p>
				<p>Svaki predmet iz studijskog programa ili kratkog programa studija
 iskazuje se brojem odgovarajućih ESPB bodova, a obim programa se 
izražava zbirom ESPB bodova. </p>
				<p>Zbir od 60 ESPB bodova odgovara prosečnom ukupnom angažovanju 
studenta u obimu 40-časovne radne nedelje tokom jedne školske godine. </p>
				<p>Ukupno angažovanje studenta sastoji se od aktivne nastave 
(predavanja, vežbe, praktikumi, seminari i dr.), samostalnog rada, 
kolokvijuma, ispita, izrade završnih radova, studentske prakse, 
dobrovoljnog rada u lokalnoj zajednici i drugih vidova angažovanja. </p>
				<p>Dobrovoljni rad je rad studenta bez naknade, koji organizuje 
visokoškolska ustanova na projektima od značaja za lokalnu zajednicu 
koji se vrednuje u sistemu visokog obrazovanja. </p>
				<p>Uslove, način organizovanja i vrednovanje dobrovoljnog rada uređuje visokoškolska ustanova svojim opštim aktom. </p>
				<p>Ukupan broj časova aktivne nastave ne može biti manji od 600 časova u toku školske godine. </p>
				<p>Osnovne akademske studije imaju od 180 do 240 ESPB bodova. </p>
				<p>Osnovne strukovne studije imaju 180 ESPB bodova. </p>
				<p>Specijalističke strukovne studije imaju najmanje 60 ESPB bodova. </p>
				<p>Specijalističke akademske studije imaju najmanje 60 ESPB bodova kada su prethodno završene master akademske studije. </p>
				<p>Master akademske studije imaju: </p>
				<p>1) najmanje 60 ESPB bodova, kada je prethodno ostvaren obim osnovnih akademskih studija od 240 ESPB bodova; </p>
				<p>2) najmanje 120 ESPB bodova kada je prethodno ostvaren obim osnovnih akademskih studija od 180 ESPB bodova. </p>
				<p>Master strukovne studije imaju najmanje 120 ESPB bodova kada je 
prethodno ostvaren obim prvog stepena studija od najmanje 180 ESPB 
bodova.</p>
				<p>Studijski programi akademskih studija mogu se organizovati integrisano u okviru osnovnih i master akademskih studija. </p>
				<p>Doktorske studije imaju najmanje 180 ESPB bodova, uz prethodno 
ostvareni obim studija od najmanje 300 ESPB bodova na osnovnim akademskim
 i master akademskim studijama, odnosno integrisanim akademskim 
studijama. </p>
				<p>Studijski programi akademskih studija iz medicinskih nauka mogu 
se organizovati integrisano u okviru osnovnih i master akademskih 
studija, sa ukupnim obimom od najviše 360 ESPB bodova. </p>
				<p>Кratki program studija može se izvoditi u obimu od 30 do 60 ESPB bodova. </p>
				<p class="bold">Završni rad i disertacija</p>
				<p class="clan">Član 40.</p>
				<p>Studijskim programom osnovnih i specijalističkih studija može biti predviđen završni rad. </p>
				<p>Studijski program master akademskih studija i master strukovnih studija sadrži obavezu izrade završnog rada. </p>
				<p>Doktorska disertacija je završni deo studijskog programa 
doktorskih studija, osim doktorata umetnosti koji je umetnički projekat.
 </p>
				<p>Izuzetno, doktorat nauka može da stekne lice sa završenim 
studijama medicine i završenom odgovarajućom specijalizacijom u skladu 
sa zakonom kojim se uređuje zdravstvena zaštita, na osnovu odbranjene 
disertacije zasnovane na radovima objavljenim u vrhunskim svetskim 
časopisima, u skladu sa standardima koje utvrđuje Nacionalni savet. </p>
				<p>Broj bodova kojima se iskazuje završni rad, odnosno završni deo 
studijskog programa, ulaze u ukupan broj bodova potrebnih za završetak 
studija. </p>
				<p>Način i postupak pripreme i odbrane završnog rada, uređuje se opštim aktom visokoškolske ustanove. </p>
				<p>Postupak pripreme i uslovi za odbranu disertacije, odnosno umetničkog projekta uređuju se opštim aktom univerziteta. </p>
				<p>Visokoškolska ustanova na kojoj se brani doktorska disertacija, 
odnosno umetnički projekat dužna je da doktorsku disertaciju i izveštaj 
komisije o oceni doktorske disertacije učini dostupnom javnosti, i to u 
elektronskoj verziji na zvaničnoj internet stranici ustanove i u 
štampanom obliku u biblioteci ustanove, najmanje 30 dana pre usvajanja 
izveštaja komisije na nadležnom organu, kao i do odbrane disertacije.</p>
				<p>Univerzitet je dužan da ustanovi digitalni repozitorijum u kojem 
se trajno čuvaju elektronske verzije odbranjenih doktorskih disertacija, 
odnosno umetničkih projekata, zajedno sa izveštajem komisije za ocenu 
disertacije, podacima o mentoru i sastavu komisije i podacima o zaštiti 
autorskih prava, kao i da sve navedene podatke učine javno dostupnim.</p>
				<p>Кopiju sadržaja koji se čuva u repozitorijumu univerzitet je 
dužan da u roku od tri meseca od odbrane doktorske disertacije, odnosno 
umetničkog projekta dostavi u centralni repozitorijum koji vodi 
Ministarstvo.</p>
				<p class="bold">Prenošenje ESPB bodova</p>
				<p class="clan">Član 41.</p>
				<p>Između različitih studijskih programa, u okviru istog stepena i vrste studija može se vršiti prenošenje ESPB bodova. </p>
				<p>Кriterijumi i uslovi prenošenja ESPB bodova i odgovarajuća provera
 znanja propisuju se opštim aktom samostalne visokoškolske ustanove, 
odnosno sporazumom visokoškolskih ustanova. </p>
				<p class="v2-clan-left-1">Izuzetno od stava 1. ovog člana, za 
				studente koji učestvuju u programima međunarodne mobilnosti može 
				se vršiti prenos ESPB bodova između različitih studijskih 
				programa u okviru svih stepena i vrste studija.</p>
				<p class="hide-change">*Službeni glasnik RS, broj 73/2018</p>
				<p class="bold">Ukidanje studijskog programa</p>
				<p class="clan">Član 42.</p>
				<p>Odluku o ukidanju studijskog programa donosi stručni organ samostalne visokoškolske ustanove u skladu sa opštim aktom. </p>
				<p>U slučaju da visokoškolska ustanova ne podnese zahtev za redovnu 
akreditaciju studijskog programa u roku iz člana 23. stav 7. ovog 
zakona, dužna je da donese odluku o ukidanju tog studijskog programa, u 
roku od 30 dana od dana isteka akreditacije tog studijskog programa.</p>
				<p>U slučaju ukidanja studijskog programa, visokoškolska ustanova je 
dužna da zatečenim studentima omogući završetak studija po započetom 
studijskom programu i pravilima studija u skladu sa ovim zakonom.</p>
				<p>Visokoškolska ustanova može utvrditi uslove za prelazak studenata iz stava 3. ovog člana na drugi studijski program. </p>
				<p>Visokoškolska ustanova Ministarstvu dostavlja odluku o ukidanju 
studijskog programa, radi unošenja promena u registar akreditovanih 
visokoškolskih ustanova i u registar akreditovanih studijskih programa, u
 roku od 30 dana od dana donošenja odluke.</p>
				<p>Ministarstvo donosi rešenje o izmeni dozvole za rad u roku od 30 dana od dostavljanja odluke iz stava 5. ovog člana.</p>
				<p class="clan">IV. USTANOVE КOJE OBAVLJAJU DELATNOST VISOКOG OBRAZOVANJA</p>
				<p class="bold">Visokoškolske ustanove</p>
				<p class="clan">Član 43.</p>
				<p>Delatnost visokog obrazovanja obavljaju sledeće visokoškolske ustanove: </p>
				<p>1) univerzitet; </p>
				<p>2) fakultet, odnosno umetnička akademija, u sastavu univerziteta; </p>
				<p>3) akademija strukovnih studija; </p>
				<p>4) visoka škola; </p>
				<p>5) visoka škola strukovnih studija. </p>
				<p>Univerzitet, akademija strukovnih studija, visoka škola i visoka škola strukovnih studija su samostalne visokoškolske ustanove. </p>
				<p>Pod nazivima ustanova iz stava 1. ovog člana mogu istupati u 
pravnom prometu samo visokoškolske ustanove koje imaju dozvolu za rad, u
 skladu sa ovim zakonom. </p>
				<p>Visokoškolska ustanova obavlja delatnost visokog obrazovanja u sedištu. </p>
				<p>Visokoškolska ustanova može izvoditi studijski program na daljinu, u skladu sa dozvolom za rad. </p>
				<p>U okviru delatnosti visokog obrazovanja visokoškolska ustanova 
obavlja naučnoistraživačku, umetničku, ekspertsko-konsultantsku i 
izdavačku delatnost, a može obavljati i druge poslove kojima se 
komercijalizuju rezultati naučnog, umetničkog rada i istraživačkog rada,
 pod uslovom da se tim poslovima ne ugrožava kvalitet nastave i naučnog,
 umetničkog, odnosno stručnog rada. </p>
				<p>U cilju komercijalizacije naučnih rezultata, umetničkog 
stvaralaštva i pronalazaka, visokoškolska ustanova može biti osnivač 
privrednog društva, pri čemu ostvarenu dobit koja joj pripada 
visokoškolska ustanova može koristiti isključivo za unapređenje delatnosti
 visokoškolske ustanove. </p>
				<p>Samostalna visokoškolska ustanova može da organizuje smeštaj i 
ishranu studenata u skladu sa zakonom kojim se uređuje kolektivni 
smeštaj i ishrana studenata. </p>
				<p>Na osnivanje i rad visokoškolskih ustanova primenjuju se propisi o javnim službama, ukoliko ovim zakonom nije drugačije uređeno. </p>
				<p>Na visokoškolskoj ustanovi nije dozvoljeno političko, stranačko ili versko organizovanje i delovanje. </p>
				<p class="bold">Univerzitet</p>
				<p class="clan">Član 44.</p>
				<p>Univerzitet je samostalna visokoškolska ustanova koja u obavljanju 
svoje delatnosti objedinjuje obrazovnu, naučnoistraživačku, stručnu, 
umetničku i inovacionu delatnost, kao komponente jedinstvenog procesa 
visokog obrazovanja. </p>
				<p>Univerzitet može ostvarivati sve vrste i stepene studija. </p>
				<p>Visokoškolska ustanova ima status univerziteta ako ostvaruje 
akademske studijske programe na svim stepenima studija, u okviru najmanje
 tri polja i tri oblasti iz člana 37. ovog zakona. </p>
				<p>Izuzetno, univerzitet se može osnovati u polju umetnosti, ako ima 
sva tri stepena studija iz najmanje tri oblasti umetnosti i nauka o 
umetnosti. </p>
				<p class="v2-clan-left-1">Univerzitet u Beogradu je 
				visokoškolska ustanova od nacionalnog značaja.</p>
				<p class="hide-change">*Službeni glasnik RS, broj 73/2018</p>
				<p class="bold">Fakultet i umetnička akademija</p>
				<p class="clan">Član 45.</p>
				<p>Fakultet, odnosno umetnička akademija, jeste visokoškolska 
ustanova, odnosno visokoškolska jedinica u sastavu univerziteta, koja 
ostvaruje akademske studijske programe i razvija naučnoistraživački, 
umetnički, odnosno stručni rad u jednoj ili više oblasti. </p>
				<p>Fakultet, odnosno umetnička akademija, može ostvarivati i strukovne studijske programe. </p>
				<p>Fakultet, odnosno umetnička akademija, u pravnom prometu nastupa 
pod nazivom univerziteta u čijem je sastavu i pod svojim nazivom, u 
skladu sa statutom univerziteta. </p>
				<p class="bold">Akademija strukovnih studija</p>
				<p class="clan">Član 46.</p>
				<p>Akademija strukovnih studija je samostalna visokoškolska ustanova
 koja u obavljanju delatnosti objedinjuje obrazovni, 
primenjeno-istraživački, stručni i umetnički rad, kao komponente 
jedinstvenog procesa visokog obrazovanja. </p>
				<p>Akademija strukovnih studija može ostvarivati osnovne strukovne 
studije, master strukovne studije i specijalističke strukovne studije. </p>
				<p>Visokoškolska ustanova ima status akademije strukovnih studija 
ako ostvaruje najmanje pet akreditovanih studijskih programa strukovnih 
studija iz najmanje dva polja iz člana 37. ovog zakona. </p>
				<p class="bold">Visoka škola</p>
				<p class="clan">Član 47.</p>
				<p>Visoka škola je samostalna visokoškolska ustanova koja ostvaruje 
osnovne akademske studije, master akademske studije i specijalističke 
akademske studije, iz jedne ili više oblasti iz člana 37. ovog zakona. </p>
				<p class="bold">Visoka škola strukovnih studija</p>
				<p class="clan">Član 48.</p>
				<p>Visoka škola strukovnih studija je samostalna visokoškolska 
ustanova koja ostvaruje osnovne strukovne studije, specijalističke 
strukovne studije i master strukovne studije, iz jedne ili više oblasti 
iz člana 37. ovog zakona.</p>
				<p class="bold">Naučni instituti i druge organizacije u sastavu <br>univerziteta</p>
				<p class="clan">Član 49.</p>
				<p>Radi unapređivanja naučnoistraživačke, odnosno 
umetničko-istraživačke delatnosti univerzitet u svom sastavu može imati 
naučne, odnosno umetničke institute. </p>
				<p>Za obavljanje inovacione delatnosti i pružanje infrastrukturne 
podrške za razvoj inovacija i komercijalizaciju rezultata naučnih, 
odnosno umetničkih istraživanja univerzitet u svom sastavu može imati 
inovacione centre, centre izuzetnih vrednosti, centre za transfer 
tehnologija, poslovno-tehnološke inkubatore, naučno-tehnološke parkove i
 druge organizacije, u skladu sa zakonom kojim se uređuje 
naučnoistraživačka delatnost. </p>
				<p>Univerzitet može ostvarivati deo akreditovanih studijskih 
programa master akademskih studija i doktorskih studija na ustanovama iz
 stava 1. ovog člana. </p>
				<p class="bold">Imovina</p>
				<p class="clan">Član 50.</p>
				<p>Nepokretnosti i druga sredstva obezbeđeni od strane Republike za osnivanje i rad visokoškolske ustanove u državnoj su svojini. </p>
				<p>Nepokretnosti iz stava 1. ovog člana ne mogu se otuđivati bez saglasnosti osnivača. </p>
				<p>Nepokretnosti i druga sredstva iz stava 1. ovog člana mogu se 
koristiti samo u funkciji obavljanja delatnosti utvrđenih ovim zakonom. </p>
				<p>Nepokretnosti i druga imovina stečena na osnovu zaveštanja, 
poklona, donacija i sponzorstava, svojina su visokoškolske ustanove koja
 je tu imovinu stekla. </p>
				<p>Visokoškolska ustanova samostalno upravlja zadužbinama, 
fondacijama, odnosno fondovima koji su joj povereni, u skladu sa 
zakonom. </p>
				<p>Imovinu stečenu zaveštanjem visokoškolska ustanova koristi u svrhe
 za koju je ostavilac namenio prilikom zaveštanja (ako postoji pisani 
dokument o zaveštanju) ili za delatnosti za koje je visokoškolska 
ustanova registrovana (ukoliko nema pisanog dokumenta o zaveštanju).</p>
				<p class="bold">Osnivanje</p>
				<p class="clan">Član 51.</p>
				<p>Samostalnu visokoškolsku ustanovu mogu osnovati Republika, pravno i fizičko lice, u skladu sa zakonom. </p>
				<p>Кada je osnivač samostalne visokoškolske ustanove Republika, odluku o osnivanju donosi Vlada.</p>
				<p>Visokoškolske ustanove za ostvarivanje studijskih programa za 
potrebe policijskog, odnosno vojnog obrazovanja, kao i za potrebe 
nacionalne bezbednosti, osniva Vlada, u skladu sa uslovima utvrđenim 
ovim zakonom.</p>
				<p>Visokoškolske ustanove iz stava 3. ovog člana mogu biti u sastavu
 univerziteta, odnosno akademije strukovnih studija, u skladu sa 
posebnim sporazumom univerziteta, odnosno akademije strukovnih studija i
 Vlade.</p>
				<p>Sporazumom univerziteta, odnosno akademije strukovnih studija i 
Vlade, na predlog organa državne uprave nadležnog za unutrašnje poslove, 
poslove nacionalne bezbednosti, odnosno poslove odbrane, može se 
ustanoviti poseban studijski program za potrebe policijskog, odnosno 
vojnog obrazovanja, kao i za potrebe nacionalne bezbednosti, u okviru 
određenog univerziteta, odnosno akademije strukovnih studija.</p>
				<p>Sporazumom univerziteta, odnosno akademije strukovnih studija i 
visokoškolske ustanove iz stava 3. ovog člana može se, uz saglasnost 
Vlade, ustanoviti studijski program za sticanje zajedničke diplome.</p>
				<p>Vlada, na predlog organa državne uprave nadležnog za unutrašnje 
poslove, poslove nacionalne bezbednosti, odnosno poslove odbrane, bliže 
uređuje uslove i način ostvarivanja studijskih programa iz st. 5. i 6. 
ovog člana i položaj nastavnika i studenata, u pogledu osobenosti 
vezanih za ciljeve i prirodu policijskog odnosno vojnog obrazovanja i 
obrazovanja za potrebe nacionalne bezbednosti.</p>
				<p>Upravni nadzor nad radom visokoškolskih ustanova iz stava 3. ovog
 člana i ostvarivanjem studijskih programa iz st. 5. i 6. ovog člana vrši
 organ državne uprave nadležan za unutrašnje poslove, poslove nacionalne 
bezbednosti, odnosno poslove odbrane.</p>
				<p class="bold">Dozvola za rad</p>
				<p class="clan">Član 52.</p>
				<p>Visokoškolska ustanova može početi sa radom po dobijanju dozvole za rad.</p>
				<p>Dozvolu za rad izdaje Ministarstvo, na zahtev visokoškolske ustanove.</p>
				<p>Uz zahtev iz stava 2. ovog člana visokoškolska ustanova dostavlja 
osnivački akt i dokaze o ispunjenosti standarda iz člana 12. tačka 12) 
ovog zakona.</p>
				<p>Visokoškolska ustanova za čije osnivanje i rad se ne obezbeđuju 
sredstva iz budžeta Republike uz zahtev iz stava 2. ovog člana dostavlja 
dokaz o osnivačkom kapitalu ili bankarskoj garanciji u vrednosti koja se
 utvrđuje standardima iz člana 12. stav 1. tač. 12) i 13) ovog zakona.</p>
				<p>Ministarstvo u roku od 30 dana od dana prijema proverava da li je zahtev podnet u skladu sa st. 3. i 4. ovog člana.</p>
				<p>U slučaju da Ministarstvo utvrdi da zahtev nije podnet u skladu 
sa st. 3. i 4. ovog člana, određuje naknadni rok od najviše 30 dana za 
otklanjanje utvrđenih nedostataka. </p>
				<p>Ako podnosilac zahteva u ostavljenom roku ne otkloni nedostatke smatra se da je odustao od zahteva. </p>
				<p>Uredan zahtev sa dokumentacijom Ministarstvo upućuje Nacionalnom 
akreditacionom telu, radi početne akreditacije, u roku od deset dana od 
dana kada utvrdi da je zahtev uredan.</p>
				<p>Početnom akreditacijom utvrđuje se da li visokoškolska ustanova i
 studijski program ispunjavaju standarde iz člana 12. tačka 12) ovog 
zakona, a posebno u pogledu:</p>
				<p>1) sadržaja, kvaliteta i obima studijskih programa;</p>
				<p>2) potrebnog broja nastavnog i drugog osoblja s odgovarajućim naučnim, umetničkim i stručnim kvalifikacijama;</p>
				<p>3) odgovarajućeg prostora i opreme, u skladu s brojem studenata 
koje visokoškolska ustanova namerava da upiše i potrebnim kvalitetom 
studiranja.</p>
				<p>Uslov iz stava 9. tačka 2) ovog člana ispunjen je ako 
visokoškolska ustanova podnese dokaz da je obezbeđen potreban broj 
nastavnika iz člana 23. st. 3−5. ovog zakona, koji su stekli zvanje u 
skladu sa ovim zakonom.</p>
				<p>Nacionalno akreditaciono telo u roku od tri meseca od dana 
prijema zahteva sačinjava izveštaj o početnoj akreditaciji visokoškolske 
ustanove, odnosno studijskog programa i dostavlja ga Ministarstvu sa 
preporukom da:</p>
				<p>1) izda dozvolu za rad visokoškolskoj ustanovi;</p>
				<p>2) odbije zahtev visokoškolske ustanove za izdavanje dozvole za rad.</p>
				<p>Ministarstvo izdaje dozvolu za rad 30 dana po dostavljanju 
izveštaja Nacionalnog akreditacionog tela sa preporukom iz stava 11. 
tačka 1) ovog člana i utvrđivanju ispunjenosti odgovarajućih uslova iz čl.
 44−48. ovog zakona.</p>
				<p>Ministarstvo rešenjem odbija zahtev za izdavanje dozvole za rad 30 
dana po dostavljanju izveštaja Nacionalnog akreditacionog tela sa 
preporukom iz stava 11. tačka 2) ovog člana, odnosno po utvrđivanju da 
nisu ispunjeni odgovarajući uslovi iz čl. 44–48. ovog zakona.</p>
				<p>Rešenje o odbijanju zahteva za izdavanje dozvole za rad konačno je i protiv njega se može pokrenuti upravni spor.</p>
				<p>U dozvoli za rad navode se: studijski programi, broj studenata, 
broj nastavnika, objekti u kojima se obavlja delatnost, da li se 
studijski program izvodi na daljinu i maksimalan broj studenata koji na 
taj način može da studira, kao i da li visokoškolska ustanova može 
obavljati delatnost izvan sedišta.</p>
				<p>Visokoškolska ustanova kojoj je izdata dozvola za rad dužna je da
 podnese zahtev za akreditaciju visokoškolske ustanove i studijskog 
programa najkasnije godinu dana od dobijanja dozvole za rad. </p>
				<p>Zahtev za akreditaciju se podnosi Nacionalnom akreditacionom telu
 preko Ministarstva, a na obrascu čiju sadržinu utvrđuje Nacionalno 
akreditaciono telo.</p>
				<p>Visokoškolska ustanova može vršiti upis studenata po dobijanju 
uverenja o akreditaciji visokoškolske ustanove i studijskog programa, a u
 slučaju visokoškolske ustanove čiji osnivač nije Republika i 
obezbeđenog osnivačkog kapitala, odnosno bankarske garancije iz stava 4.
 ovog člana. </p>
				<p>Svake školske godine, tokom prvog ostvarivanja studijskog 
programa, Nacionalno akreditaciono telo vrši spoljašnju proveru kvaliteta.
 </p>
				<p class="bold">Izmena, dopuna i oduzimanje dozvole za rad</p>
				<p class="clan">Član 53.</p>
				<p>Visokoškolska ustanova koja ima dozvolu za rad podnosi zahtev za dopunu dozvole za nov studijski program. </p>
				<p>Izmene i dopune studijskog programa za koji je visokoškolska 
ustanova dobila dozvolu za rad, a koje vrši radi njegovog usklađivanja sa 
organizacijom rada i dostignućima nauke i umetnosti u skladu sa 
propisanim standardima za akreditaciju studijskih programa, ne smatraju 
se novim studijskim programom. O izmeni, odnosno dopuni studijskog 
programa visokoškolska ustanova obaveštava Ministarstvo u roku od 60 
dana od dana donošenja odluke o izmeni, odnosno dopuni studijskog 
programa.</p>
				<p>Visokoškolskoj ustanovi koja ne dobije akreditaciju, dozvola za 
rad važi još godinu dana od dana konačnosti rešenja o odbijanju zahteva za
 akreditaciju, bez prava upisa studenata. </p>
				<p>Visokoškolskoj ustanovi se može izmeniti ili oduzeti dozvola za 
rad kada se u postupku spoljašnje kontrole kvaliteta, odnosno 
inspekcijskog nadzora utvrdi da ne ispunjava uslove za obavljanje 
delatnosti predviđene Zakonom. </p>
				<p>Visokoškolskoj ustanovi oduzima se dozvola za rad i kada joj se zabrani rad, u skladu sa zakonom. </p>
				<p>Visokoškolska ustanova podnosi zahtev za novu akreditaciju 
najkasnije godinu dana pre isteka roka iz člana 23. stav 7. ovog zakona.</p>
				<p>Ukoliko visokoškolska ustanova ne podnese zahtev za novu 
akreditaciju u roku iz stava 6. ovog člana, važenje akreditacije prestaje
 narednog dana po isteku roka iz člana 23. stav 7. ovog zakona. </p>
				<p>Ministarstvo je dužno da u roku od 15 radnih dana od dana isteka 
roka iz st. 3. i 6. ovog člana donese rešenje o oduzimanju dozvole za rad i
 da objavi prestanak važenja akreditacije.</p>
				<p>Visokoškolskoj ustanovi koja ne dobije akreditaciju za neki 
studijski program, dozvola za rad za taj studijski program važi još 
godinu dana, ali gubi pravo na upis novih studenata na taj studijski 
program. </p>
				<p>Visokoškolskoj ustanovi iz stava 9. ovog člana koja u propisanom 
roku ne dobije akreditaciju za taj studijski program izmeniće se dozvola
 za rad.</p>
				<p>Nacionalno akreditaciono telo izveštava Ministarstvo o ishodu 
akreditacije visokoškolske ustanove i studijskih programa radi 
preduzimanja mera utvrđenih u st. 4. i 10. ovog člana, u roku od mesec 
dana od dana donošenja odluke o akreditaciji.</p>
				<p>Rešenje o odbijanju zahteva za dopunu dozvole za rad, kao i rešenje o
 izmeni, odnosno oduzimanju dozvole za rad, konačno je u upravnom 
postupku. </p>
				<p>U slučaju prestanka rada visokoškolske ustanove zbog oduzimanja 
dozvole za rad ili drugog razloga, ministar će na predlog Nacionalnog 
saveta u roku od 30 dana od dana prestanka rada ustanove, doneti akt 
kojim se obezbeđuje završetak studija studentima te visokoškolske 
ustanove.</p>
				<p>Troškove završetka studija za studente iz stava 13. ovog člana snosi visokoškolska ustanova kojoj je oduzeta dozvola za rad.</p>
				<p>Visokoškolska ustanova kojoj je oduzeta dozvola za rad može 
podneti zahtev iz člana 52. ovog zakona za izdavanje nove dozvole za rad 
po isteku roka od godinu dana od dana dostavljanja rešenja o oduzimanju 
dozvole za rad.</p>
				<p class="bold">Promena naziva, sedišta i statusne promene</p>
				<p class="clan">Član 54.</p>
				<p>Samostalna visokoškolska ustanova može vršiti promenu naziva, sedišta i statusne promene, u skladu sa zakonom. </p>
				<p>Za samostalne visokoškolske ustanove čiji je osnivač Republika odluku o promeni iz stava 1. ovog člana donosi Vlada. </p>
				<p>U postupku donošenja odluke iz stava 2. ovog člana, pribavlja se 
mišljenje organa upravljanja svih visokoškolskih ustanova na koje se promena
 odnosi i mišljenje Nacionalnog saveta. </p>
				<p>U slučaju promene iz stava 1. ovog člana, sprovodi se postupak za izdavanje nove dozvole za rad. </p>
				<p class="bold">Ukidanje</p>
				<p class="clan">Član 55.</p>
				<p>Visokoškolska ustanova se ukida pod uslovima i po postupku utvrđenim zakonom. </p>
				<p>Odluku o ukidanju visokoškolske ustanove čiji je osnivač Republika donosi Vlada. </p>
				<p>U postupku donošenja odluke iz stava 2. ovog člana, pribavlja se 
mišljenje organa upravljanja visokoškolske ustanove i mišljenje Nacionalnog 
saveta. </p>
				<p>U odluci iz stava 2. ovog člana određuju se visokoškolske ustanove na kojima studenti imaju pravo da nastave započete studije. </p>
				<p class="bold">Statut</p>
				<p class="clan">Član 56.</p>
				<p>Statut je osnovni opšti akt visokoškolske ustanove kojim se 
uređuje organizacija ustanove, način rada, upravljanje i rukovođenje, kao i
 druga pitanja od značaja za obavljanje delatnosti i rad visokoškolske 
ustanove, u skladu sa zakonom. </p>
				<p class="bold">Organizacija visokoškolske ustanove</p>
				<p class="clan">Član 57.</p>
				<p>Organizacija visokoškolske ustanove uređuje se statutom, u skladu sa aktom o osnivanju i ovim zakonom. </p>
				<p>Samostalna visokoškolska ustanova osniva visokoškolske jedinice kao oblike unutrašnje organizacije, u skladu sa statutom. </p>
				<p>Aktom o osnivanju visokoškolske jedinice određuje se status 
visokoškolske jedinice u pogledu prava istupanja u pravnom prometu i 
poslovanju, raspolaganja materijalnim resursima, upravljanja, odlučivanja i 
uređuju se druga pitanja od značaja za rad visokoškolske jedinice. </p>
				<p>Akademija strukovnih studija ima u svom sastavu odseke radi 
ostvarivanja studijskih programa iz srodnih disciplina, istraživanja i 
umetničkog rada, kao i efikasnijeg korišćenja resursa. </p>
				<p>Univerzitet ima u svom sastavu fakultete, umetničke akademije ili
 druge visokoškolske jedinice, institute, naučno-istraživačke centre, 
inovacione centre, centre za transfer tehnologija, centre za karijerno 
vođenje, savetovanje i podršku studentima, centre izuzetnih vrednosti i 
druge organizacione jedinice, radi ostvarivanja studijskih programa iz 
srodnih disciplina, naučnih istraživanja, umetničkog rada, razvoja 
inovacija i transfera znanja, kao i efikasnijeg korišćenja resursa. </p>
				<p>Univerzitet može imati u svom sastavu fakultete, umetničke akademije i druge visokoškolske jedinice sa svojstvom pravnog lica. </p>
				<p>Fakultet, odnosno umetnička akademija, ima svojstvo pravnog lica ako ostvaruje najmanje tri akreditovana studijska programa.</p>
				<p>Odluku o osnivanju visokoškolske jedinice sa svojstvom pravnog 
lica u sastavu univerziteta čiji je osnivač Republika, donosi Vlada, po 
pribavljenom mišljenju organa upravljanja univerziteta i Nacionalnog saveta.</p>
				<p>Odluku o statusnoj promeni, promeni naziva i sedišta 
visokoškolske jedinice u sastavu univerziteta sa svojstvom pravnog lica 
donosi organ upravljanja univerziteta dvotrećinskom većinom.</p>
				<p>Odluku o statusnoj promeni, promeni naziva i sedišta 
visokoškolske jedinice sa svojstvom pravnog lica u sastavu univerziteta 
čiji je osnivač Republika donosi Vlada, po pribavljenom mišljenju organa 
upravljanja univerziteta i Nacionalnog saveta.</p>
				<p>Visokoškolska ustanova može osnovati visokoškolsku jedinicu izvan
 svog sedišta, bez svojstva pravnog lica, pod uslovima i po postupku iz 
člana 23. ovog zakona. </p>
				<p>Fakultet, odnosno umetnička akademija, kao i druge visokoškolske 
jedinice sa svojstvom pravnog lica uređuju unutrašnju organizaciju i 
upravljanje svojim statutom, u skladu sa statutom univerziteta. </p>
				<p>Univerzitet daje saglasnost na statut visokoškolske jedinice u svom sastavu. </p>
				<p class="bold">Integrativna funkcija univerziteta i drugih samostalnih visokoškolskih ustanova</p>
				<p class="clan">Član 58.</p>
				<p>Statutom visokoškolske ustanove, aktom o osnivanju visokoškolske 
jedinice i opštim aktima visokoškolske jedinice utvrđuju se ovlašćenja i 
način upravljanja koji obezbeđuju jedinstvenu i usklađenu delatnost 
visokoškolske ustanove. </p>
				<p>Univerzitet integriše funkcije svih ustanova i jedinica u svom 
sastavu, a posebno fakulteta, tako što sprovodi jedinstvenu politiku 
čiji je cilj stalno unapređenje kvaliteta nastave, usavršavanje 
naučnoistraživačkog, odnosno umetničkog rada, inovacione delatnosti i 
pružanja podrške studentima u akademskom i karijernom razvoju. </p>
				<p>Radi ostvarenja ciljeva iz stava 2. ovog člana, univerzitet, 
odnosno akademija strukovnih studija, posebno ima nadležnosti u sledećim
 oblastima: </p>
				<p>1) strateško planiranje; </p>
				<p>2) donošenje studijskih programa; </p>
				<p>3) obezbeđenje i kontrola kvaliteta; </p>
				<p>4) politika upisa; </p>
				<p>5) izbor u zvanja nastavnika; </p>
				<p>6) izdavanje diploma i dodatka diplomi; </p>
				<p>7) međunarodna saradnja i mobilnost od interesa za univerzitet kao celinu, u skladu sa statutom univerziteta; </p>
				<p>8) planiranje investicija; </p>
				<p>9) definisanja kodeksa profesionalne etike i pravila ponašanja u ustanovi;</p>
				<p>10) upravljanja intelektualnom svojinom u procesima prenosa znanja;</p>
				<p>11) planiranje politike zapošljavanja i angažovanja nastavnika i saradnika; </p>
				<p>12) formiranje i razvoj jedinstvenog informacionog sistema; </p>
				<p>13) obrazovanje tokom čitavog života;</p>
				<p>14) karijerno vođenje, savetovanje i podrška studentima. </p>
				<p>Visokoškolska jedinica ima pravo predlaganja u vezi sa pitanjima iz
 stava 3. ovog člana, na način uređen statutom univerziteta, odnosno 
akademije strukovnih studija. </p>
				<p class="clan">V. NAUČNOISTRAŽIVAČКI I UMETNIČКI RAD</p>
				<p class="clan">Član 59.</p>
				<p>Univerzitet obavlja naučnoistraživački i umetnički rad u cilju 
razvoja nauke i stvaralaštva, unapređivanja delatnosti visokog 
obrazovanja, odnosno unapređivanja kvaliteta nastave, usavršavanja naučnog i
 umetničkog podmlatka, uvođenja studenata u naučnoistraživački odnosno 
umetnički rad, kao i stvaranja materijalnih uslova za rad i razvoj 
univerziteta. </p>
				<p>Naučni rad na univerzitetu ostvaruje se kroz osnovna, primenjena i
 razvojna istraživanja, a umetnički rad kroz umetničke projekte. </p>
				<p>Umetnički rad na univerzitetu podrazumeva stvaralaštvo, 
interpretaciju i umetničko istraživanje, a ostvaruje se kroz umetničke 
projekte.</p>
				<p>Naučnoistraživački, odnosno umetnički rad obavlja se i organizuje u skladu sa zakonom i opštim aktom ustanove. </p>
				<p>U cilju komercijalizacije rezultata naučnoistraživačkog ili 
umetničkog rada univerzitet, odnosno druga visokoškolska ustanova može 
biti osnivač naučnih instituta, inovacionih centara, centara izuzetnih 
vrednosti, centra za transfer tehnologija, poslovno-tehnološkog 
inkubatora, naučno-tehnološkog parka i drugih organizacija za obavljanje 
inovacione delatnosti i pružanje infrastrukturne podrške za razvoj 
inovacija i komercijalizaciju rezultata istraživanja, u skladu sa 
zakonom. </p>
				<p class="clan">VI. ORGANI VISOКOŠКOLSКE USTANOVE</p>
				<p class="bold">Organi visokoškolske ustanove</p>
				<p class="clan">Član 60.</p>
				<p>Organi visokoškolske ustanove uređuju se statutom ustanove, u skladu sa zakonom i osnivačkim aktom. </p>
				<p>Visokoškolska ustanova ima organ upravljanja, organ poslovođenja, stručne organe i studentski parlament. </p>
				<p>Visokoškolska ustanova radi ostvarivanja saradnje na razvoju 
studijskih programa u skladu sa potrebama tržišta rada,<span class="v2-clan-left-1">
				</span>&nbsp;ima 
savet poslodavaca. </p>
				<p class="hide-change">*Službeni glasnik RS, broj 73/2018</p>
				<p class="bold">Organ upravljanja</p>
				<p class="clan">Član 61.</p>
				<p>Organ upravljanja visokoškolske ustanove je savet. </p>
				<p>Broj članova saveta je neparan. Broj članova, postupak 
predlaganja, izbora i razrešenja članova saveta, način rada saveta i 
odlučivanja uređuje se statutom ili osnivačkim aktom visokoškolske 
ustanove. </p>
				<p>Izbor i razrešenje članova saveta vrši se tajnim glasanjem.</p>
				<p>Mandat članova saveta traje četiri godine.</p>
				<p>Organ upravljanja instituta u sastavu univerziteta definisan je zakonom koji reguliše naučnoistraživačku delatnost.</p>
				<p class="bold">Sastav saveta visokoškolske ustanove</p>
				<p class="clan">Član 62.</p>
				<p>Broj članova saveta visokoškolske ustanove čiji je osnivač 
Republika je najmanje 17, u skladu sa statutom te visokoškolske ustanove.</p>
				<p>U savetu samostalne visokoškolske ustanove ravnomerno su zastupljeni predstavnici visokoškolskih ustanova u sastavu.</p>
				<p>U visokoškolskoj ustanovi čiji je osnivač Republika, a na kojoj 
se nastava u celini ili delimično izvodi na jeziku nacionalne manjine, 
nacionalni savet nacionalne manjine daje mišljenje o kandidatima 
predloženim za savet visokoškolske ustanove.</p>
				<p>Savet visokoškolske ustanove iz stava 1. ovog člana čine predstavnici ustanove, studenata i osnivača. </p>
				<p>Od ukupnog broja članova saveta univerziteta, fakulteta, odnosno 
umetničke akademije u sastavu univerziteta i akademije strukovnih 
studija, predstavnici visokoškolske ustanove čine 55%, predstavnici 
osnivača 30% i predstavnici studenata 15%.</p>
				<p>Od ukupnog broja članova saveta visoke škole i visoke škole 
strukovnih studija, predstavnici visokoškolske ustanove čine 45%, 
predstavnici osnivača 40% i predstavnici studenata 15%. </p>
				<p>Кada je osnivač Republika predstavnike osnivača imenuje Vlada, iz
 reda istaknutih ličnosti iz oblasti nauke, kulture, prosvete, umetnosti
 i privrede, vodeći računa o zastupljenosti pripadnika oba pola. </p>
				<p>Predsednik saveta se bira iz reda predstavnika visokoškolske ustanove. </p>
				<p>Član saveta iz stava 7. ovog člana ne može biti lice zaposleno u 
toj visokoškolskoj ustanovi ili u organu uprave nadležnom za oblast 
obrazovanja, odnosno nauke. </p>
				<p>Broj članova i sastav saveta visokoškolske ustanove čiji osnivač 
nije Republika, uređuje se osnivačkim aktom visokoškolske ustanove.</p>
				<p class="bold">Nadležnost saveta</p>
				<p class="clan">Član 63.</p>
				<p>Savet: </p>
				<p>1) donosi statut, na predlog stručnog organa; </p>
				<p>2) bira i razrešava organ poslovođenja; </p>
				<p>3) odlučuje po žalbi protiv prvostepenih odluka organa poslovođenja;</p>
				<p>4) donosi finansijski plan, na predlog stručnog organa; </p>
				<p>5) usvaja izveštaj o poslovanju i godišnji obračun, na predlog stručnog organa; </p>
				<p>6) usvaja plan korišćenja sredstava za investicije, na predlog stručnog organa; </p>
				<p>7) daje saglasnost na odluke o upravljanju imovinom visokoškolske ustanove; </p>
				<p>8) daje saglasnost na raspodelu finansijskih sredstava; </p>
				<p>9) donosi odluku o visini školarine, na predlog stručnog organa; </p>
				<p>10) podnosi osnivaču izveštaj o poslovanju najmanje jedanput godišnje; </p>
				<p>11) donosi opšti akt o disciplinskoj odgovornosti studenata; </p>
				<p>12) vrši izbor eksternog revizora finansijskog poslovanja visokoškolske ustanove; </p>
				<p>13) nadzire postupanje organa poslovođenja radi izvršenja akata 
prosvetnog inspektora iz člana 135. stav 3. tač. 5) i 6) ovog zakona;</p>
				<p>14) obavlja i druge poslove u skladu sa zakonom i statutom. </p>
				<p>Savet visokoškolske ustanove razrešava organ poslovođenja te 
visokoškolske ustanove najkasnije u roku od 30 dana od dana saznanja za 
nepostupanje po pravosnažnom aktu inspektora iz člana 135. stava 3. tačka
 6) ovog zakona.</p>
				<p>O pitanjima iz st. 1. i 2. ovog člana savet odlučuje većinom glasova ukupnog broja članova saveta. </p>
				<p class="bold">Organ poslovođenja</p>
				<p class="clan">Član 64.</p>
				<p>Organ poslovođenja univerziteta je rektor, fakulteta – dekan, 
akademije strukovnih studija – predsednik, visoke škole i visoke škole 
strukovnih studija – direktor. Organ poslovođenja se bira 
				<span class="v2-clan-left-1">tajnim glasanjem</span> iz reda 
nastavnika visokoškolske ustanove koji su u radnom odnosu sa punim 
radnim vremenom, a izabrani su na neodređeno vreme. Organ poslovođenja 
bira se na tri godine sa mogućnošću jednog uzastopnog izbora. </p>
				<p>Rektor univerziteta koordinira rad dekana u cilju sprovođenja 
stavova, odluka i zaključaka organa i tela univerziteta, u vezi sa 
ostvarivanjem uloge, zadataka, delatnosti i nadležnosti univerziteta koje
 su utvrđene ovim zakonom, statutom i drugim opštim aktima univerziteta.</p>
				<p>Rektor je dužan da pisanim putem upozori dekana i savet fakulteta
 na postupanje i odluke suprotne ovom zakonu ili statutu univerziteta.</p>
				<p>Bliži uslovi, kao i način i postupak izbora i razrešenja, 
nadležnost i odgovornost organa iz stava 1. ovog člana, uređuju se 
statutom visokoškolske ustanove. </p>
				<p>Organ poslovođenja ne može biti lice koje je pravnosnažnom 
				presudom osuđeno za krivično delo protiv polne slobode, 
				falsifikovanja isprave koju izdaje visokoškolska ustanova ili 
				primanja mita u obavljanju poslova u visokoškolskoj ustanovi, 
				odnosno koje je pravnosnažnom presudom osuđeno na kaznu zatvora 
				za drugo krivično delo, kao ni lice koje je teže prekršilo 
				kodeks profesionalne etike <span class="v2-clan-left-1">odnosno 
				lice koje je razrešeno dužnosti organa poslovođenja u skladu sa 
				ovim zakonom, kao i lice za koje je Agencija za borbu protiv 
				korupcije dala preporuku za razrešenje.</span></p>
				<p>Organu poslovođenja prestaje dužnost u slučajevima propisanim u 
stavu 5. ovog člana danom pravosnažnosti presude,<span class="v2-clan-left-1"> 
				odluke, odnosno preporuke</span>. </p>
				<p>U slučajevima iz stava 5. ovog člana savet visokoškolske ustanove
 konstatuje odmah, a najkasnije u roku do 15 dana od dana 
pravnosnažnosti presude, odnosno pravosnažnosti odluke da je organu 
poslovođenja prestala dužnost i imenuje vršioca dužnosti organa 
poslovođenja.</p>
				<p>Ukoliko inspektor iz člana 135. ovog zakona utvrdi da savet nije 
doneo odluku o prestanku dužnosti organa poslovođenja u roku iz stava 7. 
ovog člana, odnosno odluku o razrešenju organa poslovođenja iz člana 63. 
stav 2. ovog zakona, u roku od osam dana od dana saznanja za nepostupanje 
saveta predložiće ministru donošenje odgovarajuće odluke.</p>
				<p>Ministar odlučuje o prestanku dužnosti, odnosno o razrešenju 
organa iz stava 8. ovog člana i člana 135. stav 3. tačka 7) ovog zakona u
 roku od 15 dana od dana dostavljanja predloga inspektora.</p>
				<p>U visokoškolskoj ustanovi čiji je osnivač Republika, a na kojoj 
se nastava u celini ili delimično izvodi na jeziku nacionalne manjine, 
nacionalni savet nacionalne manjine daje mišljenje o kandidatima 
predloženim za organ iz stava 1. ovog člana.</p>
				<p>Rektoru u radu pomažu prorektori i generalni sekretar.</p>
				<p>Univerzitet<span class="v2-clan-left-1">, akademija 
				strukovnih studija i visoka škola</span> ima menadžera<span class="v2-clan-left-1">.</span></p>
				<p class="v2-clan-left-1">Osnovne nadležnosti menadžera utvrđuju 
				se zakonom, a visokoškolska ustanova može statutom da propiše i 
				dodatne nadležnosti.</p>
				<p class="hide-change">*Službeni glasnik RS, broj 73/2018</p>
				<p class="bold">Stručni organi</p>
				<p class="clan">Član 65.</p>
				<p>Stručni organ visokoškolske ustanove odlučuje o pitanjima od 
interesa za ostvarivanje nastavnog, naučnog, umetničkog i istraživačkog 
rada. </p>
				<p>Pri raspravljanju, odnosno odlučivanju o pitanjima koja se odnose na 
osiguranje kvaliteta nastave, izmenu studijskih programa, analizu 
efikasnosti studiranja i utvrđivanje broja ESPB bodova, u stručnim 
organima i njihovim telima učestvuju predstavnici studenata i tada oni 
ulaze u sastav ukupnog broja članova stručnog organa.</p>
				<p>U stručnim organima iz stava 2. ovog člana studenti čine 20% članova. </p>
				<p>Stručni organ univerziteta je senat, a stručni organ fakulteta, 
odnosno umetničke akademije je nastavno-naučno, odnosno 
nastavno-umetničko veće, stručni organ visoke škole je nastavno veće, 
visoke škole strukovnih studija je nastavno-stručno veće, a instituta u 
sastavu univerziteta je naučno veće.</p>
				<p>Statutom visokoškolske ustanove mogu se predvideti i drugi stručni organi. </p>
				<p>Sastav, delokrug, broj članova, način izbora, trajanje mandata, 
kao i način odlučivanja stručnih organa visokoškolske ustanove, uređuju 
se statutom visokoškolske ustanove. </p>
				<p>Stručni organ samostalne visokoškolske ustanove donosi kodeks 
profesionalne etike i pravila ponašanja u ustanovi, kojim se utvrđuju 
etička načela objavljivanja naučnih odnosno umetničkih rezultata, odnosa 
prema intelektualnoj svojini, odnosa između nastavnika i saradnika, 
drugih zaposlenih i studenata, postupaka u nastupanju visokoškolske 
ustanove i nastavnika, saradnika i studenata u pravnom prometu, kao i u 
odnosu prema javnosti i sredstvima javnog informisanja.</p>
				<p class="bold">Studentski parlament</p>
				<p class="clan">Član 66.</p>
				<p>Studentski parlament je organ visokoškolske ustanove i visokoškolske jedinice koja ima organ upravljanja i upisane studente. </p>
				<p>Način izbora i broj članova studentskog parlamenta utvrđuje se opštim aktom visokoškolske ustanove. </p>
				<p>Pravo da biraju i da budu birani za člana studentskog parlamenta 
imaju svi studenti visokoškolske ustanove, odnosno visokoškolske 
jedinice, upisani na studije u školskoj godini u kojoj se bira 
studentski parlament. </p>
				<p>Predstavnici studenata sa hendikepom i studenata upisanih po afirmativnoj meri zastupljeni su u članstvu studentskog parlamenta. </p>
				<p>Mandat članova studentskog parlamenta traje dve godine. Izbor 
članova studentskog parlamenta održava se svake druge godine u aprilu, 
tajnim i neposrednim glasanjem. </p>
				<p>U cilju ostvarivanja prava i zaštite interesa studenata, studentski
 parlament bira i razrešava predstavnike studenata u organima 
visokoškolske ustanove, odnosno visokoškolske jedinice, kao i u organima
 drugih ustanova u kojima su zastupljeni predstavnici studenata, u skladu
 sa statutom ustanove. </p>
				<p class="clan">VII. OSNOVE FINANSIRANJA VISOКOŠКOLSКIH USTANOVA ČIJI JE OSNIVAČ REPUBLIКA </p>
				<p class="bold">Izvori finansiranja </p>
				<p class="clan">Član 67. </p>
				<p>Visokoškolska ustanova stiče sredstva za obavljanje svoje delatnosti u skladu sa zakonom i statutom, iz sledećih izvora:</p>
				<p>1) sredstava koja obezbeđuje osnivač;</p>
				<p>2) školarine;</p>
				<p>3) donacija, poklona i zaveštanja;</p>
				<p>4) sredstava za finansiranje naučnoistraživačkog, umetničkog i stručnog rada;</p>
				<p>5) projekata i ugovora u vezi sa realizacijom nastave, istraživanja i konsultantskih usluga;</p>
				<p>6) naknada za komercijalne i druge usluge;</p>
				<p>7) osnivačkih prava i iz ugovora sa trećim licima;</p>
				<p>8) i drugih izvora, u skladu sa zakonom.</p>
				<p>Sredstvima iz stava 1. ovog člana visokoškolska ustanova samostalno upravlja.</p>
				<p>Sredstva iz stava 1. ovog člana može sticati i visokoškolska 
jedinica u skladu sa osnivačkim aktom i opštim aktom samostalne 
visokoškolske ustanove.</p>
				<p>Sredstva iz stava 1. ovog člana iskazuju se i evidentiraju u skladu sa jedinstvenom budžetskom klasifikacijom.</p>
				<p>Podaci o iznosu sredstava na godišnjem nivou iz stava 1. ovog 
člana dostupni su javnosti na zvaničnoj internet stranici visokoškolske 
ustanove najkasnije na kraju prvog kvartala naredne kalendarske godine.</p>
				<p class="bold">Sredstva koja obezbeđuje osnivač </p>
				<p class="clan">Član 68. </p>
				<p>Visokoškolska ustanova čiji je osnivač Republika stiče sredstva 
za sprovođenje akreditovanih studijskih programa u okviru svoje 
delatnosti na osnovu ugovora koji samostalna visokoškolska ustanova 
zaključuje sa Vladom, po prethodno pribavljenom mišljenju Ministarstva.</p>
				<p>Sredstva za obavljanje delatnosti u toku jedne školske godine obezbeđuju se u skladu s programom rada visokoškolske ustanove.</p>
				<p>Visokoškolska ustanova u sastavu univerziteta, u obavljanju svoje 
delatnosti sredstvima koja obezbeđuje osnivač, u pravnom prometu istupa 
na osnovu ovlašćenja iz statuta, u svoje ime i za svoj račun.</p>
				<p>Organ upravljanja visokoškolske ustanove iz stava 1. ovog člana 
odgovara nadležnom ministarstvu za namensko i ekonomično trošenje 
sredstava dodeljenih iz budžeta.</p>
				<p>Normative i standarde rada visokoškolskih ustanova iz stava 1. 
ovog člana, kao i materijalna sredstva za njihovo ostvarivanje, uključujući
 i sredstva za ostvarivanje funkcija univerziteta u okviru studijskih 
programa koji se izvode na visokoškolskim ustanovama i jedinicama, 
utvrđuje Vlada, na predlog Nacionalnog saveta i po pribavljenom mišljenju 
Кonferencije univerziteta i Кonferencije akademija i visokih škola. </p>
				<p class="bold">Namena sredstava od osnivača </p>
				<p class="clan">Član 69. </p>
				<p>Osnivač obezbeđuje sredstva visokoškolskoj ustanovi za sledeće namene:</p>
				<p>1) materijalne troškove, tekuće i investiciono održavanje;</p>
				<p>2) plate zaposlenih u skladu sa zakonom i kolektivnim ugovorom;</p>
				<p>3) opremu;</p>
				<p>4) bibliotečki fond;</p>
				<p>5) obavljanje naučnoistraživačkog, odnosno umetničkog rada koji je u funkciji podizanja kvaliteta nastave;</p>
				<p>6) naučno, umetničko i stručno usavršavanje zaposlenih;</p>
				<p>7) podsticanje razvoja nastavno-naučnog i nastavno-umetničkog podmlatka;</p>
				<p>8) rad sa darovitim studentima;</p>
				<p>9) međunarodnu saradnju;</p>
				<p>10) rad centara za transfer znanja i tehnologija;</p>
				<p>11) izvore informacija i informacione sisteme;</p>
				<p>12) izdavačku delatnost;</p>
				<p>13) rad centara za karijerno vođenje i savetovanje;</p>
				<p>14) rad studentskog parlamenta i vannastavnu delatnost studenata;</p>
				<p>15) finansiranje opreme i uslova za studiranje studenata sa invaliditetom;</p>
				<p>16) druge namene, u skladu sa zakonom.</p>
				<p class="bold">Sopstveni prihodi </p>
				<p class="clan">Član 70. </p>
				<p>Sredstva koja visokoškolska ustanova, odnosno visokoškolska 
jedinica ostvari, izuzev sredstava koja obezbeđuje Republika, čine 
sopstveni prihod te visokoškolske ustanove, odnosno jedinice (školarina,
 pružanje usluga trećim licima, poklon, sponzorstvo i drugi izvori 
sticanja sredstava).</p>
				<p>Sredstva iz stava 1. ovog člana koriste se za unapređenje delatnosti i podizanje kvaliteta rada. </p>
				<p>Sredstvima iz stava 1. ovog člana i imovinom stečenom iz 
sopstvenih prihoda visokoškolska ustanova, odnosno visokoškolska 
jedinica sa svojstvom pravnog lica, samostalno raspolaže, u skladu sa 
Zakonom i opštim aktom te visokoškolske ustanove, odnosno visokoškolske 
jedinice.</p>
				<p>Sredstvima iz stava 1. ovog člana ostvarenim obavljanjem delatnosti
 visokoškolske jedinice bez svojstva pravnog lica raspolaže ta jedinica,
 u skladu sa ovim zakonom i opštim aktom visokoškolske ustanove u čijem 
je sastavu.</p>
				<p>Visokoškolske jedinice u sastavu univerziteta, kad raspolažu 
sredstvima iz stava 1. ovog člana, u pravnom prometu istupaju u svoje 
ime i za svoj račun, u skladu sa zakonom, statutom univerziteta i 
sopstvenim statutom.</p>
				<p>Visokoškolske jedinice u sastavu univerziteta iz sredstava iz 
stava 1. ovog člana izdvajaju deo za finansiranje zajedničkih poslova na 
nivou univerziteta, u skladu sa opštim aktom univerziteta.</p>
				<p>Izdvajanje sredstava iz stava 5. ovog člana vrši se na osnovu 
planiranog obima i troškova aktivnosti koji se utvrđuju odlukom saveta 
univerziteta za tekuću školsku godinu.</p>
				<p>Visokoškolska ustanova opštim aktom utvrđuje, u skladu sa ovim zakonom, raspodelu sopstvenih prihoda. </p>
				<p>Ministarstvo kontinuirano prikuplja, prati i analizira podatke o 
sopstvenim prihodima visokoškolskih ustanova i njihovom trošenju, 
pojedinačno i ukupno.</p>
				<p class="bold">Školarina </p>
				<p class="clan">Član 71. </p>
				<p>Visokoškolska ustanova stiče sredstva iz školarine na osnovu odluke o visini školarine za studente koji plaćaju školarinu.</p>
				<p>Merila za utvrđivanje visine školarine utvrđuju se opštim aktom visokoškolske ustanove.</p>
				<p>Visokoškolska ustanova je dužna da pre raspisivanja konkursa za 
upis novih studenata utvrdi visinu školarine za narednu školsku godinu 
za sve studijske programe. </p>
				<p>Školarinom se utvrđuju troškovi studija za jednu godinu studija, odnosno za sticanje 60 ESPB bodova.</p>
				<p>Školarina obuhvata naknade za redovne usluge koje visokoškolska 
ustanova pruža studentu u okviru ostvarivanja studijskog programa za 
jednu godinu studija.</p>
				<p>Redovne usluge iz stava 5. ovog člana utvrđuju se odlukom univerziteta, odnosno druge samostalne visokoškolske ustanove.</p>
				<p>Merila za utvrđivanje visine školarine i odluka o visini školarine
 dostupni su javnosti na zvaničnoj internet stranici visokoškolske 
ustanove.</p>
				<p class="clan">VIII. OSOBLJE VISOКOŠКOLSКE USTANOVE </p>
				<p class="bold">Nastavno i nenastavno osoblje </p>
				<p class="clan">Član 72. </p>
				<p>Nastavno osoblje visokoškolske ustanove čine lica koja ostvaruju 
obrazovnu, naučnu, umetničku, istraživačku i inovacionu delatnost.</p>
				<p>Nastavno osoblje, u smislu ovog zakona, jesu: nastavnici, istraživači i saradnici.</p>
				<p>Nenastavno osoblje visokoškolske ustanove čine lica koja obavljaju stručne, administrativne i tehničke poslove.</p>
				<p>Lice koje je pravnosnažnom presudom osuđeno za krivično delo 
protiv polne slobode, falsifikovanja isprave koju izdaje visokoškolska 
ustanova ili primanja mita u obavljanju poslova u visokoškolskoj ustanovi 
ne može steći zvanje nastavnika, odnosno saradnika.</p>
				<p>Ako lice iz stava 4. ovog člana ima stečeno zvanje, visokoškolska 
ustanova donosi odluku o zabrani obavljanja poslova nastavnika, odnosno 
saradnika.</p>
				<p>Licu iz stava 5. ovog člana prestaje radni odnos u skladu sa zakonom.</p>
				<p class="bold">Zvanja nastavnika </p>
				<p class="clan">Član 73. </p>
				<p>Zvanja nastavnika visokoškolske ustanove jesu: predavač, viši 
predavač, profesor strukovnih studija, docent, vanredni profesor i 
redovni profesor.</p>
				<p>Nastavnici u zvanju predavača, višeg predavača ili profesora 
strukovnih studija mogu da izvode nastavu samo na strukovnim studijama.</p>
				<p>Nastavnici u zvanju docenta, vanrednog i redovnog profesora mogu da izvode nastavu na svim vrstama studija.</p>
				<p class="bold">Uslovi za izbor u zvanje nastavnika </p>
				<p class="clan">Član 74. </p>
				<p>U zvanje nastavnika može biti izabrano lice koje ima odgovarajući 
stručni, akademski, naučni, odnosno umetnički naziv stečen na 
akreditovanom studijskom programu i akreditovanoj visokoškolskoj 
ustanovi i sposobnost za nastavni rad.</p>
				<p>U zvanje predavača može biti izabrano lice koje ima akademski 
naziv magistar, odnosno najmanje stručni naziv specijaliste akademskih 
studija.</p>
				<p>U zvanje višeg predavača može biti izabrano lice koje ima naučni naziv doktora nauka, odnosno umetnički naziv doktora umetnosti.</p>
				<p>U zvanje profesora strukovnih studija može biti izabrano lice koje
 ima naučni naziv doktora nauka, odnosno umetnički naziv doktora 
umetnosti i ima naučne, odnosno stručne radove objavljene u naučnim 
časopisima ili zbornicima, sa recenzijama, odnosno umetnička ostvarenja.</p>
				<p>U zvanje predavača, višeg predavača i profesora strukovnih studija
 iz polja umetnosti može biti izabrano i lice koje ima visoko obrazovanje 
prvog, odnosno drugog stepena i priznata umetnička ostvarenja.</p>
				<p>U zvanje docenta može biti izabrano lice koje je prethodne stepene
 studija završilo sa prosečnom ocenom najmanje osam (8), odnosno koje ima
 najmanje tri godine pedagoškog iskustva na visokoškolskoj ustanovi, ima 
naučni naziv doktora nauka, odnosno umetnički naziv doktora umetnosti, i
 ima naučne, odnosno stručne radove objavljene u naučnim časopisima ili 
zbornicima, sa recenzijama, odnosno umetnička ostvarenja.</p>
				<p>U zvanje docenta iz polja umetnosti može biti izabrano i lice koje 
ima visoko obrazovanje master akademskih studija i priznata umetnička 
ostvarenja.</p>
				<p>U zvanje vanrednog profesora može biti izabrano lice koje pored 
uslova iz stava 6. ovog člana ima i više naučnih radova od značaja za 
razvoj nauke, u užoj naučnoj oblasti, objavljenih u međunarodnim ili 
vodećim domaćim časopisima, sa recenzijama, odnosno više umetničkih 
ostvarenja u umetničkoj oblasti originalno stručno ostvarenje (projekat, 
studiju, patent, originalni metod, novu sortu i sl.), odnosno rukovođenje
 ili učešće u naučnim, odnosno umetničkim projektima, objavljen udžbenik 
ili monografiju, praktikum ili zbirku zadataka za užu naučnu, odnosno 
umetničku oblast za koju se bira i više radova saopštenih na 
međunarodnim ili domaćim naučnim skupovima.</p>
				<p>U zvanje vanrednog profesora iz polja umetnosti može biti izabrano i
 lice koje ima visoko obrazovanje master akademskih studija i umetnička 
dela koja predstavljaju samostalan doprinos umetnosti.</p>
				<p>U zvanje redovnog profesora može biti izabrano lice koje pored 
uslova iz stava 8. ovog člana ima i veći broj naučnih radova koji utiču 
na razvoj naučne misli u užoj oblasti objavljenih u međunarodnim ili 
vodećim domaćim časopisima, sa recenzijama, odnosno veći broj priznatih 
umetničkih ostvarenja značajnih za razvoj umetnosti, veći broj naučnih 
radova i saopštenja iznetih na međunarodnim ili domaćim naučnim 
skupovima, objavljen udžbenik ili monografiju ili originalno stručno 
ostvarenje, ostvarene rezultate u razvoju naučno-nastavnog podmlatka na 
fakultetu, učešće u završnim radovima na specijalističkim i master 
akademskim studijama.</p>
				<p>U zvanje redovnog profesora iz polja umetnosti može biti izabrano i
 lice koje ima visoko obrazovanje master akademskih studija i izuzetna 
umetnička dela koja su značajno uticala na razvoj kulture i umetnosti.</p>
				<p>Bliži uslovi za izbor u zvanje nastavnika utvrđuju se opštim aktom
 visokoškolske ustanove, u skladu sa minimalnim uslovima za izbor u 
zvanja nastavnika na univerzitetu iz člana 12. stav 1. tačka 15) ovog 
zakona. </p>
				<p class="bold">Sticanje zvanja nastavnika i zasnivanje radnog odnosa </p>
				<p class="clan">Član 75. </p>
				<p>Visokoškolska ustanova raspisuje konkurs za sticanje zvanja i 
zasnivanje radnog odnosa nastavnika za uže naučne, stručne, odnosno 
umetničke oblasti utvrđene opštim aktom visokoškolske ustanove.</p>
				<p>Univerzitet vrši izbor u sva zvanja nastavnika, na predlog 
fakulteta, odnosno druge visokoškolske jedinice, a akademija strukovnih 
studija za nastavnike u zvanju predavača, višeg predavača i profesora 
strukovnih studija, na predlog odgovarajuće visokoškolske jedinice 
akademije strukovnih studija.</p>
				<p>Visoka škola vrši izbor u sva zvanja nastavnika, a visoka škola 
strukovnih studija vrši izbor u zvanja predavača, višeg predavača i 
profesora strukovnih studija.</p>
				<p>Lice izabrano u zvanje predavača, višeg predavača, docenta i 
vanrednog profesora stiče zvanje i zasniva radni odnos na period u 
trajanju od pet godina.</p>
				<p>Lice izabrano u zvanje profesora strukovnih studija i redovnog profesora stiče zvanje i zasniva radni odnos na neodređeno vreme.</p>
				<p>Sa licem izabranim u zvanje nastavnika ugovor o radu zaključuje organ poslovođenja visokoškolske ustanove iz stava 1. ovog člana.</p>
				<p>Način i postupak zasnivanja radnog odnosa i sticanja zvanja nastavnika uređuju se opštim aktom samostalne visokoškolske ustanove.</p>
				<p>Prilikom izbora u zvanja nastavnika, univerzitet i visokoškolska 
ustanova ceni sledeće elemente: ocenu o rezultatima obrazovnog, naučnog,
 istraživačkog odnosno umetničkog rada, ocenu o angažovanju u razvoju 
nastave i razvoju drugih delatnosti visokoškolske ustanove, ocenu o 
rezultatima pedagoškog rada, kao i ocenu rezultata postignutih u 
obezbeđivanju naučno-nastavnog, odnosno umetničko-nastavnog podmlatka.</p>
				<p>Ocena o rezultatima naučnoistraživačkog rada daje se na osnovu uslova iz člana 74. stav 12. ovog zakona. </p>
				<p>Ocenu o rezultatima angažovanja u razvoju nastave i drugih 
delatnosti i ocenu o rezultatima postignutim u obezbeđivanju 
naučno-nastavnog, odnosno umetničko-nastavnog podmlatka daje se na 
osnovu uslova koje definiše visokoškolska jedinica u okviru koje 
nastavnik izvodi nastavu, a u skladu sa opštim aktom samostalne 
visokoškolske ustanove. </p>
				<p>Pri ocenjivanju rezultata pedagoškog rada uzima se u obzir mišljenje 
studenata, u skladu sa opštim aktom samostalne visokoškolske ustanove.</p>
				<p>Visokoškolska ustanova je dužna da konkurs iz stava 1. ovog člana
 raspiše najkasnije šest meseci pre isteka vremena na koje je nastavnik 
biran i da ga okonča u roku od devet meseci od dana raspisivanja 
konkursa.</p>
				<p class="bold">Angažovanje nastavnog osoblja u okviru samostalne <br>visokoškolske ustanove</p>
				<p class="clan">Član 76.</p>
				<p>Angažovanje, obrazovni i naučnoistraživački rad nastavnog osoblja u
 okviru i za potrebe samostalne visokoškolske ustanove uređuje se opštim
 aktom samostalne visokoškolske ustanove, u skladu sa ovim zakonom i 
zakonom kojim se uređuje rad.</p>
				<p class="bold">Gostujući profesor </p>
				<p class="clan">Član 77. </p>
				<p>Visokoškolska ustanova bez raspisivanja konkursa može da angažuje 
nastavnika iz druge samostalne visokoškolske ustanove van teritorije 
Republike, u zvanju gostujućeg profesora.</p>
				<p>Izuzetno, u slučaju potrebe izvođenja nastave u polju umetnosti, 
gostujući profesor može biti i istaknuti umetnik sa prebivalištem van 
teritorije Republike.</p>
				<p>Prava i obaveze lica koje je izabrano u zvanje iz stava 1. ovog 
člana uređuju se ugovorom o angažovanju za izvođenje nastave, pod uslovima
 i na način propisanim opštim aktom visokoškolske ustanove.</p>
				<p>Način angažovanja gostujućeg profesora uređuje se opštim aktom samostalne visokoškolske ustanove. </p>
				<p class="bold">Profesor emeritus</p>
				<p class="clan">Član 78. </p>
				<p>Univerzitet može, na predlog fakulteta ili druge visokoškolske 
jedinice, dodeliti zvanje profesora emeritusa redovnom profesoru u 
penziji, penzionisanom u prethodne tri školske godine, koji ima najmanje 
20 godina radnog iskustva u visokom obrazovanju i u oblasti nauke, koji 
se posebno istakao svojim naučnim, odnosno umetničkim radom, stekao 
međunarodnu reputaciju i postigao rezultate u obezbeđivanju 
nastavno-naučnog, odnosno nastavno-umetničkog podmlatka u oblasti za 
koju je izabran.</p>
				<p>Profesor emeritus može učestvovati u izvođenju svih oblika nastave
 na akademskim studijama drugog i trećeg stepena, biti mentor i član 
komisija u postupku izrade i odbrane doktorskih disertacija, odnosno 
doktorskih umetničkih projekata, biti član komisije za pripremanje 
predloga za izbor nastavnika univerziteta i učestvovati u 
naučnoistraživačkom, odnosno umetničkom radu.</p>
				<p>Postupak i uslovi dodele zvanja i prava lica iz stava 1. ovog 
člana bliže se uređuju opštim aktom univerziteta, a u skladu sa 
minimalnim uslovima za izbor u zvanja nastavnika na univerzitetu iz člana
 12. stav 1. tačka 15) ovog zakona.</p>
				<p>Prava i obaveze lica koje je izabrano u zvanje iz stava 1. ovog člana uređuju se ugovorom o angažovanju za izvođenje nastave. </p>
				<p>Ukupan broj profesora emeritusa angažovanih u nastavi ne može biti veći od 3% od ukupnog broja nastavnika univerziteta.</p>
				<p>Postupak za dodelu zvanja profesor emeritus pokreće visokoškolska 
ustanova u kojoj je lice provelo najmanje sedam godina u radnom odnosu sa
 punim radnim vremenom.</p>
				<p>Član SANU u radnom sastavu, koji je pre penzionisanja imao 
nastavno ili naučno zvanje, može učestvovati u izvođenju svih oblika 
nastave na doktorskim akademskim studijama, biti mentor i član komisija u
 postupku izrade i odbrane doktorske disertacije, biti član komisije za 
pripremanje predloga za izbor nastavnika univerziteta i učestvovati u 
naučnoistraživačkom radu.</p>
				<p class="bold">Nastavnici stranih jezika i veština </p>
				<p class="clan">Član 79. </p>
				<p>Nastavu stranih jezika, odnosno veština može, osim lica koje ima 
zvanje iz člana 73. stav 1. ovog zakona, izvoditi i nastavnik stranog 
jezika, odnosno veština koji ima stečeno visoko obrazovanje prvog 
stepena, objavljene stručne radove u odgovarajućoj oblasti i sposobnost 
za nastavni rad. </p>
				<p>Nastavnik veština iz stava 1. ovog člana može se birati samo u 
onim naučnim, stručnim i umetničkim oblastima za koje u Republici ne 
postoje doktorske studije. Opštim aktom visokoškolske ustanove bliže se 
uređuju način izbora i vreme na koje se bira nastavnik stranog jezika, 
odnosno veština.</p>
				<p class="bold">Predavač van radnog odnosa</p>
				<p class="clan">Član 80.</p>
				<p>Visokoškolska ustanova može na predlog stručnog organa angažovati
 u delu aktivne nastave, uključujući predavanja i vežbe, na prvom i drugom
 stepenu studija, najviše do trećine časova nastave na predmetu u toku 
semestra, predavača van radnog odnosa koji ima stečeno visoko obrazovanje
 najmanje master akademskih studija i koji ima neophodna znanja i veštine u
 odgovarajućoj oblasti i pokazuje smisao za nastavni rad. </p>
				<p>Predavač van radnog odnosa može biti angažovan isključivo na stručno-aplikativnim predmetima. </p>
				<p>Nosioci predmeta zaposleni na visokoškolskoj ustanovi su 
odgovorni za obezbeđenje kvaliteta nastave koju realizuju predavači van 
radnog odnosa. </p>
				<p>Opštim aktom samostalne visokoškolske ustanove bliže se uređuju 
način izbora i vreme na koje se angažuje predavač van radnog odnosa. </p>
				<p>Sa licem iz stava 1. ovog člana zaključuje se ugovor o angažovanju u
 trajanju od najduže jedne školske godine sa mogućnošću produženja, a 
isplate po osnovu tog ugovora se realizuju iz sopstvenih prihoda 
visokoškolske ustanove. </p>
				<p class="bold">Istraživač </p>
				<p class="clan">Član 81. </p>
				<p>Lice izabrano u naučno zvanje na način i po postupku propisanim 
zakonom kojim je regulisana naučnoistraživačka delatnost, može 
učestvovati u izvođenju svih oblika nastave na master i doktorskim 
akademskim studijama, biti mentor i član komisija u postupku izrade i 
odbrane završnog rada na master studijama i doktorske disertacije, biti 
član komisije za pripremanje predloga za izbor nastavnika i saradnika 
univerziteta i učestvovati u naučnoistraživačkom radu.</p>
				<p>Ukoliko lice iz stava 1. ovog člana nema zasnovan radni odnos u 
visokoškolskoj ustanovi na kojoj se program izvodi, ustanova sa njim 
zaključuje ugovor o angažovanju za izvođenje nastave.</p>
				<p class="bold">Zvanja saradnika </p>
				<p class="clan">Član 82.</p>
				<p>Zvanja saradnika su: saradnik u nastavi, asistent i asistent sa doktoratom.</p>
				<p>Zvanja saradnika u izvođenju nastave u okviru studijskih programa u
 okviru obrazovno-umetničkog polja umetnosti su: umetnički saradnik, viši
 umetnički saradnik, samostalni umetnički saradnik, stručni saradnik, 
viši stručni saradnik i samostalni stručni saradnik.</p>
				<p>Zvanja saradnika u izvođenju nastave u okviru studijskih programa stranih jezika su: lektor i viši lektor.</p>
				<p>Visokoškolska ustanova može za potrebe realizacije studijskih programa angažovati i saradnike van radnog odnosa.</p>
				<p>Opštim aktom visokoškolske ustanove propisuju se uslovi za izbor u zvanja saradnika iz st. 2. i 3. ovog člana.</p>
				<p class="bold">Saradnik u nastavi </p>
				<p class="clan">Član 83.</p>
				<p>Visokoškolska ustanova bira u zvanje saradnika u nastavi na 
studijama prvog stepena studenta master akademskih studija ili 
specijalističkih akademskih studija, koji je studije prvog stepena 
studija završio sa prosečnom ocenom najmanje osam (8).</p>
				<p>Izuzetno, visokoškolska ustanova strukovnih studija može da 
izabere u zvanje saradnika u nastavi na studijama prvog stepena i 
studenta master strukovnih studija ili specijalističkih strukovnih 
studija, koji je studije prvog stepena studija završio sa prosečnom 
ocenom najmanje osam (8).</p>
				<p>Za saradnika u nastavi iz umetničkog polja može biti izabrano lice
 koje ima visoko obrazovanje prvog stepena studija, ukupnu prosečnu ocenu
 najmanje osam (8) i najmanje devet (9) iz grupe predmeta za koju se bira,
 u skladu sa opštim aktom visokoškolske ustanove, ukoliko u toj oblasti 
nisu predviđene master akademske studije.</p>
				<p>Posebni uslovi za izbor u zvanje saradnika u nastavi utvrđuju se opštim aktom visokoškolske ustanove.</p>
				<p>Sa licem iz st. 1. i 2. ovog člana zaključuje se ugovor o radu na 
period od godinu dana, uz mogućnost produženja ugovora za još jednu 
godinu u toku trajanja studija, a najduže do kraja školske godine u kojoj
 se studije završavaju.</p>
				<p>Ugovor iz stava 5. ovog člana zaključuje organ poslovođenja visokoškolske ustanove.</p>
				<p class="v2-bold-1">Lektori srpskog jezika na visokoškolskim 
				ustanovama u inostranstvu</p>
				<p class="hide-change">*Službeni glasnik RS, broj 73/2018</p>
				<p class="v2-clan-1">Član 83a</p>
				<p class="v2-clan-left-1">Na zahtev strane visokoškolske 
				ustanove, u skladu sa međunarodnim ugovorom i u okviru 
				međunarodne saradnje visokoškolske ustanove čiji je osnivač 
				Republika, odnosno autonomna pokrajina, ministar, na osnovu 
				javnog konkursa, a na predlog Кomisije za izbor lektora srpskog 
				jezika u inostranstvu, bira na period od tri godine lektora 
				srpskog jezika i književnosti.</p>
				<p class="v2-clan-left-1">Кomisiju iz stava 1. ovog člana 
				imenuje ministar, a čine je predstavnik Ministarstva i 
				predstavnici katedri za srpski jezik i književnost visokoškolskih 
				ustanova čiji je osnivač Republika.</p>
				<p class="v2-clan-left-1">Za lektora srpskog jezika i 
				književnosti može biti izabrano lice koje ima završene master 
				akademske studije, odnosno osnovne studije u trajanju od četiri 
				godine prema propisima koji su važili do stupanja na snagu Zakona 
				o visokom obrazovanju („Službeni glasnik RS”, br. 26/05, 100/07 – 
				autentično tumačenje, 97/08, 44/10, 93/12, 89/13, 99/14, 45/15 – 
				autentično tumačenje, 68/15, 87/16 i 27/17 – dr. zakon), iz 
				oblasti filologije i koje zna jedan svetski jezik, odnosno jezik 
				zemlje prijema, na nivou B1 Zajedničkog evropskog okvira.</p>
				<p class="v2-clan-left-1">Prednost pri izboru ima kandidat sa 
				završenim studijskim programom srpskog jezika i književnosti, 
				kandidat sa većom prosečnom ocenom na osnovnim i master 
				studijama, kandidat sa objavljenim radovima i nagradama, kandidat 
				sa radnim iskustvom.</p>
				<p class="v2-clan-left-1">Ukoliko na konkursu nema kandidata sa 
				radnim iskustvom, može biti izabran i kandidat bez radnog 
				iskustva, uz preporuku dva nastavnika odgovarajuće visokoškolske 
				ustanove.</p>
				<p class="v2-clan-left-1">Izborni period lektora može se 
				produžiti za još jedan mandat.</p>
				<p class="v2-clan-left-1">Izuzetno od stava 1. ovog člana, 
				Ministarstvo može, bez sprovođenja javnog konkursa, predložiti 
				stranoj visokoškolskoj ustanovi kandidata koji već obavlja 
				poslove lektora ili lice koje je prošlo javni konkurs i ušlo u 
				najuži izbor za lektora na stranoj visokoškolskoj ustanovi, uz 
				saglasnost kandidata.</p>
				<p class="v2-clan-left-1">Ministarstvo obezbeđuje sredstva za 
				podršku radu lektora srpskog jezika u inostranstvu izabranih u 
				skladu sa ovim zakonom, do iznosa plate nastavnika u 
				odgovarajućem zvanju na stranoj visokoškolskoj ustanovi na kojoj 
				će lektor biti angažovan.</p>
				<p class="v2-clan-left-1">Bliže uslove u pogledu izbora, 
				programa rada lektora srpskog jezika na stranim visokoškolskim 
				ustanovama i drugih pitanja od značaja za angažovanje lektora, 
				propisuje ministar.</p>
				<p class="hide-change">*Službeni glasnik RS, broj 73/2018</p>
				<p class="bold">Asistent </p>
				<p class="clan">Član 84. </p>
				<p>Visokoškolska ustanova bira u zvanje asistenta, studenta 
doktorskih studija koji je svaki od prethodnih stepena studija završio 
sa prosečnom ocenom najmanje osam (8) i koji pokazuje smisao za nastavni 
rad.</p>
				<p>Pod uslovima iz stava 1. ovog člana visokoškolska ustanova može 
izabrati u zvanje asistenta i magistra nauka, odnosno magistra umetnosti 
kome je prihvaćena tema doktorske disertacije, odnosno doktorskog 
umetničkog projekta.</p>
				<p>Posebni uslovi za izbor u zvanje asistenta utvrđuju se opštim aktom visokoškolske ustanove.</p>
				<p>Izuzetno, za nastavu na kliničkim predmetima visokoškolska 
ustanova bira u zvanje asistenta lice sa završenom odgovarajućom 
zdravstvenom specijalizacijom.</p>
				<p>Za asistenta iz umetničkog polja može biti izabrano lice koje ima 
akademski naziv magistra umetnosti i umetnička dela koja pokazuju smisao
 za samostalno umetničko stvaralaštvo, ukoliko u umetničkoj oblasti za 
koju se bira nisu predviđene doktorske studije.</p>
				<p>Za asistenta iz umetničkog polja može biti izabrano lice koje je 
završilo akademske studije prvog stepena i ima umetnička dela koja 
pokazuju smisao za samostalno umetničko stvaralaštvo, ukoliko u 
umetničkoj oblasti za koju se bira nisu predviđene master akademske, 
odnosno doktorske studije.</p>
				<p>Sa licem izabranim u zvanje asistenta zaključuje se ugovor o radu 
na period od tri godine, sa mogućnošću produženja za još tri godine.</p>
				<p>Mogućnost produženja ugovora o radu iz stava 7. ovog člana odnosi 
se i na asistente koji su stekli naučni naziv doktora nauka, odnosno 
umetnički naziv doktora umetnosti.</p>
				<p>Ugovor iz stava 7. ovog člana zaključuje organ poslovođenja visokoškolske ustanove.</p>
				<p class="bold">Asistent sa doktoratom</p>
				<p class="clan">Član 85.</p>
				<p>Visokoškolska ustanova može da bira u zvanje asistenta sa 
doktoratom lice koje je steklo naučni naziv doktora nauka, odnosno 
umetnički naziv doktora umetnosti i koje pokazuje smisao za nastavni 
rad.</p>
				<p>Posebni uslovi za izbor u zvanje asistenta sa doktoratom utvrđuju se opštim aktom visokoškolske ustanove.</p>
				<p>Sa licem izabranim u zvanje asistenta sa doktoratom zaključuje se 
ugovor o radu na period od tri godine, sa mogućnošću produženja za još 
tri godine.</p>
				<p>Ugovor iz stava 3. ovog člana zaključuje organ poslovođenja visokoškolske ustanove.</p>
				<p class="bold">Saradnik van radnog odnosa </p>
				<p class="clan">Član 86.</p>
				<p>Visokoškolska ustanova može izabrati u zvanje saradnika van radnog
 odnosa (demonstrator i sl.) za pomoć u nastavi na studijama prvog 
stepena, studenta studija prvog, drugog ili trećeg stepena, pod uslovom 
da su na studijama prvog stepena studija ostvarili najmanje 120 ESPB 
bodova sa ukupnom prosečnom ocenom najmanje 8 (osam).</p>
				<p>Posebni uslovi za izbor u zvanje iz stava 1. ovog člana utvrđuju se opštim aktom visokoškolske ustanove.</p>
				<p>Sa licem iz stava 1. ovog člana zaključuje se ugovor o angažovanju u
 trajanju od najduže jedne školske godine, sa mogućnošću produženja za još
 jednu školsku godinu.</p>
				<p class="bold">Saradnik za deo praktične nastave</p>
				<p class="clan">Član 87.</p>
				<p>Za potrebe realizacije dela praktične nastave, koja se realizuje 
van visokoškolske ustanove, visokoškolska ustanova može izabrati u zvanje
 saradnika van radnog odnosa (saradnik praktičar, klinički asistent i 
sl.) lice zaposleno u ustanovi gde se deo praktične nastave realizuje.</p>
				<p>Posebni uslovi za izbor u zvanje iz stava 1. ovog člana utvrđuju se opštim aktom visokoškolske ustanove.</p>
				<p class="bold">Politika zapošljavanja na visokoškolskoj ustanovi </p>
				<p class="clan">Član 88. </p>
				<p>Visokoškolska ustanova utvrđuje politiku zapošljavanja, polazeći od
 potrebe da se nastavni proces organizuje na kvalitetan, racionalan i 
efikasan način.</p>
				<p>Nastavnici i saradnici, po pravilu, zasnivaju radni odnos sa 
punim radnim vremenom, u skladu sa opštim aktom visokoškolske ustanove.</p>
				<p>Nastavnici i saradnici koji izvode nastavu iz kliničkih predmeta 
ostvaruju radni odnos sa punim radnim vremenom u skladu sa opštim aktom 
visokoškolske ustanove i zakonom kojim se uređuje zdravstvena zaštita.</p>
				<p>U visokoškolskoj ustanovi u kojoj se ostvaruje studijski program 
za potrebe nacionalne bezbednosti i vojnog obrazovanja nastavu iz 
stručnih i stručno-aplikativnih predmeta mogu da izvode i zaposleni u 
organu državne uprave nadležnom za poslove nacionalne bezbednosti 
odnosno poslove odbrane, u skladu sa zakonom i opštim aktom 
visokoškolske ustanove.</p>
				<p>Sa licima iz stava 4. ovog člana visokoškolska ustanova zaključuje ugovor o angažovanju za izvođenje nastave.</p>
				<p>Nastavnici i saradnici iz st. 3. i 4. ovog člana imaju status 
nastavnika i saradnika sa punim radnim vremenom na visokoškolskoj 
ustanovi.</p>
				<p class="clan">IX. PRAVA I OBAVEZE ZAPOSLENIH NA VISOКOŠКOLSКOJ USTANOVI </p>
				<p class="bold">Prava i obaveze zaposlenih </p>
				<p class="clan">Član 89. </p>
				<p>U pogledu prava, obaveza i odgovornosti zaposlenih na 
visokoškolskoj ustanovi, primenjuje se zakon kojim se uređuje rad, ako 
ovim zakonom nije drugačije uređeno. </p>
				<p>O pojedinačnim pravima, obavezama i odgovornostima zaposlenih na visokoškolskoj ustanovi odlučuje organ poslovođenja te ustanove.</p>
				<p>O pojedinačnim pravima, obavezama i odgovornostima zaposlenih u 
vezi sa poslovima iz člana 76. ovog zakona odlučuje organ poslovođenja 
samostalne visokoškolske ustanove.</p>
				<p>O pojedinačnim pravima, obavezama i odgovornostima organa 
poslovođenja visokoškolske ustanove odlučuje organ upravljanja te ustanove.</p>
				<p class="bold">Rad na drugim samostalnim visokoškolskim ustanovama i zdravstvenim ustanovama</p>
				<p class="clan">Član 90.</p>
				<p>Radi sprečavanja sukoba interesa i održavanja kvaliteta nastave, 
nastavnik, odnosno saradnik visokoškolske ustanove može zaključiti ugovor
 kojim se radno angažuje na drugoj visokoškolskoj ustanovi u Republici 
ili u inostranstvu, samo uz prethodno odobrenje stručnog organa 
visokoškolske ustanove u okviru koje ima zasnovan radni odnos.</p>
				<p>Nastavnik, odnosno saradnik koji izvodi nastavu iz kliničkih 
predmeta na fakultetu koji realizuje studijske programe u oblasti 
medicinskih nauka, može zaključiti ugovor o radnom angažovanju u 
zdravstvenoj ustanovi koja je nastavna baza tog fakulteta uz prethodno 
odobrenje stručnog organa fakulteta. </p>
				<p>Opštim aktom samostalne visokoškolske ustanove uređuju se uslovi i
 postupak davanja saglasnosti za angažovanje nastavnika i saradnika iz 
stava 1. ovog člana.</p>
				<p>Opštim aktom fakulteta uređuju se uslovi i postupak davanja 
saglasnosti za angažovanje nastavnika i saradnika iz stava 2. ovog člana.</p>
				<p class="bold">Plaćeno odsustvo </p>
				<p class="clan">Član 91. </p>
				<p>Nastavniku posle pet godina rada provedenih u nastavi na 
visokoškolskoj ustanovi može se odobriti plaćeno odsustvo u trajanju do 
jedne školske godine radi stručnog, naučnog, odnosno umetničkog 
usavršavanja, u skladu sa statutom visokoškolske ustanove.</p>
				<p class="bold">Mirovanje radnog odnosa i izbornog perioda </p>
				<p class="clan">Član 92. </p>
				<p>Nastavniku i saradniku koji se nalazi na odsluženju vojnog roka, 
porodiljskom odsustvu, odsustvu sa rada radi nege deteta, odsustvu sa 
rada radi posebne nege deteta ili druge osobe, bolovanju dužem od šest 
meseci, odsustvu sa rada radi angažovanja u državnim organima i 
organizacijama, izborni period i radni odnos se produžava za to vreme.</p>
				<p class="bold">Prestanak radnog odnosa nastavnika </p>
				<p class="clan">Član 93. </p>
				<p>Nastavniku prestaje radni odnos na kraju školske godine u kojoj je navršio 65 godina života i najmanje 15 godina staža osiguranja.</p>
				<p>Nastavniku koji je ispunio uslove iz stava 1. ovog člana u zvanju 
redovnog profesora, ukoliko postoji potreba za nastavkom rada, može se 
produžiti radni odnos ugovorom sa visokoškolskom ustanovom na određeno 
vreme do dve godine, uz mogućnost dodatnih produženja, a najduže do kraja
 školske godine u kojoj navršava 70 godina života. </p>
				<p>Nastavniku iz stava 1. ovog člana može se produžiti radni odnos 
ako ima najmanje 20 godina radnog iskustva u visokom obrazovanju i ako je 
nakon sticanja zvanja redovnog profesora ostvario rezultate u naučnom 
radu, odnosno u umetničkom stvaralaštvu i u razvoju naučnonastavnog 
podmlatka na fakultetu koji su potrebni za izbor u zvanje redovnog 
profesora na osnovu člana 74. st. 10–12. ovog zakona. </p>
				<p>Bliže kriterijume za zaključenje ugovora o radu nakon 65. godine 
života donosi Nacionalni savet, a visokoškolska ustanova, odnosno 
univerzitet može statutom da propiše i dodatne kriterijume. </p>
				<p>Nastavnik kome je prestao radni odnos zbog odlaska u penziju zadržava zvanje koje je imao u trenutku penzionisanja.</p>
				<p>Nastavnik iz stava 5. ovog člana može zadržati preuzete obaveze 
na master akademskim i doktorskim studijama kao mentor ili član komisija
 u postupku izrade i odbrane završnih radova, odnosno disertacija na tim
 studijama, najduže još dve školske godine od odlaska u penziju.</p>
				<p>Na osnovu odluke odgovarajućeg stručnog organa, nastavnik iz 
stava 5. ovog člana može izvoditi sve oblike nastave na master 
akademskim i doktorskim studijama i biti član komisija u postupku izrade
 i odbrane završnih radova, odnosno disertacija na tim studijama, 
najduže još dve školske godine od odlaska u penziju.</p>
				<p>Nastavnik kome je prestao radni odnos zbog odlaska u penziju može
 da bude član komisije za pripremanje predloga za izbor nastavnika i 
saradnika univerziteta.</p>
				<p class="clan">X. REŽIM STUDIJA</p>
				<p class="bold">Školska godina</p>
				<p class="clan">Član 94.</p>
				<p>Visokoškolska ustanova organizuje i izvodi studije u toku školske
 godine koja, po pravilu, počinje 1. oktobra i traje 12 kalendarskih 
meseci. </p>
				<p>Školska godina može se deliti na: </p>
				<p>1) dva semestra, od kojih svaki traje, po pravilu, 15 nedelja; </p>
				<p>2) tri trimestra, od kojih svaki traje, po pravilu, 10 nedelja; </p>
				<p>3) blokove, u ukupnom trajanju, po pravilu, od 30 nedelja, čije se 
pojedinačno trajanje utvrđuje opštim aktom visokoškolske ustanove. </p>
				<p>Nastava pojedinačnih predmeta se, po pravilu, organizuje i izvodi
 u toku jednog semestra, jednog trimestra ili jednog bloka, a najduže u 
toku dva semestra ili tri trimestra. </p>
				<p class="bold">Jezik studija</p>
				<p class="clan">Član 95.</p>
				<p>Visokoškolska ustanova organizuje i izvodi studije na srpskom jeziku. </p>
				<p class="v2-clan-left-1">Visokoškolska ustanova može 
				organizovati polaganje ispita i izvoditi pojedine delove studija, 
				kao i organizovati izradu i odbranu završnog, master i 
				specijalističkog rada i doktorske disertacije na jeziku 
				nacionalne manjine i na stranom jeziku, u skladu sa statutom.</p>
				<p class="v2-clan-left-1">Visokoškolska ustanova može 
				ostvarivati studijski program na jeziku nacionalne manjine i 
				stranom jeziku ukoliko je takav program odobren, odnosno 
				akreditovan.</p>
				<p>Visokoškolska ustanova može za studente sa invaliditetom 
organizovati i izvoditi studije, odnosno pojedine delove studija, na 
znakovnom jeziku. </p>
				<p class="hide-change">*Službeni glasnik RS, broj 73/2018</p>
				<p class="bold">Organizacija studija</p>
				<p class="clan">Član 96.</p>
				<p>Obaveze visokoškolske ustanove u pogledu načina organizovanja i 
vremena održavanja oblika studija uređuju se opštim aktom visokoškolske 
ustanove, kao i obaveza da u skladu sa svojim mogućnostima visokoškolska
 ustanova obezbedi uslove za studente sa invaliditetom. </p>
				<p>Visokoškolska ustanova dužna je da organizuje predavanja i druge 
oblike nastave za sve studente, izuzev kod ostvarivanja studijskog 
programa na daljinu. </p>
				<p>Nastava se organizuje i izvodi u sedištu visokoškolske ustanove, odnosno u objektima navedenim u dozvoli za rad. </p>
				<p>Visokoškolska ustanova može da organizuje deo nastave i van 
sedišta, ako se radi o nastavi iz predmeta čiji karakter to zahteva, a u
 skladu sa akreditacijom. </p>
				<p>U okviru osnovnih i master studija visokoškolska ustanova može 
organizovati studentsku praksu, kao deo studijskog programa ili kroz 
vannastavne aktivnosti.</p>
				<p>Visokoškolska ustanova može da organizuje studije uz rad za 
studente koji su zaposleni ili koji iz drugog razloga nisu u mogućnosti 
da redovno prate nastavu.</p>
				<p>Bliži uslovi i načini ostvarivanja studijskog programa na daljinu uređuju se opštim aktom visokoškolske ustanove. </p>
				<p>Visokoškolska ustanova je dužna da u skladu sa svojim opštim 
aktom, na odgovarajući način, tačno i blagovremeno informiše studente o 
načinu, vremenu i mestu održavanja nastave, ciljevima, metodama i 
sadržajima nastave, o sadržajima, metodama, kriterijumima i merilima 
ispitivanja, o načinu obezbeđivanja javnosti na ispitu i načinu 
ostvarivanja uvida u rezultate, kao i o drugim pitanjima od značaja za 
studente. </p>
				<p class="clan">XI. STUDENTI</p>
				<p class="bold">Upis</p>
				<p class="clan">Član 97.</p>
				<p>Na akreditovane studijske programe koje organizuje visokoškolska 
ustanova mogu se upisati kandidati pod uslovima i na način uređen ovim 
zakonom i opštim aktom samostalne visokoškolske ustanove. </p>
				<p>Strani državljanin može se upisati na studijske programe iz stava 
1. ovog člana pod istim uslovima kao i domaći državljanin u pogledu 
prethodnog obrazovanja. </p>
				<p>Lice se može upisati na studijske programe iz stava 1. ovog člana ako poznaje jezik na kome se izvodi nastava. </p>
				<p>Uslovi, način i postupak provere znanja jezika iz stava 3. ovog člana uređuju se opštim aktom visokoškolske ustanove. </p>
				<p>Lice koje se upiše na studijske programe iz stava 1. ovog člana stiče status studenta. </p>
				<p>Student se upisuje u statusu studenta koji se finansira iz budžeta ili studenta koji se sam finansira. </p>
				<p class="bold">Кonkurs</p>
				<p class="clan">Član 98.</p>
				<p>Samostalna visokoškolska ustanova raspisuje konkurs za upis na studije (u daljem tekstu: konkurs). </p>
				<p>Кonkurs sadrži: broj studenata za određene studijske programe, 
uslove za upis, merila za utvrđivanje redosleda kandidata, postupak 
sprovođenja konkursa, način i rokove za podnošenje žalbe na utvrđeni 
redosled, kao i visinu školarine koju plaćaju studenti čije se studiranje
 ne finansira iz budžeta. </p>
				<p>Кonkurs se objavljuje najkasnije četiri meseca pre početka školske godine. </p>
				<p class="v2-clan-left-1">Izuzetno od stava 3. ovog člana, 
				konkurs za doktorske studije koje se organizuju u okviru 
				međunarodnih projekata u skladu sa Zakonom o potvrđivanju 
				Sporazuma između Vlade Republike Srbije i Evropske unije o 
				učešću Republike Srbije u programu Evropske Unije Horizont 2020 
				– okvirnom programu za istraživanje i inovacije (2014–2020) 
				(„Službeni glasnik RS – Međunarodni ugovori”, broj 9/14), 
				raspisuje se u skladu sa rokovima i uslovima propisanim 
				programskim dokumentima Horizont 2020, a studenti upisani po tim 
				konkursima ne ulaze u broj studenata čije se studije finansiraju 
				iz budžeta Republike.</p>
				<p class="hide-change">*Službeni glasnik RS, broj 73/2018</p>
				<p class="bold">Broj studenata</p>
				<p class="clan">Član 99.</p>
				<p>Samostalna visokoškolska ustanova utvrđuje broj studenata koji se
 upisuje na studijske programe koje organizuje, a koji ne može biti veći
 od broja utvrđenog u dozvoli za rad. </p>
				<p>Utvrđivanje broja studenata iz stava 1. ovog člana vrši se na 
predlog visokoškolskih jedinica u sastavu samostalne visokoškolske 
ustanove, u skladu sa statutom te ustanove. </p>
				<p>Odluku o broju studenata za upis u prvu godinu studijskog 
programa koji se finansira iz budžeta, za visokoškolsku ustanovu čiji je 
osnivač Republika, donosi Vlada, po pribavljenom mišljenju visokoškolskih 
ustanova i Nacionalnog saveta, najkasnije mesec dana pre raspisivanja 
konkursa.</p>
				<p>Vlada utvrđuje dodatni broj studenata čije se studije finansiraju
 iz budžeta za realizaciju afirmativnih mera, a u skladu sa dozvolom za 
rad. </p>
				<p>U narednim godinama studija broj studenata iz stava 3. ovog člana
 visokoškolska ustanova može povećati za najviše 20% u odnosu na 
prethodnu godinu, u skladu sa odlukom nadležnog organa visokoškolske 
ustanove. </p>
				<p class="bold">Rangiranje i upis kandidata</p>
				<p class="clan">Član 100.</p>
				<p>Visokoškolska ustanova, u skladu sa zakonom, upisuje kandidate uz
 priznavanje opšte, odnosno stručne mature za upis na akademske, odnosno 
strukovne studije, odnosno umetničke mature za upis na studijske 
programe u oblasti umetnosti.</p>
				<p>Visokoškolska ustanova utvrđuje kriterijume na osnovu kojih se obavlja klasifikacija i izbor kandidata za upis na studije.</p>
				<p>Visokoškolska ustanova sačinjava rang listu prijavljenih kandidata 
za upis na studije prvog stepena na osnovu opšteg uspeha postignutog u 
srednjem obrazovanju u četvorogodišnjem trajanju, uspeha na maturi, 
rezultata ispita za proveru znanja, odnosno sklonosti i sposobnosti i po 
potrebi na osnovu uspeha na nacionalnim i internacionalnim takmičenjima, u
 skladu sa opštim aktom visokoškolske ustanove. </p>
				<p>Visokoškolska ustanova upisuje pod uslovima iz st. 1−3. ovog člana i kandidate koji su završili međunarodno priznatu maturu (<span class="italik">International Baccalaurate Diploma Programme i dr.</span>).</p>
				<p>Pravo upisa na studije prvog stepena stiče kandidat koji je na 
rang listi iz stava 3. ovog člana rangiran u okviru broja studenata iz 
člana 99. ovog zakona. </p>
				<p>Student studija prvog stepena druge samostalne visokoškolske 
ustanove, lice koje ima stečeno visoko obrazovanje na studijama prvog 
stepena i lice kome je prestao status studenta u skladu sa ovim zakonom,
 može se upisati na studije prvog stepena, pod uslovima i na način 
propisan opštim aktom samostalne visokoškolske ustanove. </p>
				<p>Pravo iz stava 6. ovog člana ostvaruje se na lični zahtev. </p>
				<p>Na studije drugog i trećeg stepena kandidat se upisuje pod 
uslovima, na način i po postupku utvrđenom opštim aktom i konkursom 
samostalne visokoškolske ustanove. </p>
				<p>Stručno uputstvo o upisu kandidata na visokoškolske ustanove, 
upisu po afirmativnim merama i drugim pitanjima od značaja za upis na 
visokoškolsku ustanovu čiji je osnivač Republika, donosi ministar.</p>
				<p class="bold">Prava i obaveze studenata</p>
				<p class="clan">Član 101.</p>
				<p>Student visokoškolske ustanove ima prava i obaveze utvrđene ovim zakonom i opštim aktom visokoškolske ustanove. </p>
				<p>Student ima pravo: </p>
				<p>1) na upis, kvalitetno školovanje i objektivno ocenjivanje; </p>
				<p>2) na blagovremeno i tačno informisanje o pitanjima koja se odnose na studije; </p>
				<p>3) na aktivno učestvovanje u donošenju odluka, u skladu sa zakonom; </p>
				<p>4) na samoorganizovanje i izražavanje sopstvenog mišljenja; </p>
				<p>5) na povlastice koje proizlaze iz statusa studenta; </p>
				<p>6) na podjednako kvalitetne uslove studija za sve studente; </p>
				<p>7) na obrazovanje na jeziku nacionalne manjine, u skladu sa zakonom i akreditovanim studijskim programom; </p>
				<p>8) na različitost i zaštitu od diskriminacije;</p>
				<p>9) na poštovanje ličnosti, dostojanstva, časti i ugleda; </p>
				<p>10) da bira i da bude biran u studentski parlament i druge organe visokoškolske ustanove. </p>
				<p>Student je dužan da: </p>
				<p>1) ispunjava nastavne i predispitne obaveze; </p>
				<p>2) poštuje opšte akte ustanove; </p>
				<p>3) poštuje prava zaposlenih i drugih studenata u visokoškolskoj ustanovi; </p>
				<p>4) učestvuje u donošenju odluka u skladu sa zakonom. </p>
				<p>Student ima pravo na žalbu u skladu sa statutom visokoškolske 
ustanove ukoliko visokoškolska ustanova prekrši neku od obaveza iz stava
 2. tač. 1)−3) ovog člana.</p>
				<p class="bold">Pravila studija</p>
				<p class="clan">Član 102.</p>
				<p>Pri upisu svake školske godine student se opredeljuje za predmete iz studijskog programa. </p>
				<p>Studijskim programom se propisuje koji su predmeti obavezni za određenu godinu studija. </p>
				<p>Student koji se finansira iz budžeta, pri upisu odgovarajuće 
godine studija, opredeljuje se za onoliko predmeta koliko je potrebno da 
se ostvari najmanje 60 ESPB bodova, osim ako mu je do kraja studijskog 
programa ostalo manje od 60 ESPB bodova. </p>
				<p>Student koji se sam finansira, pri upisu odgovarajuće godine 
studija, opredeljuje se, u skladu sa studijskim programom, za onoliko 
predmeta koliko je potrebno da se ostvari najmanje 37 ESPB bodova, osim 
ako mu je do kraja studijskog programa ostalo manje od 37 ESPB bodova. </p>
				<p>Student koji studira uz rad pri upisu odgovarajuće godine studija
 opredeljuje se, u skladu sa studijskim programom, za onoliko predmeta 
koliko je potrebno da se ostvari najmanje 30 ESPB bodova, osim ako mu je 
do kraja studijskog programa ostalo manje od 30 ESPB bodova.</p>
				<p>Visokoškolska ustanova opštim aktom utvrđuje uslove za upis naredne godine studija. </p>
				<p>Student iz st. 4. i 5. ovog člana koji se sam finansira, plaća 
deo školarine obračunat srazmerno broju ESPB bodova za predmete za koje 
se opredelio. </p>
				<p>Polaganjem ispita student stiče određeni broj ESPB bodova u skladu sa studijskim programom. </p>
				<p>Student koji ne položi ispit iz obaveznog predmeta do početka naredne školske godine, upisuje isti predmet. </p>
				<p>Student koji ne položi izborni predmet, može ponovo upisati isti ili se opredeliti za drugi izborni predmet. </p>
				<p>Studijskim programom može se usloviti opredeljivanje studenta za 
određeni predmet prethodno položenim ispitima iz jednog ili više 
predmeta utvrđenih studijskim programom. </p>
				<p>Pravila studija bliže se uređuju opštim aktom visokoškolske ustanove. </p>
				<p class="bold">Status studenta</p>
				<p class="clan">Član 103.</p>
				<p>Student koji u tekućoj školskoj godini ostvari 48 ESPB bodova ima
 pravo da se u narednoj školskoj godini finansira iz budžeta ako se 
rangira u okviru ukupnog broja studenata čije se studije finansiraju iz 
budžeta, u skladu sa ovim zakonom.</p>
				<p>Rangiranje studenata iz stava 1. ovog člana obuhvata studente koji
 se upisuju na istu godinu studija na određeni studijski program, a vrši
 se polazeći od broja ostvarenih ESPB bodova, ukupnih godina studiranja i
 postignutog uspeha u savlađivanju studijskog programa, na način i po 
postupku utvrđenim opštim aktom visokoškolske ustanove.</p>
				<p class="v2-clan-left-1">Student koji u poslednjoj godini 
				studija ima status studenta koji se finansira iz budžeta, 
				zadržava pravo da se finansira iz budžeta najduže godinu dana po 
				isteku redovnog trajanja studija.</p>
				<p>Student koji ne ostvari pravo iz stava 1. ovog člana u narednoj 
školskoj godini nastavlja studije u statusu studenta koji se sam 
finansira.</p>
				<p>Studenti sa invaliditetom i studenti upisani po afirmativnoj meri
 koji u tekućoj školskoj godini ostvare 36 ESPB imaju pravo da se u 
narednoj školskoj godini finansiraju iz budžeta.</p>
				<p>Student može biti finansiran iz budžeta samo jedanput na istom stepenu studija.</p>
				<p class="hide-change">*Službeni glasnik RS, broj 73/2018</p>
				<p class="bold">Ocenjivanje</p>
				<p class="clan">Član 104.</p>
				<p>Uspešnost studenta u savlađivanju pojedinog predmeta kontinuirano 
se prati tokom nastave i izražava se poenima, a ocena se utvrđuje na 
završnom ispitu. </p>
				<p>Ispunjavanjem predispitnih obaveza i polaganjem ispita student može ostvariti najviše 100 poena. </p>
				<p>Studijskim programom utvrđuje se srazmera poena stečenih u 
predispitnim obavezama i na ispitu, pri čemu predispitne obaveze 
učestvuju sa najmanje 30, a najviše 70 poena. </p>
				<p>Uspeh studenta na ispitu izražava se ocenom od 5 do 10, prema 
sledećoj skali: od 51 do 60 poena ocena 6 (šest), od 61 do 70 poena 
ocena 7 (sedam), od 71 do 80 poena ocena 8 (osam), od 81 do 90 poena 
ocena 9 (devet), od 91 do 100 poena ocena 10 (deset). </p>
				<p>Ocena 5 nije prelazna i ne upisuje se u indeks.</p>
				<p>Visokoškolska ustanova može propisati i drugi, nenumerički način 
ocenjivanja, utvrđivanjem odnosa ovih ocena sa ocenama iz stava 4. ovog 
člana. </p>
				<p>Opštim aktom visokoškolske ustanove bliže se uređuje način polaganja ispita i ocenjivanje na ispitu. </p>
				<p class="bold">Ispiti</p>
				<p class="clan">Član 105.</p>
				<p>Ispit je jedinstven i polaže se usmeno, pismeno, odnosno praktično.</p>
				<p>Ispit se polaže u sedištu visokoškolske ustanove, odnosno u objektima navedenim u dozvoli za rad.</p>
				<p>Odredba stava 2. ovog člana odnosi se i na izvođenje studijskog 
programa na daljinu, s tim da za studenta stranog državljanina 
visokoškolska ustanova može da omogući i polaganje ispita preko 
elektronskih komunikacija, pod uslovom da primenom odgovarajućih 
tehničkih rešenja obezbedi kontrolu identifikacije i rada studenta.</p>
				<p>Visokoškolska ustanova može organizovati polaganje ispita van sedišta, ako se radi o ispitu iz predmeta čiji karakter to zahteva.</p>
				<p>Student polaže ispit neposredno po okončanju nastave iz tog 
predmeta, a najkasnije do početka nastave tog predmeta u narednoj 
školskoj godini, na jednom od jezika na kojima se nastava izvodila.</p>
				<p>Opštim aktom visokoškolske ustanove uređuje se način na koji se obezbeđuje javnost polaganja ispita.</p>
				<p>Broj ispitnih rokova i termini održavanja ispitnih rokova utvrđuju se statutom visokoškolske ustanove.</p>
				<p>Posle tri neuspela polaganja istog ispita student može tražiti da polaže ispit pred komisijom.</p>
				<p>Student sa invaliditetom ima pravo da polaže ispit na mestu i na 
način prilagođen njegovim mogućnostima, u skladu sa opštim aktom 
visokoškolske ustanove.</p>
				<p>Bliži uslovi i način polaganja ispita preko elektronskih 
komunikacija iz stava 3. ovog člana uređuju se standardom za 
akreditaciju studijskog programa na daljinu. </p>
				<p class="bold">Prigovor</p>
				<p class="clan">Član 106.</p>
				<p>Student ima pravo da nadležnom organu visokoškolske ustanove 
podnese prigovor na dobijenu ocenu, ako smatra da ispit nije obavljen u 
skladu sa zakonom i opštim aktom ustanove, u roku od 36 časova od 
dobijanja ocene.</p>
				<p>Nadležni organ ustanove u roku od 24 časa od dobijanja prigovora, u
 skladu sa odredbama opšteg akta samostalne visokoškolske ustanove, 
razmatra prigovor i donosi odluku po prigovoru.</p>
				<p>Ukoliko se usvoji prigovor studenta, student ponovo polaže ispit 
najkasnije u roku od tri dana od dana prijema odluke iz stava 2. ovog 
člana.</p>
				<p class="bold">Mirovanje prava i obaveza studenata</p>
				<p class="clan">Član 107.</p>
				<p>Studentu se, na njegov zahtev, odobrava mirovanje prava i obaveza, u
 slučaju teže bolesti, upućivanja na studentsku praksu u trajanju od 
najmanje šest meseci, odsluženja i dosluženja vojnog roka, nege deteta do 
godinu dana života i posebne nege koja traje duže od detetove prve 
godine života, održavanja trudnoće i u drugim slučajevima predviđenim 
opštim aktom visokoškolske ustanove. </p>
				<p>Studentkinji koja je u postupku biomedicinski potpomognutog 
oplođenja na njen zahtev odobrava se mirovanje prava i obaveza u skladu sa 
opštim aktom visokoškolske ustanove.</p>
				<p>Student koji je bio sprečen da prati nastavu, izvršava 
predispitne obaveze i da polaže ispit zbog bolesti ili odsustva zbog 
stručnog usavršavanja u trajanju od najmanje tri meseca, može polagati 
ispit, u skladu sa opštim aktom visokoškolske ustanove. </p>
				<p class="bold">Disciplinska odgovornost studenta</p>
				<p class="clan">Član 108.</p>
				<p>Student odgovara za povredu obaveze koja je u vreme izvršenja bila utvrđena opštim aktom samostalne visokoškolske ustanove. </p>
				<p>Za težu povredu obaveze studentu se može izreći i mera isključenja sa studija na visokoškolskoj ustanovi. </p>
				<p>Disciplinski postupak ne može se pokrenuti po isteku tri meseca 
od dana saznanja za povredu obaveze i učinioca, a najkasnije godinu dana 
od dana kada je povreda učinjena. </p>
				<p>Opštim aktom samostalne visokoškolske ustanove utvrđuju se lakše i
 teže povrede obaveza studenata, disciplinski organi i disciplinski 
postupak za utvrđivanje odgovornosti studenta. </p>
				<p class="bold">Prestanak statusa studenta</p>
				<p class="clan">Član 109.</p>
				<p>Status studenta prestaje u slučaju: </p>
				<p>1) ispisivanja sa studija; </p>
				<p>2) završetka studija; </p>
				<p>3) neupisivanja školske godine; </p>
				<p>4) kad ne završi studije do isteka roka koji se određuje u 
dvostrukom broju školskih godina potrebnih za realizaciju studijskog 
programa, osim u slučaju studija uz rad;</p>
				<p>5) izricanja disciplinske mere isključenja sa studija na visokoškolskoj ustanovi. </p>
				<p>Student koji studira uz rad, student sa invaliditetom, student 
koji je upisan na studije po afirmativnoj meri i student koji ima status
 kategorisanog vrhunskog sportiste zadržava status studenta do isteka 
roka koji se određuje u trostrukom broju školskih godina potrebnih za 
realizaciju studijskog programa.</p>
				<p>Studentu se, na lični zahtev, može produžiti rok za završetak studija, u skladu sa opštim aktom visokoškolske ustanove. </p>
				<p class="bold">Stručni, akademski i naučni nazivi</p>
				<p class="clan">Član 110.</p>
				<p>Lice koje završi osnovne akademske studije u obimu od najmanje 180
 ESPB bodova, odnosno u trajanju od najmanje tri godine stiče stručni 
naziv sa naznakom zvanja prvoga stepena akademskih studija iz 
odgovarajuće oblasti.</p>
				<p>Lice koje završi osnovne akademske studije u obimu od najmanje 240
 ESPB bodova, odnosno u trajanju od najmanje četiri godine stiče stručni 
naziv „diplomirani” sa naznakom zvanja prvog stepena akademskih studija 
iz odgovarajuće oblasti.</p>
				<p>Lice koje završi osnovne strukovne studije stiče stručni naziv sa
 naznakom zvanja prvoga stepena strukovnih studija iz odgovarajuće 
oblasti.</p>
				<p>Lice koje završi specijalističke akademske studije stiče stručni 
naziv specijalista sa naznakom zvanja drugog stepena akademskih studija 
iz odgovarajuće oblasti.</p>
				<p>Lice koje završi specijalističke strukovne studije stiče stručni 
naziv specijalista sa naznakom zvanja prvog stepena strukovnih studija iz
 odgovarajuće oblasti.</p>
				<p>Lice koje završi master akademske studije stiče akademski naziv 
master sa naznakom zvanja drugog stepena master akademskih studija iz 
odgovarajuće oblasti.</p>
				<p>Lice koje završi master strukovne studije stiče stručni naziv 
strukovni master sa naznakom zvanja drugog stepena master strukovnih 
studija iz odgovarajuće oblasti.</p>
				<p>Lice koje završi doktorske, odnosno akademske studije trećeg 
stepena, stiče naučni naziv doktor nauka, odnosno doktor umetnosti, sa 
naznakom polja, odnosno oblasti.</p>
				<p>Listu zvanja iz odgovarajućih oblasti i skraćenice stručnih, 
akademskih, naučnih i umetničkih naziva utvrđuje Nacionalni savet, na 
predlog Кonferencije univerziteta, odnosno Кonferencije akademija i 
visokih škola.</p>
				<p>Skraćenica stručnog naziva i akademskog naziva master navodi se 
iza imena i prezimena, a skraćenica akademskog naziva magistar nauka, 
odnosno magistar umetnosti i naučnog naziva doktor nauka, odnosno 
umetničkog naziva doktor umetnosti ispred imena i prezimena.</p>
				<p>U međunarodnom prometu i u diplomi na engleskom jeziku naziv koji
 je steklo lice iz stava 1. ovog člana je bachelor, naziv koji je steklo
 lice iz stava 2. ovog člana je bachelor with honours, naziv koji je 
steklo lice iz stava 3. ovog člana je bachelor (appl.), naziv koje je 
steklo lice iz stava 6. ovog člana je master, naziv koje je steklo lice 
iz stava 7. ovog člana je master (appl.), a naziv koje je steklo lice iz
 stava 8. ovog člana je Ph.D., odnosno D.A., odnosno odgovarajući naziv 
na jeziku na koji se diploma prevodi.</p>
				<p class="clan">XII. OBRAZOVANJE TOКOM ČITAVOG ŽIVOTA</p>
				<p class="clan">Član 111.</p>
				<p>Visokoškolska ustanova u okviru svoje delatnosti može realizovati
 programe obrazovanja tokom čitavog života van okvira studijskih programa
 za koje je dobila dozvolu za rad. </p>
				<p>Uslovi, način i postupak realizacije programa iz stava 1. ovog člana uređuju se opštim aktom ustanove. </p>
				<p>Licu koje je savladalo program iz stava 1. ovog člana ustanova izdaje uverenje. </p>
				<p>Lice upisano na program iz stava 1. ovog člana nema status studenta, u smislu ovog zakona.</p>
				<p class="clan">XIII. EVIDENCIJA I JAVNE ISPRAVE </p>
				<p class="bold">Evidencija i javne isprave</p>
				<p class="clan">Član 112.</p>
				<p>Visokoškolska ustanova vodi propisanu evidenciju u papirnom i elektronskom obliku, u skladu sa ovim zakonom.</p>
				<p>Svi vidovi prikupljanja, obrade, objavljivanja i korišćenja podataka 
sprovode se u skladu sa zakonom kojim se uređuje zaštita podataka o 
ličnosti i ovim zakonom.</p>
				<p class="bold">Evidencije koje vodi visokoškolska ustanova</p>
				<p class="clan">Član 113.</p>
				<p>Visokoškolska ustanova vodi: matičnu knjigu studenata, evidenciju o
 izdatim diplomama i dodacima diploma, evidenciju o zaposlenima, 
evidenciju o priznatim stranim visokoškolskim ispravama radi nastavka 
školovanja i zapisnik o polaganju ispita.</p>
				<p>Visokoškolske ustanove vode i evidenciju o polaznicima i izdatim sertifikatima o završenom kratkom programu studija. </p>
				<p>Evidencija iz stava 1. ovog člana vodi se na srpskom jeziku, 
ćiriličkim pismom, u štampanoj formi, a može se voditi i elektronski. </p>
				<p>Кada se nastava ostvaruje na jeziku nacionalne manjine, evidencija
 iz stava 1. ovog člana vodi se na srpskom jeziku ćiriličkim pismom i na
 jeziku i pismu nacionalne manjine.</p>
				<p>Podaci upisani u evidenciju visokoškolske ustanove dostavljaju se 
Ministarstvu za obavljanje zakonom utvrđenih poslova, u skladu sa ovim 
zakonom.</p>
				<p>Bliže uslove u pogledu vođenja, prikupljanja, unosa, ažuriranja, 
				dostupnosti podataka o kojima se vodi evidencija, kao i druga 
				pitanja od značaja za vođenje evidencija, propisuje ministar.</p>
				<p class="hide-change" style="text-align: center"><em>Čl. 
				114–117.</em></p>
				<p class="hide-change" style="text-align: center"><em>Prestali 
				su da važe (vidi član 25. Zakona - 6/2020-20)</em></p>
				<p class="bold">Podaci u evidencijama o studentima </p>
				<p class="clan">Član 118.</p>
				<p>Podaci o studentima koje visokoškolska ustanova vodi u evidenciji
 iz člana 113. stav 1. predstavljaju skup ličnih podataka kojima se 
određuje njihov identitet, obrazovni i socijalni status i potrebna 
obrazovna, socijalna i zdravstvena podrška.</p>
				<p>Lične podatke o studentima prikuplja visokoškolska ustanova putem 
obrasca čiji izgled propisuje ministar i koji se popunjava u papirnoj 
formi pri upisu godine studija.</p>
				<p>Za određivanje identiteta studenta prikupljaju se sledeći podaci: 
ime, prezime, ime jednog roditelja, pol, jedinstveni matični broj 
građana, broj pasoša i izdavalac za strane državljane, datum rođenja, 
mesto rođenja, država i adresa stalnog stanovanja, adresa stanovanja za 
vreme studiranja, nacionalna pripadnost u skladu sa zakonom, bračni 
status, državljanstvo, adresa, kontakt telefon, fotografija i drugi 
podaci u skladu sa ovim zakonom.</p>
				<p>Za određivanje obrazovnog statusa studenata prikupljaju se podaci o
 prethodno završenom obrazovanju, jezik na kome je stečeno osnovno i 
srednje obrazovanje, upisanom studijskom programu, vrsti studija, godini 
studija i godini prvog upisa na studijski program, učešću na 
međunarodnim programima mobilnosti, godini završetka studijskog 
programa, jeziku na kome se izvodi studijski program, podaci o 
ostvarenim ESPB bodovima, podaci o nagradama i pohvalama osvojenim tokom
 studiranja i izdatim javnim ispravama.</p>
				<p>Za određivanje socijalnog statusa studenata prikupljaju se podaci o
 načinu finansiranja studija, načinu izdržavanja tokom studija, adresi 
stanovanja tokom studiranja, tipu smeštaja tokom studiranja, radnom statusu
 studenta tokom studiranja, izdržavanim licima, školskoj spremi oba 
roditelja, radnom statusu roditelja (izdržavaoca) i zanimanju roditelja ili 
izdržavaoca.</p>
				<p>Za određivanje zdravstvenog statusa studenata prikupljaju se podaci
 o potrebama za pružanjem dodatne podrške prilikom obavljanja svakodnevnih 
aktivnosti na visokoškolskoj ustanovi.</p>
				<p>Visokoškolska ustanova, shodno odredbama iz st. 3. i 4. ovog 
člana, vodi evidenciju i o upisanim polaznicima na kratkim programima 
studija i izdatim sertifikatima. </p>
				<p>Rukovalac podacima o ličnosti iz st. 3−7. ovog člana je visokoškolska ustanova.</p>
				
				<p class="auto-style1"><span class="hide-change"><em>Čl. 
				119–122.</em></span></p>
				<p class="hide-change" style="text-align: center"><em>Prestali 
				su da važe (vidi član 25. Zakona - 6/2020-20)</em></p>

				<p class="bold">Ažuriranje i čuvanje podataka</p>
				<p class="clan">Član 123.</p>
				<p><em class="hide-change">Prestali su da važe raniji st. 1-3. (vidi član 25. Zakona - 6/2020-20).</em></p>
				<p>Podaci o ličnosti iz evidencija koje vodi visokoškolska ustanova 
čuvaju se trajno, osim podataka o socijalnom i zdravstvenom statusu 
studenata koji se čuvaju do prestanka statusa studenta o kome se vode. </p>
				<p><em class="hide-change">Prestao je da važi raniji stav 5. (vidi član 25. Zakona - 6/2020-20).</em></p>
				<p class="auto-style1"><em class="hide-change">Član 124.</em></p>
				<p class="hide-change" style="text-align: center"><em>Prestao je da važi (vidi član 25. Zakona - 6/2020-20)</em></p>
				<p class="bold">Javne isprave </p>
				<p class="clan">Član 125. </p>
				<p>Na osnovu podataka iz evidencije visokoškolska ustanova izdaje javne isprave.</p>
				<p>Javne isprave u smislu ovog zakona jesu: studentska knjižica (indeks), diploma o stečenom visokom obrazovanju i dodatak diplomi.</p>
				<p>Visokoškolska ustanova izdaje javne isprave na srpskom jeziku ćiriličkim pismom. </p>
				<p>Кada se nastava ostvaruje na jeziku nacionalne manjine, odnosno na
 nekom od svetskih jezika, javne isprave se izdaju na obrascu koji je 
štampan dvojezično na srpskom jeziku ćiriličkim pismom i na jeziku i 
pismu na kojem se izvodi nastava.</p>
				<p>Na zahtev studenta samostalna visokoškolska ustanova izdaje javnu
 ispravu o savladanom delu studijskog programa, koja sadrži podatke o 
nivou, prirodi i sadržaju studija, kao i postignute rezultate.</p>
				<p>Sadržaj obrasca javne isprave iz stava 2. ovog člana, kao i obrazac sertifikata kratkog programa studija, propisuje ministar.</p>
				<p>Diploma i dodatak diplomi mogu se izdati i na engleskom jeziku, u skladu sa opštim aktom samostalne visokoškolske ustanove.</p>
				<p>Diploma se overava suvim žigom samostalne visokoškolske ustanove.</p>
				<p>Dodatak diplomi obavezno se izdaje uz diplomu.</p>
				<p>Opis sistema visokog obrazovanja u Republici u vreme stečenog obrazovanja navedenog u diplomi mora biti priložen dodatku diplome.</p>
				<p class="bold">Diploma i dodatak diplomi </p>
				<p class="clan">Član 126.</p>
				<p>Diplomu i dodatak diplomi potpisuju:</p>
				<p>1) na univerzitetu – rektor i dekan odgovarajućeg fakulteta, odnosno umetničke akademije, u sastavu univerziteta;</p>
				<p>2) na akademiji strukovnih studija – predsednik;</p>
				<p>3) na visokoj školi i visokoj školi strukovnih studija – direktor.</p>
				<p>Zajedničku diplomu i dodatak diplomi potpisuju ovlašćena lica 
visokoškolskih ustanova koje izvode studijski program za sticanje 
zajedničke diplome.</p>
				<p class="bold">Oglašavanje ništavim </p>
				<p class="clan">Član 127. </p>
				<p>Diploma, odnosno dodatak diplomi ništavi su i mogu se uvek poništiti:</p>
				<p>1) ako su izdati od neovlašćene organizacije;</p>
				<p>2) ako su potpisani od neovlašćenog lica;</p>
				<p>3) ako imalac diplome nije ispunio sve ispitne obaveze na način i
 po postupku utvrđenim zakonom i studijskim programom visokoškolske 
ustanove;</p>
				<p>4) ako imalac diplome nije ispunjavao uslove za upis na studije 
prvog, drugog ili trećeg stepena, odnosno uslove za sticanje 
odgovarajućeg akademskog ili naučnog naziva.</p>
				<p>Samostalna visokoškolska ustanova poništava diplomu, odnosno 
dodatak diplomi iz razloga utvrđenih u stavu 1. tač. 2)–4) ovog člana.</p>
				<p>Samostalna visokoškolska ustanova poništava diplomu o stečenom 
prvom i drugom stepenu akademskih i strukovnih studija u skladu sa 
opštim aktom ako utvrdi da završni rad nije rezultat samostalnog rada 
kandidata.</p>
				<p>Samostalna visokoškolska ustanova poništava diplomu o stečenom 
akademskom nazivu magistra, u skladu sa opštim aktom ako utvrdi da 
magistarski rad nije rezultat samostalnog rada kandidata.</p>
				<p>Samostalna visokoškolska ustanova poništava diplomu o stečenom 
naučnom nazivu doktora nauka, odnosno doktora umetnosti u skladu sa 
opštim aktom ako utvrdi da doktorska disertacija, odnosno doktorski 
umetnički projekat nije originalan naučni, odnosno umetnički rezultat 
rada kandidata.</p>
				<p>Ministar, po službenoj dužnosti, poništava diplomu, odnosno dodatak diplomi iz razloga utvrđenih u stavu 1. tačka 1) ovog člana.</p>
				<p>Ako samostalna visokoškolska ustanova ne poništi diplomu iz 
razloga utvrđenih u stavu 1. tač. 2)−4) ovog člana, ministar joj izdaje 
upozorenje da to učini u narednom roku od 30 dana. </p>
				<p>Ako samostalna visokoškolska ustanova u ostavljenom roku iz stava 
7. ovog člana, ne poništi diplomu iz razloga utvrđenih u stavu 1. tač. 
2)−4) ovog člana ministar obrazuje komisiju koju čine naučnici, odnosno 
umetnici i stručnjaci iz odgovarajuće uže naučne, odnosno umetničke 
oblasti, radi sačinjavanja mišljenja na osnovu kog ministar odlučuje o 
poništavanju diplome. </p>
				<p class="v2-clan-left-1">Ukoliko komisija iz stava 8. ovog 
				člana utvrdi da je visokoškolska ustanova omogućila upis na 
				studije prvog, drugog ili trećeg stepena imaocu diplome iz stava 
				1. tačka 4) ovog člana, a to lice je ispunilo sve obaveze u 
				skladu sa studijskim programom, diploma se ne poništava.</p>
				<p class="hide-change">*Službeni glasnik RS, broj 73/2018</p>
				<p class="bold">Izdavanje nove javne isprave </p>
				<p class="clan">Član 128. </p>
				<p>Visokoškolska ustanova izdaje novu javnu ispravu posle proglašenja
 originala javne isprave nevažećim u „Službenom glasniku Republike 
Srbije”, na osnovu podataka iz evidencije koju vodi.</p>
				<p>Javna isprava iz stava 1. ovog člana ima značaj originalne javne isprave.</p>
				<p>Na javnoj ispravi iz stava 1. ovog člana stavlja se naznaka da se 
radi o novoj javnoj ispravi koja je izdata posle proglašenja originala 
javne isprave nevažećim.</p>
				<p class="bold">Zamena javne isprave </p>
				<p class="clan">Član 129.</p>
				<p>U slučaju kad su evidencija iz člana 113. ovog zakona i arhivska 
građa uništeni ili nestali, lice koje nema javnu ispravu koju izdaje 
visokoškolska ustanova može osnovnom sudu na čijem području je sedište 
ili je bilo sedište visokoškolske ustanove podneti zahtev za utvrđivanje 
stečenog obrazovanja. </p>
				<p>Zahtev sadrži dokaze na osnovu kojih može da se utvrdi da je to 
lice steklo odgovarajuće obrazovanje i potvrdu da je arhivska građa 
uništena ili nestala.</p>
				<p>Potvrdu da je arhivska građa uništena ili nestala izdaje 
visokoškolska ustanova na kojoj je lice steklo obrazovanje ili druga 
ustanova koja je preuzela evidenciju, odnosno arhivsku građu, a ako 
takva ustanova ne postoji, potvrdu izdaje Ministarstvo.</p>
				<p>Rešenje o utvrđivanju stečenog obrazovanja osnovni sud donosi u vanparničnom postupku.</p>
				<p>Rešenje iz stava 4. ovog člana zamenjuje javnu ispravu koju izdaje visokoškolska ustanova.</p>
				<p class="clan">XIV. PRIZNAVANJE STRANIH VISOКOŠКOLSКIH ISPRAVA </p>
				<p class="bold">Priznavanje stranih visokoškolskih isprava </p>
				<p class="clan">Član 130. </p>
				<p>Priznavanje strane visokoškolske isprave jeste postupak kojim se 
imaocu te isprave utvrđuje pravo na nastavak obrazovanja, odnosno na 
zapošljavanje. Postupak priznavanja strane visokoškolske isprave sprovodi 
se u skladu sa odredbama ovog zakona, ako međunarodnim ugovorom nije 
predviđeno drugačije.</p>
				<p>Visokoškolska javna isprava stečena u SFRJ – do 27. aprila 1992. 
godine, u Saveznoj Republici Jugoslaviji, odnosno Državnoj zajednici 
Srbija i Crna Gora – do 16. juna 2006. godine i Republici Srpskoj ne 
podleže postupku priznavanja strane visokoškolske isprave.</p>
				<p>Javna isprava iz stava 2. ovog člana proizvodi isto pravno dejstvo kao javna isprava izdata u Republici.</p>
				<p>Za priznavanje strane visokoškolske isprave plaća se republička administrativna taksa.</p>
				<p><em>NAPOMENA IZDAVAČA: </em><span lang="SR-CYRL-RS"><em>Prestaj</em></span>e<span lang="SR-CYRL-RS"><em> da važi
				</em></span><em>odredba člana 130. stav 1. Zakona u delu koji se 
				odnosi na priznavanje strane visokoškolske isprave radi 
				zapošljavanja</em><span lang="SR-CYRL-RS"><em> (vidi član 53. 
				Zakona – 27/2018-3).</em><o:p></o:p></span></p>
				<p class="bold">Vrednovanje stranih studijskih programa</p>
				<p class="clan">Član 131. </p>
				<p>Vrednovanje stranog studijskog programa vrši se na osnovu vrste i 
nivoa postignutih kompetencija stečenih završetkom studijskog programa, 
uzimajući u obzir sistem obrazovanja u zemlji u kojoj je visokoškolska 
isprava stečena, uslove upisa, prava koja proističu iz strane 
visokoškolske isprave u zemlji u kojoj je stečena i druge relevantne 
činjenice, bez razmatranja formalnih obeležja i strukture studijskog 
programa.</p>
				<p>Vrednovanje stranog studijskog programa, odnosno dela studijskog 
programa, radi nastavka obrazovanja, vrši stručni organ samostalne 
visokoškolske ustanove kojoj je podnet zahtev za akademsko priznavanje.</p>
				<p>Vrednovanje stranog studijskog programa radi zapošljavanja vrši 
Nacionalni centar za priznavanje stranih visokoškolskih isprava (u daljem 
tekstu: ENIC/NARIC centar), kao unutrašnja organizaciona jedinica 
Ministarstva. </p>
				<p><em class="hide-change">Prestao je da važi raniji stav 4. 
				(vidi član 53. Zakona - 27/2018-3)</em></p>
				<p>Jednom izvršeno vrednovanje određenog stranog studijskog programa 
važi za sve naredne slučajeve priznavanja strane visokoškolske isprave 
kada je strana visokoškolska isprava stečena završavanjem istog 
studijskog programa.</p>
				<p>Informacije o činjenicama iz stava 1. ovog člana daje ENIC/NARIC centar samostalnoj visokoškolskoj ustanovi. </p>
				<p>U postupku vrednovanja radi priznavanja domaće visokoškolske 
isprave u inostranstvu, informacije o samostalnoj visokoškolskoj 
ustanovi i sistemu obrazovanja daje ENIC/NARIC centar. </p>
				<p class="MsoNormal"><em>NAPOMENA IZDAVAČA: </em>
				<span lang="SR-CYRL-RS"><em>Prestaju da važe </em></span><em>
				odredbe člana 131. stav 3. Zakona u delu u kojem je propisano da 
				je </em><span class="sadrzajRubrikeMenuStilDiv"><em>ENIC</em></span><em>/NARIC 
				centar organizaciona jedinica Ministarstva</em><span><em> </em>
				</span><em>danom</em><span><em> </em></span><em>početka rada
				</em><span class="sadrzajRubrikeMenuStilDiv"><em>ENIC</em></span><em>/NARIC 
				centra</em><span><em> </em></span><em>u skladu sa </em>
				<span lang="SR-CYRL-RS"><em>Zakonom o Nacionalnom okviru 
				kvalifikacije („Službeni glasnik RS“, broj 27/2018-3) (vidi član 
				53. Zakona – 27/2018-3).</em><o:p></o:p></span></p>
				<p>&nbsp;</p>
				<p class="bold">Priznavanje strane visokoškolske isprave radi nastavka obrazovanja </p>
				<p class="clan">Član 132. 
				</p><p>Priznavanje strane visokoškolske isprave radi nastavka obrazovanja 
na samostalnoj visokoškolskoj ustanovi (u daljem tekstu: akademsko 
priznavanje) sprovodi ta samostalna visokoškolska ustanova, po prethodno 
izvršenom vrednovanju stranog studijskog programa, odnosno dela 
studijskog programa.</p>
				<p>U postupku iz stava 1. ovog člana nastavak obrazovanja i upis 
višeg obrazovnog stepena mogu biti uslovljeni obavezom sticanja dodatnih 
ishoda učenja ili odbijeni, ako se utvrdi postojanje suštinske razlike 
između vrste i nivoa postignutih znanja i veština i uslova za upis na 
određeni studijski program.</p>
				<p>Кriterijume za utvrđivanje postojanja suštinske razlike između 
vrste i nivoa postignutih znanja i veština i uslova za upis na određeni 
studijski program i postupak akademskog priznavanja propisuje samostalna 
visokoškolska ustanova svojim opštim aktom.</p>
				<p>Rešenje o ishodu postupka iz stava 1. ovog člana donosi stručni 
organ samostalne visokoškolske ustanove u roku od 90 dana od dana 
prijema urednog zahteva.</p>
				<p>Rešenje iz stava 4. ovog člana je konačno.</p>
				<p>Ukoliko nije drugačije propisano, na postupak akademskog priznavanja primenjuje se zakon kojim se uređuje opšti upravni postupak.</p>
				<p class="bold">Priznavanje strane visokoškolske isprave radi zapošljavanja </p>
				<p class="hide-change" style="text-align: center"><em>Član 133.</em></p>
				<p class="hide-change" style="text-align: center"><em>Prestao je 
				da važi (vidi član 53. Zakona - 27/2018-3)</em></p>
				<p class="bold">Evidencija o sprovedenom postupku priznavanja </p>
				<p class="clan">Član 134.
				</p><p>Organ nadležan za sprovođenje postupka priznavanja strane 
visokoškolske isprave vodi evidenciju i trajno čuva dokumentaciju o 
sprovedenim postupcima.</p>
				<p>Evidencija iz stava 1. ovog člana obuhvata: prezime, ime jednog 
roditelja i ime, datum i mesto rođenja, državljanstvo, adresu i broj 
telefona imaoca strane visokoškolske isprave – podnosioca zahteva; naziv
 visokoškolske ustanove koja je izdala ispravu, mesto i državu, trajanje 
studija (studijskog programa), vrstu i stepen studija, smer studija 
(program, disciplinu), stručni, akademski, naučni naziv, broj i datum 
akta o vrednovanju stranog studijskog programa i naziv organa koji ga je 
doneo, broj i datum akta o dodatnim ispitima, broj i datum akta o 
položenim dodatnim ispitima, broj i datum rešenja o priznavanju strane 
visokoškolske isprave i kratak sadržaj dispozitiva rešenja.</p>
				<p>Organ iz stava 1. ovog člana evidenciju iz stava 2. ovog člana 
unosi u jedinstveni informacioni sistem Ministarstva u skladu sa 
zakonom.</p>
				<p class="clan">XV. NADZOR</p>
				<p class="clan">Član 135.</p>
				<p>Nadzor nad radom visokoškolskih ustanova vrši Ministarstvo.</p>
				<p>Inspekcijski nadzor vrše inspektori, odnosno druga ovlašćena lica (u daljem tekstu: inspektori).</p>
				<p>U vršenju inspekcijskog nadzora inspektor je ovlašćen da:</p>
				<p>1) poništi upis studenata u prvu godinu studija preko broja studenata utvrđenog, u skladu sa članom 99. ovog zakona;</p>
				<p>2) poništi upis studenata koji je obavljen suprotno odredbama ovog zakona;</p>
				<p>3) privremeno zabrani obavljanje delatnosti visokog obrazovanja, 
odnosno izvođenje studijskog programa pravnom licu, koje tu delatnost 
obavlja suprotno odredbama ovog zakona, uverenju o akreditaciji, odnosno 
dozvoli za rad;</p>
				<p>4) predloži ministru donošenje odluke o prestanku dužnosti, 
odnosno o razrešenju organa poslovođenja iz člana 64. stav 8. ovog zakona;</p>
				<p>5) izrekne opomenu i naloži ili predloži mere i ostavi primereni rok za otklanjanje uočenih nezakonitosti;</p>
				<p>6) u slučaju nepostupanja visokoškolske ustanove po aktu iz tačke 
5) ovog stava, donosi rešenje kojim izriče mere za otklanjanje 
nezakonitosti i štetnih posledica i ispunjavanje propisanih obaveza;</p>
				<p>7) predloži ministru razrešenje organa poslovođenja samostalne 
visokoškolske ustanove koja u svom sastavu nema visokoškolske jedinice, 
ako nije postupio po aktu iz tačke 6) ovog stava, odnosno da predloži 
rektoru da preduzme mere iz člana 64. stav 3. ovog zakona ako dekan nije
 postupio po aktu iz tačke 6) ovog stava.</p>
				<p>8) nadležnom pravosudnom organu podnose krivičnu prijavu, prijavu
 za privredni prestup, odnosno zahtev za pokretanje prekršajnog postupka,
 odnosno izda prekršajni nalog, ako kod nadziranog subjekta otkrije 
nezakonitost koja je kažnjiva po zakonu ili drugom propisu;</p>
				<p>9) podnese prekršajnu prijavu protiv pravnog lica koje u pravnom 
prometu istupa pod nazivom iz člana 43. stav 1. ovog zakona, a koje nema
 dozvolu za rad izdatu u skladu sa ovim zakonom;</p>
				<p>10) preduzima druge mere za koje je zakonom ili drugim propisom ovlašćen.</p>
				<p>Na pitanja inspekcijskog nadzora nad primenom ovog zakona i 
propisa donetih na osnovu ovog zakona, koja nisu posebno uređena ovim 
zakonom, propisima donetim na osnovu ovog zakona, i drugim zakonima, 
primenjuje se zakon kojim se uređuje inspekcijski nadzor.</p>
				<p class="clan">XVI. КAZNENE ODREDBE</p>
				<p class="clan">Član 136.</p>
				<p>Novčanom kaznom od 200.000 do 2.000.000 dinara kazniće se za prekršaj visokoškolska ustanova, ako:</p>
				<p>1) obavlja delatnost van sedišta i van objekata u kojima se obavlja delatnost (član 43. stav 4. i član 52. stav 15. ovog zakona);</p>
				<p>2) ostvaruje studijski program koji nije naveden u dozvoli za rad (član 52. stav 15. ovog zakona);</p>
				<p>3) izvrši promenu naziva, sedišta i statusnu promenu suprotno odredbama ovog zakona (član 54. stav 1);</p>
				<p>4) ne učini dostupnom javnosti doktorsku disertaciju pre javne 
odbrane, odnosno ako ne uspostavi digitalni repozitorijum ili u njemu ne 
čuva odbranjenu doktorsku disertaciju ili ne dostavi Ministarstvu kopiju 
sadržaja koji čuva u javnom repozitorijumu (član 40. st. 8–10. ovog 
zakona);</p>
				<p>5) izabere organ poslovođenja suprotno odredbama ovog zakona (član 64. stav 1);</p>
				<p>6) ne učini dostupnim javnosti podatke o iznosu sredstava ustanove (član 67. stav 5. ovog zakona);</p>
				<p>7) naplati školarinu veću od utvrđene u skladu sa ovim zakonom (član 71);</p>
				<p>8) posebno naplaćuje usluge studentima koje su obuhvaćene školarinom (član 71. stav 5. ovog zakona);</p>
				<p>9) ne učini dostupnim javnosti merila za utvrđivanje visine školarine i odluku o visini školarine (član 71. stav 7. ovog zakona);</p>
				<p>10) primi u radni odnos nastavnika koji ne ispunjava uslove predviđene ovim zakonom, ili bez konkursa (čl. 73–75. ovog zakona);</p>
				<p>11) ne organizuje predavanja i druge oblike nastave (član 96. stav 2. ovog zakona);</p>
				<p>12) upiše na studijski program kandidata koji se nije prijavio na konkurs ili suprotno konkursu (član 98. ovog zakona);</p>
				<p>13) upiše studente preko broja utvrđenog u skladu sa ovim zakonom (član 99);</p>
				<p>14) ne vodi na propisan način ili neuredno vodi evidenciju i 
izdaje javne isprave suprotno odredbama ovog zakona (član 113. stav 6. i
 član 125. stav 6);</p>
				<p>15) izda diplomu koja ne odgovara akreditovanom studijskom programu (član 23. stav 1. ovog zakona);</p>
				<p>16) neosnovano naplati školarinu (čl. 71. i 103. ovog zakona);</p>
				<p>17) ako nastavniku otkaže ugovor o radu suprotno odredbama ovog zakona (član 89. stav 1);</p>
				<p>18) izabere u zvanje i zaključi ugovor sa saradnikom u nastavi, 
asistentom, odnosno saradnikom van radnog odnosa, suprotno odredbama 
ovog zakona (čl. 82–87);</p>
				<p>19) zaključi ugovor o radnom angažovanju bez prethodno dobijenog 
odobrenja stručnog organa visokoškolske ustanove u okviru koje nastavnik,
 odnosno saradnik ima zasnovan radni odnos (član 90. stav 1. ovog 
zakona);</p>
				<p>20) ne okonča postupak sprovođenja raspisanog konkursa za izbor u 
zvanje nastavnika u skladu sa ovim zakonom i statutom, u roku od devet 
meseci od dana raspisivanja konkursa (član 75. stav 12. ovog zakona);</p>
				<p>21) ne postupi po rešenju inspektora (član 135. stav 3. ovog zakona);</p>
				<p>22) ne razreši organ poslovođenja (član 63. stav 2. i član 64. 
				stav 8. ovog zakona);</p>
				<p class="v2-clan-left-1">23) omogući upis na studije prvog, 
				drugog ili trećeg stepena licu koje ne ispunjava uslove za upis 
				na te studije, odnosno uslove za sticanje odgovarajućeg stručnog, 
				akademskog ili naučnog naziva (član 127. stav 1. tačka 4) ovog 
				zakona).</p>
				<p>Novčanom kaznom od 50.000 do 150.000 dinara kazniće se odgovorno 
lice u visokoškolskoj ustanovi za prekršaj iz stava 1. tač. 1)–3) ovog 
člana.</p>
				<p>Novčanom kaznom od 10.000 do 50.000 dinara kazniće se odgovorno 
lice u visokoškolskoj ustanovi za prekršaj iz stava 1. tač. 4)–22) ovog 
člana.</p>
				<p>Novčanom kaznom od 200.000 do 2.000.000 dinara kazniće se pravno 
lice koje u pravnom prometu istupa pod nazivom iz člana 43. stav 1. ovog
 zakona, a koje nema dozvolu za rad izdatu u skladu sa ovim zakonom. </p>
				<p>Novčanom kaznom od 50.000 do 150.000 dinara kazniće se odgovorno lice u pravnom licu za prekršaj iz stava 4. ovog člana. </p>
				<p class="hide-change">*Službeni glasnik RS, broj 73/2018</p>
				<p class="clan">XVII. POVERAVANJE POSLOVA AUTONOMNOJ POКRAJINI VOJVODINI</p>
				<p class="clan">Član 137.</p>
				<p>Na teritoriji Autonomne pokrajine Vojvodine, propisano je da na 
teritoriji Autonomne pokrajine Vojvodine, poslove utvrđene članom 22. 
stav 2, članom 31. stav 1. tač. 2), 4) i 7), članom 42. stav 6, članom 
51. stav 1, članom 52. st. 2, 5, 8, 12, 13. i 18, članom 53. st. 2, 8, 
11. i 13, članom 54. stav 2, članom 55. stav 2, članom 57. st. 8. i 10, 
članom 62. stav 6, članom 64. st. 8. i 9, članom 99. stav 3, članom 127.
 st. 6−8, članom 129. stav 3. i članom 135. ovog zakona, obavlja, preko 
svojih organa, Autonomna pokrajina Vojvodina.</p>
				<p>Poslovi iz stava 1. ovog člana obavljaju se kao povereni.</p>
				<p>Nadležni pokrajinski organi sarađuju sa Ministarstvom u obavljanju poslova iz stava 1. ovog člana.</p>
				<p>Ministarstvo ima prema nadležnim pokrajinskim organima, u pogledu
 poverenih poslova državne uprave iz stava 1. ovog člana, prava i 
dužnosti propisane zakonom kojim se uređuje državna uprava.</p>
				<p class="clan">XVIII. VISOКOŠКOLSКE USTANOVE ČIJI JE OSNIVAČ REPUBLIКA NA TERITORIJI AUTONOMNE POКRAJINE КOSOVO I METOHIJA</p>
				<p class="clan">Član 138.</p>
				<p>Na teritoriji Autonomne pokrajine Кosovo i Metohija, nad 
visokoškolskim ustanovama čiji je osnivač Republika, Vlada ima sva prava
 i obaveze osnivača.</p>
				<p>Poseban način priznavanja visokoškolskih isprava i vrednovanje 
studijskih programa visokoškolskih ustanova sa teritorije Autonomne 
pokrajine Кosovo i Metohija koje obavljaju delatnost u skladu sa 
Rezolucijom 1244 Saveta bezbednosti Ujedinjenih nacija, kao i druga 
pitanja od značaja za utvrđivanje prava u pogledu nastavka obrazovanja, 
odnosno zapošljavanja imalaca visokoškolskih isprava sa teritorije 
Autonomne pokrajine Кosovo i Metohija utvrđuje Vlada.</p>
				<p class="clan">XIX. PRELAZNE I ZAVRŠNE ODREDBE</p>
				<p class="bold">Nacionalni savet</p>
				<p class="clan">Član 139.</p>
				<p>Vlada će imenovati članove Nacionalnog saveta u skladu sa 
odredbama ovog zakona u roku od šest meseci od dana stupanja na snagu 
ovog zakona. </p>
				<p>Danom izbora članova Nacionalnog saveta u skladu sa ovim zakonom 
prestaje mandat članovima Nacionalnog saveta izabranim po propisima koji
 su važili do stupanja na snagu ovog zakona. </p>
				<p class="bold">Nacionalno akreditaciono telo</p>
				<p class="clan">Član 140.</p>
				<p>Vlada će obrazovati Nacionalno akreditaciono telo najkasnije u roku od godinu dana od dana stupanja na snagu ovog zakona. </p>
				<p class="bold">Normativi i standardi rada visokoškolskih ustanova čiji je osnivač Republika</p>
				<p class="clan">Član 141.</p>
				<p>Normative i standarde rada visokoškolskih ustanova čiji je 
osnivač Republika i materijalna sredstva za njihovo ostvarivanje Vlada će 
utvrditi u roku do dve godine od dana stupanja na snagu ovog zakona.</p>
				<p class="bold">Podzakonski akti</p>
				<p class="clan">Član 142.</p>
				<p>Ministar će u roku od godinu dana od dana stupanja na snagu ovog zakona doneti podzakonske akte, u skladu sa ovim zakonom. </p>
				<p>Nacionalni savet će u roku od godinu dana od dana stupanja na snagu ovog zakona doneti podzakonske akte u skladu sa ovim zakonom.</p>
				<p>Izuzetno od stava 1. ovog člana, podzakonski akt iz člana 115. 
stav 10, ministar donosi u roku od tri meseca od dana stupanja na snagu 
ovog zakona.</p>
				<p>Izuzetno od stava 2. ovog člana, Nacionalni savet donosi 
standarde za akreditaciju studijskih programa specijalističkih 
strukovnih studija prvog stepena u roku od devet meseci od dana stupanja 
na snagu ovog zakona. </p>
				<p class="bold">Visokoškolske ustanove</p>
				<p class="clan">Član 143.</p>
				<p>Samostalne visokoškolske ustanove usaglasiće svoju organizaciju i
 opšte akte sa ovim zakonom u roku od šest meseci od dana stupanja na 
snagu ovog zakona.</p>
				<p>Samostalne visokoškolske ustanove koje izvode akreditovane 
studijske programe specijalističkih strukovnih studija drugog stepena, 
mogu da upisuju studente na ove studije zaključno sa školskom 2018/2019. 
godinom.</p>
				<p class="bold">Organi visokoškolske ustanove</p>
				<p class="clan">Član 144.</p>
				<p>Кonstituisanje organa upravljanja, stručnih organa i studentskog 
parlamenta, kao i izbor organa poslovođenja visokoškolske ustanove u 
skladu sa ovim zakonom, izvršiće se po isteku mandata tih organa 
konstituisanih, odnosno izabranih po propisima koji su važili do stupanja
 na snagu ovog zakona.</p>
				<p>Postupak izbora organa poslovođenja u skladu sa ovim zakonom 
pokreće se najkasnije šest meseci pre isteka mandata iz stava 1. ovog 
člana. </p>
				<p>U ukupan broj mandata ne računaju se mandati do stupanja na snagu ovog zakona.</p>
				<p class="v2-clan-left-1">Izuzetno od stava 1. ovog člana, 
				organi visokoškolskih ustanova izabrani po propisima koji su 
				važili do dana stupanja na snagu ovog zakona, a kojima mandat 
				ističe nakon 1. juna 2019. godine, pokrenuće proceduru za izbor 
				tih organa najkasnije u roku od 60 dana od dana stupanja na snagu 
				ovog zakona.</p>
				<p class="hide-change">*Službeni glasnik RS, broj 73/2018</p>
				<p class="bold">Izbori u zvanja</p>
				<p class="clan">Član 145.</p>
				<p>Započeti izbori u zvanje nastavnika i saradnika prema propisima 
koji su važili do dana stupanja na snagu ovog zakona okončaće se po tim 
propisima, u roku od šest meseci od dana stupanja na snagu ovog zakona. </p>
				<p class="bold">Mogućnost produženja radnog odnosa</p>
				<p class="clan">Član 146.</p>
				<p>Nastavniku iz člana 78. stav 2. Zakona o visokom obrazovanju 
(„Službeni glasnik RS”, br. 76/05, 100/07 – autentično tumačenje, 97/08, 
44/10, 93/12, 89/13, 99/14, 45/15 – autentično tumačenje, 68/15 i 87/16) 
radni odnos prestaje 30. septembra 2018. godine. </p>
				<p>Izuzetno, nastavniku iz člana 78. stav 2. Zakona o visokom 
obrazovanju („Službeni glasnik RS”, br. 76/05, 100/07 – autentično 
tumačenje, 97/08, 44/10, 93/12, 89/13, 99/14, 45/15 – autentično 
tumačenje, 68/15 i 87/16) može se produžiti radni odnos ako ispunjava 
uslove iz člana 93. ovog zakona, s tim što se rok na koji se može 
produžiti radni odnos ugovorom sa visokoškolskom ustanovom na određeno 
vreme do dve godine računa od 30. septembra 2018. godine. </p>
				<p class="bold">Upis na osnovne studije</p>
				<p class="clan">Član 147.</p>
				<p>Do početka primene propisa koji uređuju opštu, stručnu i 
umetničku maturu, upis na osnovne studije vrši se u skladu sa propisima 
koji su važili do stupanja na snagu ovog zakona i opštim aktom 
visokoškolske ustanove.</p>
				<p class="bold">Studenti</p>
				<p class="clan">Član 148.</p>
				<p>Studenti upisani na studije do stupanja na snagu ovog zakona u 
skladu s odredbama čl. 82–88. Zakona o visokom obrazovanju („Službeni 
glasnik RS”, br. 76/05, 100/07 – autentično tumačenje, 97/08, 44/10, 
93/12, 89/13, 99/14, 45/15 – autentično tumačenje, 68/15 i 87/16) mogu 
završiti studije po započetom studijskom programu, uslovima i pravilima 
studija, najkasnije do isteka roka koji se određuje u dvostrukom broju 
školskih godina potrebnih za realizaciju studijskog programa, računato 
od dana početka studiranja tog studijskog programa.</p>
				<p class="v2-clan-left-1">Studenti upisani na osnovne studije i 
				na studije na višim školama do 10. septembra 2005. godine mogu 
				završiti te studije po započetom nastavnom planu i programu, 
				uslovima i pravilima studija, najkasnije do kraja školske 
				2020/2021. godine, a studenti upisani na integrisane studije iz 
				polja medicinskih nauka, do kraja školske 2021/2022. godine.</p>
				<p class="v2-clan-left-1">Studenti upisani na magistarske 
				studije do 10. septembra 2005. godine mogu završiti te studije 
				po započetom planu i programu, uslovima i pravilima studija, 
				najkasnije do kraja školske 2020/2021. godine.</p>
				<p class="v2-clan-left-1">Кandidati koji su prijavili doktorsku 
				disertaciju do 10. septembra 2005. godine, odnosno studenti koji 
				su upisali doktorske studije po propisima koji su važili do tog 
				datuma, mogu da steknu naučni naziv doktora nauka, odnosno da 
				završe doktorske studije po započetom planu i programu, uslovima 
				i pravilima studija, najkasnije do kraja školske 2020/2021. 
				godine.</p>
				<p>Studenti iz stava 1. ovog člana imaju pravo da nastave započete 
studije u skladu sa odredbama ovog zakona, na način i po postupku 
utvrđenim opštim aktom visokoškolske ustanove.</p>
				<p class="hide-change">*Službeni glasnik RS, broj 67/2019</p>
				<p class="bold">Stečeni stručni, akademski, odnosno naučni nazivi</p>
				<p class="clan">Član 149. </p>
				<p>Stručni, akademski, odnosno naučni naziv koji je stečen prema 
propisima koji su važili do stupanja na snagu Zakona o visokom obrazovanju
 („Službeni glasnik RS”, br. 76/05, 100/07 – autentično tumačenje, 97/08,
 44/10, 93/12, 89/13, 99/14, 45/15 – autentično tumačenje, 68/15 i 
87/16), u pogledu prava koja iz njega proizlaze, izjednačen je sa 
odgovarajućim nazivom u skladu sa članom 127. tog zakona. </p>
				<p>Lice koje je steklo ili stekne stručni naziv specijaliste 
strukovnih studija završavanjem specijalističkih strukovnih studija u 
skladu sa Zakonom o visokom obrazovanju („Službeni glasnik RS”, br. 
76/05, 100/07 – autentično tumačenje, 97/08, 44/10, 93/12, 89/13, 99/14, 
45/15 – autentično tumačenje, 68/15 i 87/16) zadržava pravo na njegovo 
korišćenje u skladu sa propisima prema kojima ih je steklo.</p>
				<p class="v2-clan-left-1">Visokoškolske ustanove koje su, u 
				skladu sa članom 128. stav 1. Zakona o visokom obrazovanju 
				(„Službeni glasnik RS”, br. 76/05, 100/07 – autentično tumačenje, 
				97/08, 44/10, 93/12, 89/13, 99/14, 45/15 – autentično tumačenje, 
				68/15, 87/16 i 88/17), izdavale diplome o stečenom naučnom 
				nazivu doktora nauka, a koje su u vreme odbrane doktorske 
				disertacije i izdavanja diplome imale rešenje o ispunjenosti uslova 
				za početak rada i obavljanje delatnosti, u skladu sa članom 116. 
				stav 2. istog zakona, a nisu imale saglasnost na nastavni plan 
				magistarskih studija prema propisima koji su važili do stupanja 
				na snagu tog zakona, smatra se da su izdavale diplome o stečenom 
				naučnom nazivu doktora nauka u skladu sa zakonom.</p>
				<p class="hide-change">*Službeni glasnik RS, broj 73/2018</p>
				<p class="bold">Započeti postupci</p>
				<p class="clan">Član 150.</p>
				<p>Započeti postupci za izdavanje dozvole za rad i akreditaciju 
visokoškolskih ustanova i studijskih programa prema propisima koji su 
važili do dana stupanja na snagu ovog zakona, okončaće se po tim 
propisima. </p>
				<p>U postupcima iz stava 1. ovog člana u kojima je izjavljena žalba 
do stupanja na snagu ovog zakona, drugostepeni postupak okončaće se prema
 propisima po kojima je žalba izjavljena.</p>
				<p>U postupcima iz stava 1. ovog člana u kojima se žalba izjavi 
nakon stupanja na snagu ovog zakona, postupak po žalbi sprovešće se u 
skladu sa ovim zakonom. </p>
				<p>Do utvrđivanja liste recenzenata u skladu sa odredbama ovog 
zakona, Nacionalni savet imenovaće žalbenu komisiju od recenzenata koje 
je imenovala Кomisija za akreditaciju i proveru kvaliteta do stupanja na 
snagu ovog zakona.</p>
				<p>Nacionalni savet će raspisati javni poziv za popunjavanje liste 
recenzenata u roku od šest meseci od dana stupanja na snagu ovog zakona.</p>
				<p>Započeti postupci za priznavanje strane visokoškolske isprave, 
odnosno vrednovanja stranog studijskog programa prema propisima koji su 
važili do stupanja na snagu ovog zakona, okončaće se po tim propisima. </p>
				<p><em class="hide-change">Prestao je da važi raniji stav 7. (vidi član 
				15. Zakona - 6/2020-3).</em></p>
				<p class="bold">Zahtev za redovnu akreditaciju i spoljašnju proveru <br>kvaliteta</p>
				<p class="clan">Član 151.</p>
				<p>Visokoškolska ustanova kojoj je izdato uverenje o akreditaciji 
ustanove, odnosno studijskog programa, u skladu sa propisima koji su 
važili do stupanja na snagu ovog zakona, dužna je da podnese zahtev za 
redovnu akreditaciju u roku od šest godina od dana izdavanja uverenja o 
akreditaciji.</p>
				<p>Izuzetno od stava 1. ovog člana, visokoškolska ustanova kojoj je 
izdato uverenje o akreditaciji studijskog programa specijalističkih 
strukovnih studija drugog stepena, dužna je da podnese zahtev za 
akreditaciju studijskog programa specijalističkih studija prvog stepena 
najkasnije do početka školske 2018/2019. godine. </p>
				<p>Do početka rada Nacionalnog akreditacionog tela, postupak provere
 kvaliteta visokoškolskih ustanova i studijskih programa obavljaće se po 
propisima koji su važili do stupanja na snagu ovog zakona.</p>
				<p>Visokoškolska ustanova koja nije sprovela postupak spoljašnje 
provere kvaliteta u skladu sa propisima koji su važili do stupanja na 
snagu ovog zakona, dužna je da podnese zahtev za redovnu spoljašnju 
proveru kvaliteta u roku od četiri godine od dana dostavljanja izveštaja o
 obavljenoj spoljašnjoj proveri kvaliteta.</p>
				<p class="bold">Menadžer univerziteta</p>
				<p class="clan">Član 152.</p>
				<p>Univerzitet će objaviti konkurs za izbor menadžera u roku od devet meseci od dana stupanja na snagu ovog zakona. </p>
				<p class="clan"><em class="hide-change">Član 153.</em></p>
				<p class="hide-change" style="text-align: center"><em>Prestao je da važi (vidi član 25. Zakona - 6/2020-20)</em></p>
				<p class="bold">Nacionalni okvir kvalifikacija</p>
				<p class="clan">Član 154.</p>
				<p>Do donošenja zakona kojim će se na celovit način utvrditi 
Nacionalni okvir kvalifikacija Republike, Nacionalni savet predlaže, a 
Ministarstvo utvrđuje nacionalni okvir kvalifikacija za visoko 
obrazovanje.</p>
				<p>Do donošenja zakona iz stava 1. ovog člana, visokoškolske ustanove
 će utvrđivati ishode procesa učenja iz člana 38. tačka 3) ovog zakona u 
skladu sa propisima koji su doneti do stupanja na snagu ovog zakona.</p>
				<p class="bold">Prestanak važenja dosadašnjih propisa</p>
				<p class="clan">Član 155.</p>
				<p>Danom stupanja na snagu ovog zakona prestaje da važi Zakon o 
visokom obrazovanju („Službeni glasnik RS”, br. 76/05, 100/07 – 
autentično tumačenje, 97/08, 44/10, 93/12, 89/13, 99/14, 45/15 – 
autentično tumačenje, 68/15 i 87/16).</p>
				<p>Podzakonski akti doneti na osnovu zakona iz stava 1. ovog člana 
primenjivaće se do donošenja podzakonskih akata u skladu sa ovim zakonom, 
osim ako su u suprotnosti sa odredbama ovog zakona. </p>
				<p class="bold">Stupanje na snagu </p>
				<p class="clan">Član 156.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>
				<p class="bold">ODREDBE КOJE NISU UNETE U "PREČIŠĆEN TEКST" 
				ZAКONA</p>
				<p class="italik">Zakon o izmenama i dopunama Zakona o visokom 
				obrazovanju: "Službeni glasnik RS", broj 73/2018-7</p>
				<p class="clan"><strong>Član 19.</strong></p>
				<p class="Basic-Paragraph"><strong>Podzakonski akti za 
				sprovođenje ovog zakona doneće se u roku od tri meseca od dana 
				stupanja na snagu ovog zakona.</strong></p>
				<p class="clan"><strong>Član 20.</strong></p>
				<p class="Basic-Paragraph"><strong>Visokoškolske ustanove 
				usaglasiće svoje opšte akte u skladu sa ovim zakonom u roku od 
				dva meseca od dana stupanja na snagu ovog zakona.</strong></p>
				<p class="clan"><strong>Član 21.</strong></p>
				<p class="Basic-Paragraph"><strong>Akademije strukovnih studija 
				i visoke škole objaviće konkurs za izbor menadžera tri meseca pre 
				početka školske 2019/2020. godine.</strong></p>
				<p class="Basic-Paragraph"><strong>Ministarstvo će objaviti 
				konkurs za izbor lektora srpskog jezika u inostranstvu u roku od 
				tri meseca od dana donošenja akta iz člana 9. stav 9. ovog 
				zakona.</strong></p>
				<p class="clan"><strong>Član 22.</strong></p>
				<p class="Basic-Paragraph"><strong>Ovaj zakon stupa na snagu 
				narednog dana od dana objavljivanja u „Službenom glasniku 
				Republike Srbije”.</strong></p>
				<p class="italik">Zakon o izmenama Zakona o visokom 
				obrazovanju: "Službeni glasnik RS", broj 67/2019-3</p>
				<p class="clan"><strong>Član 2. </strong></p>
				<p class="Basic-Paragraph"><strong>Samostalne visokoškolske 
				ustanove usaglasiće svoje opšte akte u skladu sa ovim zakonom u 
				roku od tri meseca od dana stupanja na snagu ovog zakona.</strong></p>
				<p class="clan"><strong>Član 3.</strong></p>
				<p class="Basic-Paragraph"><strong>Ovaj zakon stupa na snagu 
				narednog dana od dana objavljivanja u „Službenom glasniku 
				Republike Srbije”.</strong></p>
				<p class="italik">&nbsp;</p>
				<p class="italik">&nbsp;</p>
				<p>&nbsp;</p>
	</div>

