


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	

	<p class="redakcijskipreciscentekst">
		Redakcijski prečišćen tekst</p>
	<p>
	&nbsp;</p>
	<p>
	&nbsp;</p>
	<p>
	&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ZAКON</p>
	<p class="odluka-zakon" style="line-height: 150%; margin-top: 0">o obaveznom primerku publikacija </p>
	<p class="centar" style="line-height: 150%; margin-top: 0">„Službeni glasnik RS“, br. 
	52 od 15. jula 2011, 13 od 19. februara 2016.</p>
	<p class="centar">&nbsp;</p>
	<p class="bold">Predmet zakona</p>
	<p class="clan">Član 1.</p>
	<p>Ovim zakonom uređuju se ciljevi i namena obaveznog primerka publikacije, vrste publikacija, broj obaveznih primeraka publikacija i njihovo korišćenje i zaštita, prava, obaveze i odgovornost izdavača, štampara,<span class="v2-clan-left-1">
	</span>&nbsp;depozitnih biblioteka, finansiranje i druga pitanja vezana za prikupljanje, čuvanje i korišćenje obaveznog primerka publikacije, s ciljem ostvarivanja opšteg interesa u oblasti kulture i bibliotečko-informacionoj i izdavačkoj delatnosti.</p>
	<p class="hide-change">*Službeni glasnik RS, broj 13/2016</p>
	<p class="bold">Termini</p>
	<p class="clan">Član 2.</p>
	<p>Termini kojima su u ovom zakonu označeni položaji, profesije, odnosno zanimanja, izraženi u gramatičkom muškom rodu, podrazumevaju prirodni muški i ženski rod lica na koja se odnose.</p>
	<p class="bold">Značenje termina</p>
	<p class="clan">Član 3.</p>
	<p>Pojedini termini korišćeni u ovom zakonu imaju sledeće značenje:</p>
	<p>1) „obavezni primerak” je propisan broj primeraka publikacije koje na osnovu ovog zakona, izdavač, odnosno drugi obveznik o svom trošku dostavlja nadležnoj depozitnoj biblioteci;</p>
	<p>2) „lokalni obavezni primerak” je jedan primerak publikacije koji na osnovu ovog zakona izdavač, odnosno drugi obveznik o svom trošku dostavlja javnoj biblioteci grada, odnosno opštine u kojoj ima sedište, odnosno prebivalište, radi formiranja i popune zavičajne zbirke;</p>
	<p>
	<strong class="v2-clan-left-1">2a) „akademski primerak” je primerak publikacije koji na osnovu ovog 
	zakona izdavač, odnosno drugi obveznik o svom trošku dostavlja 
	Univerzitetskoj biblioteci „Svetozar Marković” matičnoj visokoškolskoj 
	bibliotečko-informacionoj ustanovi na osnovu spiska naslova za kontinuirano 
	akademsko proučavanje koje donosi Univerzitetska biblioteka „Svetozar 
	Marković”;</strong></p>
	<p>3) „publikacija” je delo na određenom mediju (izdato, izrađeno, priređeno) i fizički ili elektronski distribuirano za korišćenje u Republici Srbiji;</p>
	<p>4) „elektronska publikacija” je publikacija objavljena u elektronskoj formi kao posebna fizička celina (disketa, CD, DVD i sl.), publikacija koja je dostupna na internetu i publikacija pripremljena za štampu u formatu koji odgovara međunarodnim standardima univerzalne dostupnosti informacija; 
	</p>
	<p>5) „kombinovana publikacija” je publikacija na dva ili više različitih medija ili različitih oblika istog medija; 
	</p>
	<p>6) „serijska publikacija” je publikacija koja izlazi uzastopno, vremenski neograničeno u odvojenim sveskama, knjigama ili kao elektronska publikacija sa kontinuiranim oznakama (novine, časopisi, magazini, godišnjaci, zbornici, kalendari, adresari, izveštaji, statistički godišnjaci i dr.);</p>
	<p>7) „sitna neknjižna štampana građa” je naziv za plakat, letak, štampano saopštenje, katalog, prospekt i slične publikacije;</p>
	<p>8) „izdanje” podrazumeva sve primerke jedne publikacije na bilo kom mediju istog originalnog dela koje je objavio izdavač;</p>
	<p>9) „novo izdanje” je naknadno, ponovljeno ili dopunjeno izdanje ranije izdate publikacije, u izmenjenom obliku, na istom ili drugačijem mediju;</p>
	<p>10) „izdavač” je pravno ili fizičko lice koje izdaje publikacije radi njihove distribucije u Republici Srbiji;</p>
	<p>11) „štampar” je pravno ili fizičko lice koje se bavi štampanjem publikacija za izdavače u Republici Srbiji i u inostranstvu;</p>
	<p><em>12) „brisana je (vidi član 2. Zakona - 13/2016-8)</em></p>
	<p>13) „depozitne biblioteke”, u smislu ovog zakona, jesu Narodna biblioteka Srbije i Biblioteka Matice srpske; 
	</p>
	<p>14) „ISBN” je međunarodni standardni broj knjige (International Standard Book Number) i druge omeđene publikacije koji identifikuje izdanje, bez obzira na medij na kojem je objavljena;</p>
	<p>15) „ISSN” je međunarodni standardni broj serijskih publikacija (International Standard Serial Number), koji identifikuje naslov serijske publikacije;</p>
	<p>16) „ISMN” je međunarodni standardni broj štampanih muzičkih publikacija (International Standard Music Number), koji identifikuje određenu štampanu muzičku publikaciju;</p>
	<p>17) „DOI” je međunarodni digitalni identifikator elektronskih dokumenata (Digital Object Identifier);</p>
	<p>18) „ISAN” je međunarodni standardni broj za audio-vizuelna dela (International Standard Audiovisual Number) koji identifikuje određeno audio-vizuelno delo;</p>
	<p>19) „sistem uzajamne katalogizacije” je deo osnove bibliotečko-informacionog sistema u Republici Srbiji, u skladu sa zakonom kojim se uređuje bibliotečko-informaciona delatnost.</p>
	<p class="hide-change">*Službeni glasnik RS, broj 13/2016</p>
	<p class="bold">Opšti interes</p>
	<p class="clan">Član 4.</p>
	<p>Obaveza dostavljanja obaveznog primerka utvrđuje se s ciljem ostvarivanja prava građana na slobodan pristup informacijama, znanjima i drugim intelektualnim dobrima, prikupljanja i očuvanja nacionalnog naučnog i kulturnog nasleđa, bibliografske kontrole, obrade publikacija u sistemu uzajamne katalogizacije prema međunarodnim standardima, izrade nacionalne bibliografije i drugih bibliografija i prikupljanja drugih podataka o izdavačkoj produkciji. 
	</p>
	<p>Dostavljanje, prikupljanje, čuvanje i davanje na korišćenje obaveznog primerka jesu poslovi od opšteg interesa.</p>
	<p>O ostvarivanju opšteg interesa staraju se Narodna biblioteka Srbije i Biblioteka Matice srpske.</p>
	<p>Obavezni primerak publikacija, koji trajno čuvaju Narodna biblioteka Srbije i Biblioteka Matice srpske, zaštićen je kao kulturno dobro.</p>
	<p class="bold">Opseg obaveznog primerka</p>
	<p class="clan">Član 5.</p>
	<p>Obavezni primerak odnosi se na publikaciju:</p>
	<p>1) koju je objavio domaći izdavač u Republici Srbiji ili u inostranstvu za korišćenje i distribuciju u Republici Srbiji;</p>
	<p>2) koja je štampana u Republici Srbiji za potrebe izdavača iz inostranstva;</p>
	<p><em class="hide-change">3) brisana je (vidi član 3. Zakona - 13/2016-8)</em></p>
	<p>Obavezni primerak obuhvata sledeće vrste publikacija: knjige, brošure, separate, serijske publikacije, muzikalije, kartografsku građu, kataloge, kalendare, umnožene umetničke i scenske programe, štampane fotografije, razglednice i crteže, prostorne i druge planove, gravire, plakate, letke i drugu likovnu i grafičku građu, oglase i saopštenja, zvučne i video zapise na bilo kojem mediju (izuzev na filmskoj traci odnosno kinematografskog dela), elektronske publikacije distribuirane na fizičkim nosačima i elektronske publikacije distribuirane na internetu, ako su objavljene u Republici Srbiji, sadržaj internet domena Republike Srbije, kombinovane i multimedijalne publikacije, računarske programe u javnoj upotrebi i druge publikacije.</p>
	<p class="bold">Obveznici</p>
	<p class="clan">Član 6.</p>
	<p>Obavezu dostavljanja obaveznog primerka o svom trošku imaju:</p>
	<p>1) izdavač sa sedištem, odnosno prebivalištem u Republici Srbiji;</p>
	<p>2) štampar za sve publikacije koje štampa izdavaču sa sedištem, odnosno prebivalištem izvan Republike Srbije kao i za sitnu neknjižnu štampanu građu; 
	</p>
	<p><em class="hide-change">3) &nbsp;brisana je (vidi član 4. Zakona - 13/2016-8)</em></p>
	<p class="bold">Broj primeraka</p>
	<p class="clan">Član 7.</p>
	<p>Narodnoj Biblioteci Srbije obavezno se dostavlja 
	<span class="v2-clan-left-1">šest</span> primeraka publikacije iz člana 5. stav 1. tač. 1) i 2) ovog zakona<span class="v2-clan-left-1">
	</span>, pripremljene za štampu u formatu koji odgovara međunarodnim standardima univerzalne dostupnosti informacija. 
	</p>
	<p>Obveznici sa sedištem, odnosno prebivalištem na teritoriji AP Vojvodine obavezni primerak dostavljaju preko Biblioteke Matice srpske.</p>
	<p>Izuzetno od stava 1. ovog člana, ako se radi o bibliofilskom izdanju
	<span class="v2-clan-left-1">ili</span> o publikaciji štampanoj specijalnim pismom<span class="v2-clan-left-1">
	</span>, obveznik je dužan da dostavi dva njena primerka.</p>
	<p>Obveznik je dužan da na zahtev nadležne javne biblioteke grada odnosno opštine u kojoj ima sedište dostavi toj biblioteci, o svom trošku, jedan primerak publikacije, radi formiranja i popune zavičajne zbirke („lokalni obavezni primerak”).</p>
	<p class="v2-clan-left-1">
	Univerzitetskoj biblioteci „Svetozar Marković” dostavlja se jedan 
	akademski primerak publikacije.</p>
	<p class="hide-change">*Službeni glasnik RS, broj 13/2016</p>
	<p class="bold">Obavezni primerak elektronske publikacije</p>
	<p class="clan">Član 8.</p>
	<p>Obavezni primerak elektronske publikacije dostavlja se depozitnoj biblioteci u formatu koji odgovara međunarodnim standardima univerzalne dostupnosti informacija.</p>
	<p>Obavezni primerak elektronske publikacije dostavlja se bez elektronske zaštite pristupa ili sa odgovarajućom šifrom za pristup.</p>
	<p>Obavezni primerak publikacije pripremljen za štampu u formatu koji odgovara međunarodnim standardima univerzalne dostupnosti informacija može se koristiti samo u prostorijama depozitne biblioteke. 
	</p>
	<p>Depozitna biblioteka dužna je da onemogući kopiranje i distribuciju obaveznog primerka elektronske publikacije.</p>
	<p>Bliže uslove dostavljanja i korišćenja elektronskih publikacija propisuje ministar nadležan za poslove kulture (u daljem tekstu: Ministar).</p>
	<p class="bold">Vreme dostavljanja i stanje publikacija </p>
	<p class="clan">Član 9.</p>
	<p>Obavezni primerak dostavlja se nadležnoj depozitnoj biblioteci najkasnije sedam dana po završenom štampanju, odnosno izradi ili uvozu, a pre stavljanja publikacije u promet.</p>
	<p>Obveznici su dužni da nadležnoj depozitnoj biblioteci dostave određen broj primeraka svakog izdanja publikacije, odnosno da joj omoguće pristup svojim elektronskim publikacijama.</p>
	<p>Ako internet publikacija nije zaštićena pristupnim kodom, smatra se da je ispunjena obaveza dostavljanja primerka elektronske publikacije danom njenog objavljivanja.</p>
	<p>Primerak publikacije koji se dostavlja mora biti neoštećen i u stanju u kome je namenjen za distribuciju u javnosti.</p>
	<p>Oštećen ili nekompletan primerak publikacije izdavač je dužan da zameni u roku od 15 dana od dana kada je primio obaveštenje o tome.</p>
	<p class="bold">Obaveze depozitnih biblioteka</p>
	<p class="clan">Član 10.</p>
	<p>Narodna biblioteka Srbije: </p>
	<p>1) prima, obrađuje u sistemu uzajamne katalogizacije i čuva obavezni primerak; 
	</p>
	<p>2) daje na korišćenje obavezni primerak u prostorijama biblioteke;</p>
	<p>3) izrađuje tekuću nacionalnu bibliografiju za sve vrste publikacija; </p>
	<p>4) izrađuje CIP zapis (katalogizacija u publikaciji pre štampanja) za publikacije objavljene u Republici Srbiji, osim za publikacije objavljene na teritoriji AP Vojvodine;</p>
	<p>5) vrši bibliografsku i sadržinsku obradu izdatih publikacija prema međunarodnim standardima;</p>
	<p>6) dodeljuje međunarodne brojeve publikacija (ISBN, ISSN, ISMN, DOI, ISAN i dr.) u skladu sa zakonom;</p>
	<p>7) obezbeđuje korišćenje publikacija najkasnije u roku od 30 dana od dana kada je primila obavezni primerak.</p>
	<p>Biblioteka Matice srpske:</p>
	<p>1) prima, obrađuje u sistemu uzajamne katalogizacije i čuva obavezni primerak; 
	</p>
	<p>2) daje na korišćenje obavezni primerak u prostorijama biblioteke;</p>
	<p>3) izrađuje tekuću bibliografiju za teritoriju AP Vojvodine;</p>
	<p>4) izrađuje CIP zapis (katalogizacija u publikaciji pre štampanja) za publikacije objavljene na teritoriji AP Vojvodine;</p>
	<p>5) vrši bibliografsku i sadržinsku obradu izdatih publikacija prema međunarodnim standardima; 
	</p>
	<p>6) obezbeđuje korišćenje publikacija najkasnije u roku od 30 dana od dana kada je primila obavezni primerak. 
	</p>
	<p>Narodna biblioteka Srbije i Biblioteka Matice srpske izdaju obveznicima potvrdu o primljenim obaveznim primercima. 
	</p>
	<p>Narodna biblioteka Srbije i Biblioteka Matice srpske u ostvarivanju opšteg interesa prate izvršavanje obaveza dostavljanja obaveznog primerka i preduzimaju mere prema obveznicima, u skladu sa ovim zakonom.</p>
	<p>Način čuvanja, zaštite i korišćenja obaveznog primerka u depozitnim bibliotekama propisuje Ministar.</p>
	<p class="v2-clan-left-1">
	Na podatke koje depozitna biblioteka prikuplja, čuva i koristi o 
	obaveznom primerku publikacija primenjuju se odredbe zakona kojim se uređuje 
	zaštita podataka o ličnosti. Podaci se čuvaju trajno.</p>
	<p class="hide-change">*Službeni glasnik RS, broj 13/2016</p>
	<p class="bold">Raspoređivanje obaveznog primerka</p>
	<p class="clan">Član 11.</p>
	<p>Narodna biblioteka Srbije primljene obavezne primerke raspoređuje tako što:</p>
	<p>1) dva primerka trajno čuva kao kulturno dobro;</p>
	<p>2) jedan primerak prosleđuje Biblioteci Matice srpske;</p>
	<p>3) jedan primerak prosleđuje Narodnoj i univerzitetskoj biblioteci „Ivo Andrić” iz Prištine;</p>
	<p>4) 
	<span class="v2-clan-left-1">dva primerka</span> prosleđuje u razmenu, vodeći računa o prioritetu razmene.</p>
	<p>Biblioteka Matice srpske primljene obavezne primerke sa teritorije AP Vojvodine raspoređuje tako što:</p>
	<p>1) dva primerka trajno čuva kao kulturno dobro;</p>
	<p>2) dva primerka prosleđuje Narodnoj biblioteci Srbije;</p>
	<p>3) jedan primerak prosleđuje Narodnoj i univerzitetskoj biblioteci „Ivo 
	Andrić” iz Prištine<span class="v2-clan-left-1">;</span></p>
	<p class="v2-clan-left-1">
	4) jedan primerak prosleđuje u razmenu vodeći računa o prioritetu 
	razmene.</p>
	<p class="hide-change">*Službeni glasnik RS, broj 13/2016</p>
	<p class="bold">Bibliografska i sadržinska obrada publikacija</p>
	<p class="clan">Član 12.</p>
	<p>Depozitne biblioteke su dužne da vrše bibliografsku i sadržinsku obradu publikacije prema međunarodnim standardima.</p>
	<p>Bibliografska i sadržinska obrada vrše se radi prikupljanja i usklađivanja bibliografskih podataka, izrade nacionalne bibliografije i drugih bibliografija, izrade zapisa CIP (katalogizacija u publikaciji pre štampanja), izdavanja međunarodnih oznaka ISBN, ISSN, ISMN, DOI, ISAN i drugih međunarodnih oznaka i standarda za izdavanje publikacija.</p>
	<p>Na osnovu bibliografske i sadržinske obrade obaveznog primerka depozitne biblioteke izrađuju nacionalnu bibliografiju i druge bibliografije, kao i druge bibliografske i statističke preglede o publikacijama u Republici Srbiji.</p>
	<p>Bibliografski i drugi podaci o izdavačkoj produkciji moraju biti javno dostupni u sistemu uzajamne katalogizacije depozitnih biblioteka.</p>
	<p class="bold">Stimulacija obveznika</p>
	<p class="clan">Član 13.</p>
	<p>Dostavljanjem obaveznog primerka, u skladu sa ovim zakonom, obveznik ostvaruje pravo da se bibliografski podaci o njegovoj publikaciji unesu u sistem uzajamne katalogizacije Republike Srbije i u druge međunarodne bibliografske baze podataka, i druga prava i pogodnosti u skladu sa propisima.</p>
	<p class="clan">Član 14.</p>
	<p>Dostavljanje obaveznog primerka depozitnoj biblioteci u smislu ovog zakona ne smatra se prometom robe i usluga.</p>
	<p class="bold">Ograničenja</p>
	<p class="clan">Član 15.</p>
	<p>Narodna biblioteka Srbije, odnosno Biblioteka Matice srpske neće izraditi zapis CIP (katalogizaciju u publikaciji pre štampanja), niti dodeliti odgovarajuće međunarodne oznake i univerzalne standardne brojeve (ISBN, ISSN, ISMN, DOI, ISAN i dr.) za publikaciju izdavaču koji nije dostavio obavezne primerke za prethodno objavljene publikacije. 
	</p>
	<p>Uz zahtev za izradu zapisa CIP (katalogizaciju u publikaciji pre štampanja) izdavač prilaže primerak publikacije pripremljen za štampu u elektronskoj formi. 
	</p>
	<p class="bold">Кaznene odredbe </p>
	<p class="clan">Član 16.</p>
	<p>Novčanom kaznom u iznosu od 100.000 do 500.000 dinara kazniće se za prekršaj pravno lice ili preduzetnik:</p>
	<p>1) ako ne preda obavezni primerak publikacije u propisanom broju i rokovima (član 7. i član 9. stav 1);</p>
	<p>2) ako elektronsku publikaciju ne dostavi ili onemogući njeno korišćenje na način propisan ovim zakonom i propisima donetim za njegovo sprovođenje (član 8. st. 1. i 2);</p>
	<p>3) ako ne omogući pristup elektronskoj publikaciji (član 9. stav 2);</p>
	<p>4) ako u predviđenom roku ne zameni oštećeni ili nekompletni obavezni primerak (član 9. stav 5). 
	</p>
	<p>Za prekršaj iz stava 1. ovog člana kazniće se odgovorno lice u pravnom licu i rukovodilac državnog organa koji nije pravno lice novčanom kaznom u iznosu od 20.000 do 50.000 dinara. 
	</p>
	<p class="bold">Prelazne i završne odredbe</p>
	<p class="clan">Član 17.</p>
	<p>Podzakonski propisi za sprovođenje ovog zakona doneće se u roku od 90 dana od dana stupanja na snagu ovog zakona.</p>
	<p class="clan">Član 18.</p>
	<p>Danom početka primene ovog zakona prestaju da važe odredbe čl. 42–45. Zakona o kulturnim dobrima („Službeni glasnik RS”, broj 71/94).</p>
	<p class="clan">Član 19.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”, a primenjivaće se istekom tri meseca od dana njegovog stupanja na snagu.</p>

