<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
.auto-style1 {
	color: #000000;
}
</style>


<p class="redakcijskipreciscentekst">Redakcijski prečišćen tekst&nbsp;</p>
<p class="centar">&nbsp;</p>
<p class="centar">&nbsp;</p>
<p class="odluka-zakon">ZAКON</p>
<p class="odluka-zakon">o glavnom gradu</p>
<p class="centar">"Službeni glasnik RS", br. 129 od 29. decembra 2007,<span title="Zakon o javnom informisanju i medijima (Službeni glasnik RS, broj 83/2014)"> 83 od 5. avgusta 2014 - <font color="#008000">
dr. zakon</font><span class="auto-style1">, <span title="Zakon o izmenama i dopunama Zakona o vodama (Službeni glasnik RS, broj 101/2016)">101 od 16. decembra 2016 - <font color="#008000">dr. zakon</font>, 
37 od 29. maja 2019.</span></span></span></p>
<p class="clan">I. OSNOVNE ODREDBE</p>
<p class="clan">Član 1.</p>
<p>Ovim zakonom se uređuje položaj, nadležnosti i organi grada Beograda, glavnog 
grada Republike Srbije.</p>
<p>Na sva pitanja koja nisu uređena ovim zakonom, a odnose se na grad Beograd, 
kao jedinicu lokalne samouprave, primenjuju se odredbe Zakona o lokalnoj 
samoupravi.</p>
<p class="clan">Član 2.</p>
<p>Najviši pravni akt grada Beograda je Statut grada Beograda.</p>
<p>Statutom grada Beograda, u skladu sa zakonom, uređuju se njegove nadležnosti, 
teritorijalna organizacija, organizacija i rad organa, njegova obeležja, oblici 
neposrednog odlučivanja građana, kao i druga pitanja od važnosti za ostvarivanje 
prava i dužnosti grada Beograda.</p>
<p class="clan">Član 3.</p>
<p>Grad Beograd ima svojstvo pravnog lica.</p>
<p class="clan">Član 4.</p>
<p>Grad Beograd ima simbole i svoj praznik.</p>
<p>Oblik, sadržina i grafički prikaz i upotreba simbola i praznik grada Beograda 
uređuju se Statutom grada.</p>
<p class="clan">Član 5.</p>
<p>Finansiranje grada Beograda, kao i postupak i uslovi pod kojima se grad 
Beograd može zaduživati, uređuju se zakonom.</p>
<p class="v2-clan-left-1">Radi obezbeđivanja uslova za uređivanje, upotrebu, 
unapređenje i zaštitu građevinskog zemljišta, grad Beograd osniva javno preduzeće.</p>
<p>Grad Beograd ima svoju imovinu.</p>
<p class="v2-clan-left-1">Imovinom grada Beograda samostalno raspolažu organi 
grada Beograda, u skladu sa zakonom, Statutom grada i drugim aktima grada 
Beograda.</p>
<p class="v2-clan-left-1">U javnoj svojini grada Beograda su:</p>
<p class="v2-clan-left-1">– dobra u opštoj upotrebi na teritoriji grada Beograda 
(opštinski putevi, nekategorisani putevi, ulice koje nisu deo autoputa ili 
državnog puta I i II reda, trgovi i javni parkovi i dr.);</p>
<p class="v2-clan-left-1">– komunalna mreža na teritoriji grada Beograda;</p>
<p class="v2-clan-left-1">– nepokretne i pokretne stvari i druga imovinska prava 
koje koriste organi i organizacije grada Beograda;</p>
<p class="v2-clan-left-1">– stvari u javnoj svojini na kojima pravo korišćenja 
imaju gradske opštine, mesne zajednice na teritoriji grada Beograda, ustanove, 
javne agencije i druge organizacije čiji je osnivač grad Beograd;</p>
<p class="v2-clan-left-1">– kulturna dobra, ukoliko je to u funkciji ostvarivanja 
nadležnosti grada Beograda ili kojima upravljaju pravna lica čiji je osnivač grad 
Beograd, organi ili organizacije grada Beograda;</p>
<p class="v2-clan-left-1">– druge nepokretnosti evidentirane u registru 
nepokretnosti, u skladu sa zakonom kojim se uređuje upis prava javne svojine na 
nepokretnostima, kao i pokretne stvari i imovinska prava, u skladu sa zakonom 
kojim se uređuje javna svojina.</p>
<p class="v2-clan-left-1">Кomunalne mreže na teritoriji grada Beograda mogu biti 
u svojini vršioca komunalne delatnosti, čiji je osnivač grad Beograd, odnosno 
kome je grad Beograd poverio obavljanje te delatnosti, a grad Beograd po osnovu 
ulaganja stiče udele ili akcije u javnim preduzećima i društvima kapitala i prava 
po osnovu tih akcija, odnosno udela.</p>
<p class="v2-clan-left-1">Statutom grada može se predvideti da gradska opština 
ima pravo javne svojine na pokretnim i nepokretnim stvarima neophodnim za rad 
organa i organizacija gradske opštine.</p>
<p class="v2-clan-left-1">Javna preduzeća čiji je osnivač grad Beograd, imovinom 
grada Beograda upravljaju i raspolažu u skladu sa zakonom, osnivačkim aktom i 
drugim aktom nadležnog organa.</p>
<p class="hide-change">*Službeni glasnik RS, broj 37/2019</p>
<p class="clan">II. TERITORIJA GRADA BEOGRADA, OBRAZOVANJE, UКIDANJE GRADSКE OPŠTINE</p>
<p class="clan">Član 6.</p>
<p>Teritorija grada Beograda utvrđuje se zakonom.</p>
<p>Radi efikasnijeg i ekonomičnijeg obavljanja određenih nadležnosti grada 
Beograda, u okviru zakonom utvrđene teritorije grada Beograda, Statutom grada se 
obrazuju gradske opštine.</p>
<p>Gradska opština ima svojstvo pravnog lica <span class="v2-clan-left-1">i ima 
svoj pečat</span>. </p>
<p>Statutom grada se određuju poslovi iz nadležnosti grada Beograda koje vrše 
gradske opštine.</p>
<p class="v2-clan-left-1">Gradske opštine: Barajevo, Grocka, Lazarevac, 
Mladenovac, Obrenovac, Sopot i Surčin mogu osnovati javno komunalno preduzeće, 
uz prethodnu saglasnost Skupštine grada Beograda, u skladu sa Statutom grada 
kojim se uređuju uslovi i postupak pribavljanja saglasnosti i utvrđuje organ 
gradske opštine koji vrši prava osnivača.</p>
<p class="hide-change"><em>Brisan je raniji stav 5. (vidi član 2. Zakona - 
37/2019-3)</em></p>
<p class="hide-change">*Službeni glasnik RS, broj 37/2019</p>
<p class="clan">Član 7.</p>
<p>Statutom grada Beograda bliže se uređuje način obrazovanja i ukidanja gradskih 
opština, promena njihovih područja, organi i način izbora organa gradske opštine, 
kao i međusobni odnos organa Grada i organa gradske opštine. </p>
<p class="clan">III. NADLEŽNOSTI GRADA BEOGRADA</p>
<p class="v2-clan-1">Član 8.</p>
<p class="v2-clan-left-1">Grad Beograd vrši nadležnosti opštine i grada, 
utvrđene Ustavom i zakonom.</p>
<p class="v2-clan-left-1">Pored nadležnosti iz stava 1. ovog člana grad Beograd, 
na svojoj teritoriji, vrši i sledeće nadležnosti:</p>
<p class="v2-clan-left-1">1) uređuje i obezbeđuje obavljanje poslova koji se 
odnose na izgradnju, rekonstrukciju, održavanje i upravljanje javnim i 
nekategorisanim putevima na teritoriji grada Beograda, osim državnih puteva i 
auto-puteva kojima upravlja javno preduzeće osnovano od strane Republike Srbije i 
osniva javno preduzeće za obavljanje delatnosti upravljanja javnim putevima koji su 
u nadležnosti grada Beograda; </p>
<p class="v2-clan-left-1">2) obrazuje komunalnu policiju, obezbeđuje i 
organizuje vršenje poslova komunalne policije, u skladu sa zakonom kojim se 
uređuje komunalna policija;</p>
<p class="v2-clan-left-1">3) stara se o zaštiti od požara i obezbeđuje uslove za 
sprovođenje zaštite od požara, propisuje mere zaštite od požara specifične za 
područje grada Beograda u cilju unapređenja stanja zaštite od požara i donosi 
akcione i sanacione planove zaštite od požara, u skladu sa zakonom kojim se 
uređuje protivpožarna zaštita;</p>
<p class="v2-clan-left-1">4) utvrđuje Statutom grada Beograda prava i obaveze 
gradskih opština na teritoriji grada Beograda u oblasti smanjenja rizika od 
katastrofa i upravljanju vanrednim situacijama, u skladu sa zakonom kojim se 
uređuje smanjenje rizika od katastrofa i upravljanje vanrednim situacijama;</p>
<p class="v2-clan-left-1">5) odlučuje o nazivima ulica, trgova, zaselaka i 
drugih delova naseljenih mesta na svom području, u skladu sa Statutom grada 
Beograda i drugim propisima, uz prethodnu saglasnost ministarstva nadležnog za 
poslove lokalne samouprave, u skladu sa zakonom kojim se uređuje lokalna 
samouprava; </p>
<p class="v2-clan-left-1">6) uređuje uslove, postupak i način pribavljanja i 
raspolaganja građevinskim zemljištem i drugim nepokretnostima u javnoj svojini 
grada Beograda, u skladu sa zakonom kojim se uređuje javna svojina;</p>
<p class="v2-clan-left-1">7) uređuje opšte uslove zaštite, način podizanja i 
održavanja, obnove uništenih javnih zelenih površina i vođenje podataka o javnim 
zelenim površinama;</p>
<p class="v2-clan-left-1">8) imenuje i razrešava direktore ustanova u oblasti 
dečije zaštite čiji je osnivač; </p>
<p class="v2-clan-left-1">9) utvrđuje manifestacije od značaja za grad Beograd, 
uređuje način njihovog sprovođenja i realizacije i obezbeđuje uslove za njihovo 
održavanje;</p>
<p class="v2-clan-left-1">10) sprovodi mere i finansira projekte u cilju 
podsticanja nataliteta na teritoriji grada Beograda;</p>
<p class="v2-clan-left-1">11) vrši kontrolu realizacije i namenskog korišćenja 
sredstava koja se, iz budžeta grada Beograda prenose reprezentativnim udruženjima 
u kulturi kod kojih su stekli status samostalni umetnici za koje grad Beograd 
obezbeđuje sredstva iz budžeta grada Beograda za učešće u plaćanju doprinosa za 
penzijsko i invalidsko osiguranje i doprinosa za zdravstveno osiguranje, u skladu 
sa zakonom kojim se uređuje kultura;</p>
<p class="v2-clan-left-1">12) određuje vrstu robe koja se može prodavati, 
odnosno vrstu ugostiteljske usluge koja se može pružati u privremenim objektima 
koji se postavljaju na teritoriji grada Beograda; </p>
<p class="v2-clan-left-1">13) određuje vreme, način i mesta na kojima se može 
obavljati trgovina na malo sa pokretnih sredstava ili opreme i izdaje odobrenje za 
obavljanje trgovine na tim mestima, u skladu sa zakonom kojim se uređuje trgovina;</p>
<p class="v2-clan-left-1">14) uređuje i organizuje vršenje poslova u vezi sa 
držanjem i zaštitom domaćih i egzotičnih životinja, propisuje uslove i ograničenja 
držanja životinja, mesto i način izvođenja kućnih ljubimaca, a naročito pasa i 
mačaka na javne površine na teritoriji grada Beograda; </p>
<p class="v2-clan-left-1">15) propisuje uslove za upravljanje komunalnim otpadom, 
kao i za njegovo odlaganje na teritoriji grada Beograda;</p>
<p class="v2-clan-left-1">16) donosi Program mera prevencije stvaranja otpada od 
plastičnih kesa, sa planom za njegovo sprovođenje;</p>
<p class="v2-clan-left-1">17) može učestvovati u finansiranju protivgradne 
zaštite na teritoriji grada Beograda i osnivati poljočuvarsku službu;</p>
<p class="v2-clan-left-1">18) izdaje građevinske dozvole za izgradnju objekata i 
ostala akta u postupku objedinjene procedure, kao i druga akta, u skladu sa 
zakonom kojim se uređuje planiranje i izgradnja;</p>
<p class="v2-clan-left-1">19) obavlja poslove poljoprivredne inspekcije u delu 
kontrole nad primenom mera koje propisuje grad Beograd za vlasnike, odnosno 
korisnike poljoprivrednog zemljišta, kao i kontrole korišćenja poljoprivrednog 
zemljišta prema godišnjem programu zaštite, uređenja i korišćenja poljoprivrednog 
zemljišta koji donosi grad Beograd, u skladu sa zakonom kojim se uređuje 
planiranje, zaštita, uređenje i korišćenje poljoprivrednog zemljišta u postupku i pod 
uslovima predviđenim tim zakonom;</p>
<p class="v2-clan-left-1">20) sprovodi postupak eksproprijacije, u skladu sa 
zakonom kojim se uređuje postupak eksproprijacije;</p>
<p class="v2-clan-left-1">21) određuje delove obale i vodnog prostora na kojima 
se mogu graditi hidrotehnički objekti, postavljati plutajući objekti i privezišta 
za čamce, odnosno mesta za raspremu brodova, uslove i način postavljanja 
plutajućih objekata i privezišta za čamce, uključujući izdavanje odobrenja za 
njihovo postavljanje i vrši nadzor u oblasti vodoprivrede kao i nad korišćenjem 
mesta za postavljanje plutajućih objekata i privezišta za čamce, u skladu sa 
zakonom kojim se uređuje korišćenje voda i vodni saobraćaj;</p>
<p class="v2-clan-left-1">22) uređuje i obezbeđuje, organizaciju i način 
obavljanja javnog prevoza putnika u svim vidovima saobraćaja, koji se obavlja na 
teritoriji grada Beograda, u skladu sa zakonom;</p>
<p class="v2-clan-left-1">23) stara se o održivom razvoju stanovanja na 
teritoriji grada Beograda, u skladu sa zakonom kojim se uređuje stanovanje i 
održavanje zgrada.</p>
<p class="v2-clan-left-1">Statutom grada će se utvrditi podela poslova između 
grada i gradskih opština u izvršavanju nadležnosti navedenih u stavu 2. tač. 
18–20) ovog člana.</p>
<p class="v2-clan-left-1">Ukoliko se Statutom grada Beograda utvrdi ovlašćenje 
gradske opštine da donosi rešenje za poslove iz stava 2. tačka 18) ovog člana, po 
žalbi na ovo rešenje odlučuje grad Beograd.</p>
<p class="v2-clan-left-1">Grad Beograd vrši i druge nadležnosti i poslove 
državne uprave koji su mu zakonom povereni.</p>
<p class="hide-change">*Službeni glasnik RS, broj 37/2019</p>
<p class="clan">IV. ORGANI GRADA BEOGRADA</p>
<p class="clan">Član 9.</p>
<p>Organi grada Beograda su: Skupština grada Beograda (u daljem tekstu: Skupština 
grada), gradonačelnik grada Beograda (u daljem tekstu: gradonačelnik), Gradsko 
veće grada Beograda (u daljem tekstu: Gradsko veće) i Gradska uprava grada 
Beograda (u daljem tekstu: Gradska uprava).</p>
<p class="bold">1. Skupština grada</p>
<p class="clan">Član 10.</p>
<p>Skupština grada je najviši organ grada Beograda koji vrši osnovne funkcije 
lokalne vlasti utvrđene Ustavom, zakonom i Statutom grada.</p>
<p>Skupštinu grada čine odbornici, koje biraju građani na neposrednim izborima, 
opštim pravom glasa i tajnim glasanjem u skladu sa zakonom i Statutom grada.</p>
<p>Skupština grada ima 110 odbornika koji se biraju na četiri godine.</p>
<p class="clan">Član 11.</p>
<p>Odbornik ne može biti zaposleni u Gradskoj upravi i lice koje imenuje, 
odnosno postavlja Skupština grada.</p>
<p>Ako zaposleni u Gradskoj upravi bude izabran za odbornika, prava i obaveze po 
osnovu rada mu miruju dok traje njegov odbornički mandat.</p>
<p>Danom potvrđivanja odborničkog mandata licima koje je imenovala, odnosno 
postavila Skupština grada, prestaje funkcija na koju su imenovani, odnosno 
postavljeni.</p>
<p>Propisi kojima se uređuje sprečavanje sukoba interesa pri vršenju javnih 
funkcija, ne isključuju primenu odredaba ovog zakona o poslovima koji su određeni 
kao nespojivi sa funkcijom odbornika u Skupštini grada.</p>
<p class="clan">Član 12.</p>
<p>Skupština grada Beograda, u skladu sa zakonom:</p>
<p>1) donosi Statut grada Beograda i Poslovnik Skupštine;</p>
<p>2) donosi budžet i završni račun grada Beograda;</p>
<p>3) donosi program razvoja grada Beograda i pojedinih delatnosti;</p>
<p class="v2-clan-left-1">4) donosi prostorne i urbanističke planove i uređuje 
korišćenje građevinskog zemljišta;</p>
<p>5) uređuje način odlaganja komunalnog otpada i uslove obavljanja i razvoja 
komunalnih delatnosti;</p>
<p>6) donosi propise i druge opšte akte;</p>
<p>7) osniva organe, službe, javna preduzeća, ustanove i organizacije utvrđene 
Statutom grada i vrši nadzor nad njihovim radom;</p>
<p>8) imenuje i razrešava upravni i nadzorni odbor, imenuje i razrešava 
direktore javnih preduzeća, ustanova i službi, čiji je osnivač i daje saglasnost 
na njihove statute, u skladu sa zakonom;</p>
<p>9) bira i razrešava predsednika Skupštine i zamenika predsednika Skupštine;</p>
<p>10) postavlja i razrešava sekretara Skupštine;</p>
<p>11) bira i razrešava gradonačelnika, i na predlog gradonačelnika, bira 
zamenika gradonačelnika i članove Gradskog veća;</p>
<p>12) utvrđuje gradske takse i druge lokalne prihode koji gradu Beogradu po 
zakonu pripadaju;</p>
<p>13) donosi akt o javnom zaduživanju grada Beograda, u skladu sa zakonom kojim 
se uređuje javni dug;</p>
<p>14) propisuje radno vreme ugostiteljskih, trgovinskih i zanatskih objekata;</p>
<p>15) daje mišljenje o republičkom<span class="v2-clan-left-1"> </span>&nbsp;prostornom planu;</p>
<p>16) daje mišljenje o zakonima kojima se uređuju pitanja od interesa za grad 
Beograd;</p>
<p>17) daje saglasnost na upotrebu imena i simbola grada Beograda;</p>
<p>18) obavlja i druge poslove utvrđene zakonom i Statutom.</p>
<p class="hide-change">*Službeni glasnik RS, broj 37/2019</p>
<p class="clan">Član 13.</p>
<p>Skupština grada odlučuje ako sednici prisustvuje većina od ukupnog broja 
odbornika.</p>
<p>Odluke se donose većinom glasova prisutnih odbornika, ukoliko zakonom ili 
statutom nije drukčije određeno.</p>
<p>O donošenju Statuta grada, budžeta i urbanističkih planova odlučuje se većinom 
glasova od ukupnog broja odbornika.</p>
<p class="clan">Član 14.</p>
<p>Skupštinu grada saziva predsednik Skupštine grada, po potrebi, a najmanje 
jednom u tri meseca.</p>
<p>Predsednik Skupštine grada je dužan da sednicu zakaže na zahtev 
gradonačelnika, Gradskog veća ili jedne trećine odbornika, u roku od pet dana od 
dana podnošenja zahteva, tako da dan održavanja sednice bude najkasnije u roku od 
15 dana od dana podnošenja zahteva.</p>
<p>Ako predsednik Skupštine grada ne zakaže sednicu u roku iz stava 2. ovog 
člana, sednicu može zakazati podnosilac zahteva, a predsedava odbornik koga 
odredi podnosilac zahteva.</p>
<p>Predsednik Skupštine grada može odložiti sednicu koju je sazvao samo u 
slučaju kada ne postoji kvorum potreban za rad, a u drugim slučajevima o 
odlaganju sednice odlučuje Skupština.</p>
<p class="clan">Član 15.</p>
<p>Sednice Skupštine grada su javne.</p>
<p>Skupština grada može odlučiti da sednica Skupštine grada ne bude javna iz 
razloga bezbednosti i drugih razloga utvrđenih zakonom.</p>
<p class="clan">Član 16.</p>
<p>Skupština grada osniva stalna i povremena radna tela za razmatranje pitanja iz 
njene nadležnosti.</p>
<p>Radna tela daju mišljenje na predloge propisa i odluka koje donosi Skupština 
grada i obavljaju i druge poslove utvrđene Statutom grada.</p>
<p>Broj radnih tela, izbor, prava i dužnosti predsednika i članova radnih tela 
utvrđuje se <span class="v2-clan-left-1">Poslovnikom o radu Skupštine grada 
Beograda</span>.</p>
<p class="hide-change">*Službeni glasnik RS, broj 37/2019</p>
<p class="clan">Član 17.</p>
<p>Odbornik ne može biti pozvan na krivičnu odgovornost, pritvoren ili kažnjen 
zbog iznetog mišljenja ili davanja glasa na sednici Skupštine grada i radnih tela. 
</p>
<p class="clan">Član 18.</p>
<p>Skupština grada ima predsednika Skupštine.</p>
<p>Predsednik Skupštine organizuje rad Skupštine grada, saziva i predsedava 
njenim sednicama i obavlja druge poslove utvrđene zakonom i Statutom grada.</p>
<p>Predsednik Skupštine bira se iz reda odbornika, na vreme od četiri godine, 
tajnim glasanjem, većinom glasova od ukupnog broja odbornika Skupštine grada.</p>
<p>Predsednik Skupštine može biti razrešen i pre isteka vremena za koje je 
biran, na isti način na koji je biran.</p>
<p class="clan">Član 19.</p>
<p>Predsednik Skupštine ima zamenika koji ga zamenjuje u slučaju njegove 
odsutnosti i sprečenosti da obavlja svoju dužnost.</p>
<p>Zamenik predsednika Skupštine bira se i razrešava na isti način kao i 
predsednik Skupštine.</p>
<p class="clan">Član 20.</p>
<p>Skupština grada ima sekretara koji se stara o obavljanju stručnih poslova u 
vezi sa sazivanjem i održavanjem sednica Skupštine i njenih radnih tela i rukovodi 
administrativnim poslovima vezanim za njihov rad.</p>
<p>Sekretar Skupštine grada se postavlja, na predlog predsednika Skupštine, na 
četiri godine i može biti ponovo postavljen.</p>
<p>Za sekretara Skupštine grada može biti postavljeno lice 
<span class="v2-clan-left-1">koje ima stečeno visoko obrazovanje iz naučne 
oblasti pravne nauke na osnovnim akademskim studijama u obimu od najmanje 240 
ESPB bodova, master akademskim studijama, specijalističkim akademskim studijama, 
specijalističkim strukovnim studijama, odnosno na osnovnim studijama u trajanju 
od najmanje četiri godine ili specijalističkim studijama na fakultetu, sa</span> položenim stručnim ispitom za rad u organima uprave i radnim 
iskustvom od najmanje tri godine.</p>
<p>Skupština grada može, na predlog predsednika Skupštine, razrešiti sekretara i 
pre isteka mandata.</p>
<p>Sekretar ima zamenika koji ga zamenjuje u slučaju njegove odsutnosti i 
sprečenosti da obavlja svoju dužnost.</p>
<p>Zamenik sekretara Skupštine grada se postavlja i razrešava na isti način i pod 
istim uslovima kao i sekretar.</p>
<p class="hide-change">*Službeni glasnik RS, broj 37/2019</p>
<p class="v2-clan-1">Član 20a</p>
<p class="v2-clan-left-1">Skupština grada obrazuje Кomisiju za planove, u skladu 
sa zakonom kojim su uređeni prostorno planiranje i izgradnja objekata.</p>
<p class="v2-clan-left-1">U slučajevima kada je Statutom grada utvrđeno da 
pojedine urbanističke planove donosi gradska opština za svoje područje, gradska 
opština obrazuje komisiju za planove, s tim da se jedna trećina članova komisije 
imenuje na predlog Skupštine grada.</p>
<p class="v2-clan-left-1">Na sva planska dokumenta iz stava 2. ovog člana, posle 
javnog uvida, pribavlja se saglasnost Кomisije za planove Skupštine grada 
Beograda, o usklađenosti plana detaljne regulacije sa planom višeg reda, odnosno 
sa zakonom kojim su uređeni prostorno planiranje i izgradnja objekata.</p>
<p class="hide-change">*Službeni glasnik RS, broj 37/2019</p>
<p class="clan">Član 21.</p>
<p>Način pripreme, vođenje i rad sednice Skupštine grada i druga pitanja vezana za 
rad Skupštine uređuju se njenim poslovnikom.</p>
<p class="bold">2. Izvršni organi grada</p>
<p class="clan">Član 22.</p>
<p>Izvršni organi Grada su gradonačelnik i Gradsko veće.</p>
<p class="italik">2.1. Gradonačelnik</p>
<p class="clan">Član 23.</p>
<p>Gradonačelnika bira Skupština grada, iz reda odbornika, na vreme od četiri 
godine, tajnim glasanjem, većinom glasova od ukupnog broja odbornika Skupštine 
grada.</p>
<p>Gradonačelnik ima zamenika koji ga zamenjuje u slučaju njegove odsutnosti i 
sprečenosti da obavlja svoju dužnost.</p>
<p>Predsednik Skupštine grada predlaže kandidata za gradonačelnika.</p>
<p>Кandidat za gradonačelnika predlaže kandidata za zamenika gradonačelnika iz 
reda odbornika, koga bira Skupština grada na isti način kao gradonačelnika.</p>
<p>Gradonačelniku i zameniku gradonačelnika izborom na ove funkcije prestaje 
mandat odbornika u Skupštini grada. </p>
<p>Gradonačelnik i zamenik gradonačelnika su na stalnom radu u Gradu.</p>
<p class="clan">Član 24.</p>
<p>Gradonačelnik:</p>
<p>1) predstavlja i zastupa Grad;</p>
<p>2) neposredno izvršava i stara se o izvršavanju odluka i drugih akata 
Skupštine grada;</p>
<p>3) predlaže način rešavanja pitanja o kojima odlučuje Skupština grada;</p>
<p>4) naredbodavac je za izvršenje budžeta;</p>
<p>5) usmerava i usklađuje rad Gradske uprave;</p>
<p>6) donosi pojedinačne akte za koje je ovlašćen zakonom, Statutom ili odlukom 
Skupštine;</p>
<p>7) vrši i druge poslove utvrđene Statutom i drugim aktima Grada.</p>
<p class="italik">2.2. Gradsko veće</p>
<p class="clan">Član 25.</p>
<p>Gradsko veće čine gradonačelnik, zamenik gradonačelnika, kao i članovi 
Gradskog veća koje bira Skupština grada, na period od četiri godine, tajnim 
glasanjem, većinom od ukupnog broja odbornika.</p>
<p>Кandidate za članove Gradskog veća predlaže kandidat za gradonačelnika.</p>
<p>Кada odlučuje o izboru gradonačelnika, Skupština grada istovremeno odlučuje o 
izboru zamenika gradonačelnika i članova Gradskog veća.</p>
<p>Gradonačelnik je predsednik Gradskog veća.</p>
<p>Zamenik gradonačelnika je član Gradskog veća po funkciji.</p>
<p>Skupština grada, na predlog gradonačelnika, bira 13 članova Gradskog veća.</p>
<p>Članovi Gradskog veća koje bira Skupština grada ne mogu istovremeno biti i 
odbornici, a mogu biti zaduženi za jedno ili više određenih područja iz 
nadležnosti Grada.</p>
<p>Odborniku koji bude izabran za člana Gradskog veća prestaje odbornički 
mandat.</p>
<p>Članovi Gradskog veća mogu biti na stalnom radu u Gradu.</p>
<p class="clan">Član 26.</p>
<p>Gradsko veće:</p>
<p>1) predlaže Statut, budžet i druge odluke i akte koje donosi Skupština;</p>
<p>2) donosi odluku o privremenom finansiranju u slučaju da Skupština grada ne 
donese budžet pre početka fiskalne godine;</p>
<p>3) vrši nadzor nad radom Gradske uprave, poništava ili ukida akte Gradske 
uprave koji nisu u saglasnosti sa zakonom, Statutom ili drugim opštim aktom ili 
odlukom koje donosi Skupština grada; </p>
<p class="v2-clan-left-1">4) rešava u upravnom postupku u drugom stepenu o 
pravima i obavezama građana, preduzeća i ustanova i drugih organizacija iz 
nadležnosti grada Beograda, izuzev organizacija u oblasti sporta, osim ako ovim 
zakonom nije drugačije utvrđeno, kao i o žalbama podnetim na rešenja koja donosi 
komunalna policija.</p>
<p>5) stara se o izvršavanju poverenih nadležnosti iz okvira prava i dužnosti 
Republike;</p>
<p>6) postavlja i razrešava načelnika Gradske uprave, odnosno načelnike gradskih 
uprava za pojedine oblasti;</p>
<p class="v2-clan-left-1">7) vrši i druge poslove u skladu sa zakonom.</p>
<p class="hide-change">*Službeni glasnik RS, broj 37/2019</p>
<p class="clan">Član 27.</p>
<p>Gradonačelnik predstavlja Gradsko veće, saziva i vodi njegove sednice.</p>
<p>Gradonačelnik je odgovoran za zakonitost rada Gradskog veća.</p>
<p>Gradonačelnik je dužan da obustavi od primene akt Gradskog veća za koji 
smatra da nije saglasan zakonu.</p>
<p>Gradsko veće može da odlučuje ako sednici prisustvuje većina od ukupnog broja 
njegovih članova.</p>
<p>Gradsko veće odlučuje većinom glasova prisutnih članova, ako zakonom ili 
Statutom grada nije predviđena druga većina.</p>
<p>Organizacija, način rada i odlučivanja Gradskog veća, detaljnije se uređuje 
njegovim poslovnikom, u skladu sa ovim zakonom i Statutom grada.</p>
<p class="clan">Član 28.</p>
<p>Gradonačelnik i Gradsko veće redovno izveštavaju Skupštinu grada, po 
sopstvenoj inicijativi ili na njen zahtev, o izvršavanju odluka i drugih akata 
Skupštine grada<span class="v2-clan-left-1"> </span>.</p>
<p class="hide-change">*Službeni glasnik RS, broj 37/2019</p>
<p class="clan">Član 29.</p>
<p>Gradonačelnik može biti razrešen pre isteka vremena na koje je biran, na 
obrazloženi predlog najmanje trećine odbornika, na isti način na koji je izabran.</p>
<p>O predlogu za razrešenje gradonačelnika mora se raspravljati i odlučivati u 
roku od 15 dana od dana dostavljanja predloga predsedniku Skupštine grada.</p>
<p>Ako Skupština grada ne razreši gradonačelnika, odbornici koji su podneli 
predlog za razrešenje ne mogu ponovo predložiti razrešenje gradonačelnika, pre 
isteka roka od šest meseci od odbijanja prethodnog predloga.</p>
<p class="clan">Član 30.</p>
<p>Razrešenjem ili ostavkom gradonačelnika prestaje mandat zamenika 
gradonačelnika i Gradskog veća.</p>
<p>Zamenik gradonačelnika, odnosno član Gradskog veća, mogu biti razrešeni pre 
isteka vremena na koje su birani, na predlog gradonačelnika ili najmanje jedne 
trećine odbornika, na isti način na koji su izabrani. </p>
<p>Istovremeno sa predlogom za razrešenje zamenika gradonačelnika ili člana 
Gradskog veća, gradonačelnik je dužan da Skupštini grada podnese predlog za 
izbor novog zamenika gradonačelnika ili člana Gradskog veća, koja istovremeno 
donosi odluku o razrešenju i izboru.</p>
<p>Gradonačelnik, zamenik gradonačelnika ili član Gradskog veća koji su 
razrešeni ili su podneli ostavku, ostaju na dužnosti i vrše tekuće poslove, do 
izbora novog gradonačelnika, zamenika gradonačelnika ili člana Gradskog veća.</p>
<p class="clan">Član 31.</p>
<p>Prestankom mandata Skupštine grada prestaje mandat izvršnih organa Grada, s 
tim da oni vrše tekuće poslove iz svoje nadležnosti do stupanja na dužnost novih 
izvršnih organa, odnosno predsednika i članova privremenog organa ako je 
Skupštini mandat prestao zbog raspuštanja Skupštine.</p>
<p class="bold">3. Gradska uprava</p>
<p class="clan">Član 32.</p>
<p>Statutom grada se Gradska uprava može obrazovati kao jedinstveni organ ili 
kao više gradskih uprava za pojedine oblasti.</p>
<p class="clan">Član 33.</p>
<p>Gradska uprava:</p>
<p>1) priprema nacrte propisa i drugih akata koje donosi Skupština grada, 
gradonačelnik i Gradsko veće;</p>
<p>2) izvršava odluke i druge akte Skupštine grada, gradonačelnika i Gradskog 
veća;</p>
<p>3) rešava u upravnom postupku u prvom stepenu o pravima i dužnostima građana, 
preduzeća, ustanova i drugih organizacija u upravnim stvarima iz nadležnosti 
Grada;</p>
<p>4) obavlja poslove upravnog nadzora nad izvršavanjem propisa i drugih opštih 
akata Skupštine grada;</p>
<p>5) izvršava zakone i druge propise čije je izvršavanje povereno Gradu;</p>
<p>6) obavlja stručne i druge poslove koje utvrdi Skupština grada, gradonačelnik 
i Gradsko veće.</p>
<p class="clan">Član 34.</p>
<p>Gradskom upravom, koja je obrazovana kao jedinstveni organ, rukovodi 
načelnik.</p>
<p class="v2-clan-left-1">Za načelnika Gradske uprave može biti postavljeno lice 
koje ima stečeno visoko obrazovanje iz naučne oblasti pravne nauke na osnovnim 
akademskim studijama u obimu od najmanje 240 ESPB bodova, master akademskim 
studijama, master strukovnim studijama, specijalističkim akademskim studijama, 
specijalističkim strukovnim studijama, odnosno na osnovnim studijama u trajanju 
od najmanje četiri godine ili specijalističkim studijama na fakultetu i najmanje 
pet godina radnog iskustva u struci i položen državni stručni ispit za rad u 
organima državne uprave.</p>
<p>U Gradskoj upravi, obrazovanoj kao jedinstveni organ, za vršenje srodnih 
poslova, mogu se obrazovati unutrašnje organizacione jedinice.</p>
<p>Кada se Gradska uprava organizuje u više uprava, radom uprave rukovodi 
načelnik.</p>
<p class="v2-clan-left-1">Za načelnika uprave za pojedine oblasti može biti 
postavljeno lice koje ima stečeno visoko obrazovanje iz odgovarajuće naučne 
oblasti u odnosu na delokrug uprave, na osnovnim akademskim studijama u obimu od 
najmanje 240 ESPB bodova, master akademskim studijama, master strukovnim 
studijama, specijalističkim akademskim studijama, specijalističkim strukovnim 
studijama, odnosno na osnovnim studijama u trajanju od najmanje četiri godine ili 
specijalističkim studijama na fakultetu, najmanje pet godina radnog iskustva u 
struci i položen državni stručni ispit za rad u organima državne uprave.</p>
<p>U okviru uprave, za vršenje srodnih poslova, mogu se obrazovati unutrašnje 
organizacione jedinice.</p>
<p class="hide-change">*Službeni glasnik RS, broj 37/2019</p>
<p class="clan">Član 35.</p>
<p>Načelnika postavlja Gradsko veće, na osnovu javnog 
<span class="v2-clan-left-1">konkursa</span>, na pet godina.</p>
<p>Načelnik ima zamenika koji ga zamenjuje u slučaju njegove odsutnosti i 
sprečenosti da obavlja svoju dužnost.</p>
<p>Zamenik načelnika se postavlja na isti način i pod istim uslovima kao 
načelnik.</p>
<p class="v2-clan-left-1">U gradu Beogradu, ukoliko je Gradska uprava 
organizovana kao jedinstveni organ, postavljaju se zamenici načelnika Gradske 
uprave – sekretari sekretarijata, u skladu sa zakonom kao i aktom o organizaciji 
Gradske uprave.</p>
<p class="v2-clan-left-1">U slučaju iz stava 4. ovog člana ukoliko je načelnik 
Gradske uprave odsutan i sprečen da obavlja svoju dužnost zamenjuje ga jedan od 
zamenika načelnika Gradske uprave, za određenu oblast kojeg on odredi i koji 
ispunjava posebne uslove za postavljenje na položaj načelnika Gradske uprave.</p>
<p>Rukovodioce organizacionih jedinica u upravi raspoređuje načelnik.</p>
<p class="hide-change">*Službeni glasnik RS, broj 37/2019</p>
<p class="clan">Član 36.</p>
<p>Načelnik za svoj rad i <span class="v2-clan-left-1">rad Gradske uprave</span> odgovara<span class="v2-clan-left-1">
</span>&nbsp;Gradskom veću u 
skladu sa Statutom grada i aktom o organizaciji gradskih uprava za pojedine 
oblasti. </p>
<p class="hide-change">*Službeni glasnik RS, broj 37/2019</p>
<p class="clan">Član 37.</p>
<p class="v2-clan-left-1">Za obavljanje poslova pomoćnika gradonačelnika u oblasti 
ekonomskog razvoja u gradu Beogradu se postavlja gradski menadžer.</p>
<p class="v2-clan-left-1">Statutom grada može se predvideti da se pomoćnici 
gradonačelnika postavljaju i za druge oblasti (urbanizam, primarna zdravstvena 
zaštita, zaštita životne sredine, poljoprivreda i dr.).</p>
<p class="v2-clan-left-1">Pomoćnike gradonačelnika postavlja i razrešava 
gradonačelnik.</p>
<p class="v2-clan-left-1">Pomoćnici gradonačelnika pokreću inicijative, predlažu 
projekte i sačinjavaju mišljenja u vezi sa pitanjima koja su od značaja za razvoj u 
oblastima za koje su postavljeni i vrše druge poslove po nalogu gradonačelnika.</p>
<p class="v2-clan-left-1">U gradu Beogradu može biti postavljeno najviše pet 
pomoćnika gradonačelnika, uključujući i gradskog menadžera.</p>
<p class="hide-change">*Službeni glasnik RS, broj 37/2019</p>
<p class="clan">Član 38.</p>
<p>Akt o organizaciji Gradske uprave donosi Skupština grada na predlog Gradskog 
veća.</p>
<p class="v2-clan-left-1">Organizacija i sistematizacija radnih mesta u Gradskoj 
upravi uređuje se objedinjenim pravilnikom o organizaciji i sistematizaciji 
radnih mesta, u skladu sa zakonom.</p>
<p class="hide-change">*Službeni glasnik RS, broj 37/2019</p>
<p class="clan">Član 39.</p>
<p>Gradska uprava u obavljanju upravnog nadzora može:</p>
<p>1) naložiti rešenjem izvršenje mera i radnji u određenom roku;</p>
<p class="v2-clan-left-1">2) izdati prekršajni nalog;</p>
<p>3) podneti prijavu nadležnom organu za učinjeno krivično delo ili privredni 
prestup i podneti zahtev za pokretanje prekršajnog postupka;</p>
<p>4) izdati privremeno naređenje, odnosno zabranu;</p>
<p>5) obavestiti drugi organ, ako postoje razlozi, za preduzimanje mera za koje 
je taj organ nadležan;</p>
<p>6) preduzeti i druge mere za koje je ovlašćena zakonom, propisom ili opštim 
aktom.</p>
<p>Ovlašćenja i organizacija za obavljanje poslova iz stava 1. ovog člana, bliže se 
uređuju odlukom Skupštine grada.</p>
<p class="hide-change">*Službeni glasnik RS, broj 37/2019</p>
<p class="clan">Član 40.</p>
<p>U postupku pred Gradskom upravom, u kome se rešava o pravima, obavezama i 
interesima građana i pravnih lica, primenjuju se propisi o upravnom postupku.</p>
<p class="clan">Član 41.</p>
<p>Gradsko veće rešava sukob nadležnosti između Gradske uprave i drugih 
preduzeća, organizacija i ustanova kad na osnovu odluke Skupštine grada odlučuju 
o pojedinim pravima građana, pravnih lica ili drugih stranaka, kao i između 
gradskih uprava za pojedine oblasti kada je obrazovano više gradskih uprava.</p>
<p>Načelnik uprave rešava sukob nadležnosti između unutrašnjih organizacionih 
jedinica.</p>
<p class="clan">Član 42.</p>
<p>Poslove Gradske uprave koji se odnose na ostvarivanje prava, obaveza i 
interesa građana i pravnih lica mogu obavljati lica koja imaju propisanu školsku 
spremu, položen stručni ispit za rad u organima državne uprave i odgovarajuće 
radno iskustvo, u skladu sa zakonom i drugim propisom.</p>
<p class="clan">Član 43.</p>
<p>O izuzeću načelnika Gradske uprave rešava Gradsko veće.</p>
<p>O izuzeću službenog lica u gradskim upravama za pojedine oblasti rešava 
načelnik.</p>
<p class="clan">V. NEPOSREDNO UČEŠĆE GRAĐANA U OSTVARIVANJU LOКALNE SAMOUPRAVE</p>
<p class="clan">Član 44.</p>
<p>Oblici neposrednog učešća građana u ostvarivanju lokalne samouprave su: 
građanska inicijativa, zbor građana i referendum.</p>
<p>Oblici neposredne samouprave iz stava 1. ovog člana uređuju se zakonom i 
Statutom.</p>
<p class="clan">Član 45.</p>
<p>Građani putem građanske inicijative predlažu Skupštini grada donošenje akta 
kojim će se urediti određeno pitanje iz nadležnosti grada, promenu Statuta ili 
drugih akata i raspisivanje referenduma u skladu sa zakonom i Statutom.</p>
<p>O predlogu iz stava 1. ovoga člana, Skupština grada je dužna da održi 
raspravu i da dostavi obrazložen odgovor građanima u roku od 60 dana od dobijanja 
predloga.</p>
<p>Statutom grada utvrđuje se broj potpisa građana potreban za punovažno 
pokretanje građanske inicijative, koji ne može da bude manji od 30.000 birača.</p>
<p class="clan">Član 46.</p>
<p>Zbor građana se saziva za deo teritorije grada utvrđen Statutom.</p>
<p>Zbor građana raspravlja i daje predloge o pitanjima iz nadležnosti organa 
grada.</p>
<p>Zbor građana većinom glasova prisutnih usvaja zahteve i predloge i upućuje ih 
Skupštini ili pojedinim organima i službama grada.</p>
<p>Organi i službe Grada dužni su da u roku od 60 dana od održavanja zbora 
građana, razmotre zahteve i predloge građana i o njima zauzmu stav, odnosno 
donesu odgovarajuću odluku ili meru i o tome obaveste građane.</p>
<p>Način sazivanja zbora građana, njegov rad, kao i način utvrđivanja stavova zbora 
uređuje se Statutom i odlukom Skupštine grada.</p>
<p class="clan">Član 47.</p>
<p>Skupština grada može na sopstvenu inicijativu da raspiše referendum o 
pitanjima iz svoje nadležnosti.</p>
<p>Referendum o pitanju iz svoga delokruga Skupština grada dužna je da raspiše na 
predlog koji podnese najmanje 10% birača od ukupnog biračkog tela u Gradu, na 
način utvrđen zakonom i Statutom.</p>
<p>Odluka putem referenduma doneta je ako se za nju izjasnila većina građana koja 
je glasala, pod uslovom da je glasalo više od polovine ukupnog broja građana.</p>
<p>Odluka doneta na referendumu je obavezna, a Skupština grada je ne može 
staviti van snage, niti izmenama i dopunama menjati njenu suštinu u narednom 
periodu od godinu dana od dana donošenja odluke.</p>
<p class="clan">Član 48.</p>
<p>Organi i službe Grada dužni su da obaveštavaju javnost o svom radu preko 
sredstava javnog informisanja i na drugi prikladan način.</p>
<p>Organi i službe Grada dužni su da građanima u ostvarivanju njihovih prava i 
obaveza daju potrebne podatke, objašnjenja i obaveštenja.</p>
<p>Organi i službe Grada dužni su da svima omoguće podnošenje pritužbi na svoj 
rad i na nepravilan odnos zaposlenih.</p>
<p>Na podnete pritužbe organi i službe Grada dužni su da odgovore u roku od 30 
dana, ako podnosilac pritužbe zahteva odgovor.</p>
<p class="clan">VI. MESNA SAMOUPRAVA</p>
<p class="clan">Član 49.</p>
<p>Radi zadovoljavanja potreba i interesa lokalnog stanovništva u Gradu se mogu 
osnivati mesne zajednice i drugi oblici mesne samouprave.</p>
<p class="clan">Član 50.</p>
<p>Postupak osnivanja i ukidanja mesnih zajednica i drugih oblika mesne samouprave 
uređuju se Statutom grada.</p>
<p class="v2-clan-left-1">Predlog za obrazovanje, odnosno ukidanje mesne zajednice 
ili drugog oblika mesne samouprave, mogu podneti najmanje 10% birača sa 
prebivalištem na području na koje se predlog odnosi, najmanje jedna trećina 
odbornika skupštine gradske opštine na čijem području se obrazuje, odnosno ukida 
mesna zajednica ili drugi oblik mesne samouprave.</p>
<p class="v2-clan-left-1">U gradu Beogradu mesne zajednice ili druge oblike 
mesne samouprave mogu obrazovati, odnosno ukinuti gradske opštine na čijem 
području se obrazuju, odnosno ukidaju, uz prethodno pribavljeno mišljenje građana, 
o obrazovanju, području za koje se obrazuje, promeni područja i ukidanju mesnih 
zajednica i drugih oblika mesne samouprave.</p>
<p class="hide-change">*Službeni glasnik RS, broj 37/2019</p>
<p class="v2-clan-1">Član 50a</p>
<p class="v2-clan-left-1">Aktom o osnivanju mesne zajednice, u skladu sa Statutom 
grada, utvrđuju se poslovi koje vrši mesna zajednica, organi i organizacija rada 
organa, način odlučivanja kao i postupak izbora saveta i drugih organa mesne 
zajednice i druga pitanja od značaja za rad mesne zajednice, odnosno drugog 
oblika mesne samouprave.</p>
<p class="v2-clan-left-1">Savet mesne zajednice je osnovni predstavnički organ 
građana na području mesne zajednice.</p>
<p class="v2-clan-left-1">Savet mesne zajednice bira Skupština gradske opštine 
na čijem području se obrazuje mesna zajednica, odnosno drugi oblik mesne 
samouprave.</p>
<p class="v2-clan-left-1">Nadležni organ iz stava 3. ovog člana bira članove 
saveta mesne zajednice na predlog zbora građana koji se saziva za područje mesne 
zajednice ili drugog oblika mesne samouprave.</p>
<p class="v2-clan-left-1">Zbor građana može predložiti najviše dvostruko veći 
broj članova saveta mesne zajednice od broja članova saveta koji je utvrđen 
aktom o osnivanju mesne zajednice.</p>
<p class="v2-clan-left-1">Predsednika saveta mesne zajednice bira savet iz reda 
svojih članova, tajnim glasanjem, većinom od ukupnog broja članova saveta mesne 
zajednice.</p>
<p class="hide-change">*Službeni glasnik RS, broj 37/2019</p>
<p class="clan">Član 51.</p>
<p>Mesna zajednica, odnosno drugi oblik mesne samouprave ima svojstvo pravnog 
lica u okviru prava i dužnosti utvrđenih Statutom grada i odlukom o osnivanju.</p>
<p class="v2-clan-1">VII. LOКALNI OMBUDSMAN</p>
<p class="hide-change">*Službeni glasnik RS, broj 37/2019</p>
<p class="clan">Član 52.</p>
<p class="v2-clan-left-1">U gradu Beogradu se može ustanoviti lokalni ombudsman 
kao poseban organ grada Beograda, koji je ovlašćen da nezavisno i samostalno 
kontroliše poštovanje prava građana, utvrđuje povrede učinjene aktima, radnjama ili 
nečinjenjem organa uprave i javnih službi, ako se radi o povredi propisa i opštih 
akata grada Beograda. </p>
<p class="v2-clan-left-1">Lokalni ombudsman u gradu Beogradu može imati najviše 
četiri zamenika. </p>
<p class="v2-clan-left-1">Nadležnost i ovlašćenja, način postupanja i izbora i 
prestanka dužnosti lokalnog ombudsmana, kao i zamenika lokalnog ombudsmana, 
uređuju se Statutom grada i drugim opštim aktom.</p>
<p class="hide-change">*Službeni glasnik RS, broj 37/2019</p>
<p class="clan">VIII. ZAVRŠNE ODREDBE</p>
<p class="clan">Član 53.</p>
<p>Odredbe ovog zakona o organima grada Beograda primenjivaće se od sprovođenja 
narednih izbora za odbornike Skupštine grada.</p>
<p class="clan">Član 54.</p>
<p>Ovaj zakon stupa na snagu danom objavljivanja u „Službenom glasniku Republike 
Srbije”.</p>
<p class="bold">ODREDBE КOJE NISU UNETE U „PREČIŠĆEN TEКST“ ZAКONA</p>
<p class="italik">Zakon o izmenama i dopunama Zakona o glavnom gradu: „Službeni 
glasnik RS“, broj 37/2019-3</p>
<p class="clan"><strong>Član 20.</strong></p>
<p class="Basic-Paragraph"><strong>Do uspostavljanja poljoprivredne inspekcije čiji 
je delokrug utvrđen ovim zakonom, inspekcijski nadzor u ovoj oblasti će vršiti 
poljoprivredna inspekcija ministarstva nadležnog za poslove poljoprivrede.</strong></p>
<p class="clan"><strong>Član 21.</strong></p>
<p class="Basic-Paragraph"><strong>Stupanjem na snagu ovog zakona prestaju da 
važe odredbe člana 139. stav 3. u delu koji se odnosi na kvadraturu bruto 
razvijene građevinske površine, odredbe člana 172. stav 5, kao i člana 184. stav 
7. Zakona o planiranju i izgradnji („Službeni glasnik RSˮ, br. 72/ 09, 81/09 – 
ispravka, 64/10 – US, 24/11, 121/12, 42/13 – US, 50/13 – US, 98/13 – US, 132/14, 
145/14, 83/18 i 31/19).</strong></p>
<p class="Basic-Paragraph"><strong>Stupanjem na snagu ovog zakona, na teritoriji 
grada Beograda prestaje primena odredbe člana 60. stav 1. Zakona o izmenama i 
dopunama Zakona o plovidbi i lukama na unutrašnjim vodama („Službeni glasnik RSˮ, 
broj 41/18) u pogledu primene roka koji ističe najkasnije do 31. decembra 2023. 
godine, a primenjuju se rokovi predviđeni stavom 4. navedenog člana tog zakona.
</strong></p>
<p class="clan"><strong>Član 22.</strong></p>
<p class="Basic-Paragraph"><strong>Grad Beograd će uskladiti statut sa ovim 
zakonom i Zakonom o izmenama i dopunama Zakona o lokalnoj samoupravi („Službeni 
glasnik RS”, broj 47/18) u roku od 90 dana od dana stupanja na snagu ovog zakona.</strong></p>
<p class="Basic-Paragraph"><strong>Skupština grada će dostaviti predlog statuta 
ministarstvu nadležnom za lokalnu samoupravu radi pribavljanja mišljenja, najkasnije 
45 dana od stupanja na snagu ovog zakona.</strong></p>
<p class="Basic-Paragraph"><strong>Mišljenje o usklađenosti predloga statuta sa 
zakonima iz stava 1. ovog člana, ministarstvo nadležno za lokalnu samoupravu će 
dati u roku od 15 dana od prijema predloga statuta.</strong></p>
<p class="Basic-Paragraph"><strong>Ukoliko se ministarstvo nadležno za lokalnu 
samoupravu ne izjasni u roku iz stava 3. ovog člana, smatraće se da je dato 
pozitivno mišljenje.</strong></p>
<p class="clan"><strong>Član 23.</strong></p>
<p class="Basic-Paragraph"><strong>Ovaj zakon stupa na snagu osmog dana od dana 
objavljivanja u „Službenom glasniku Republike Srbijeˮ.</strong></p>
<p class="italik">&nbsp;</p>
<p>&nbsp;</p>

