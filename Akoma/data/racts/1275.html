


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i ostalih članica Inicijative za reformu obrazovanja u Jugoistočnoj Evropi o sedištu Sekretarijata Inicijative za reformu obrazovanja u Jugoistočnoj Evropi</p>
				<p>Proglašava se Zakon o potvrđivanju Sporazuma između Vlade Republike Srbije i ostalih članica Inicijative za reformu obrazovanja u Jugoistočnoj Evropi o sedištu Sekretarijata Inicijative za reformu obrazovanja u Jugoistočnoj Evropi, koji je donela Narodna skupština Republike Srbije, na Prvoj sednici Prvog redovnog zasedanja u 2017. godini, 21. aprila 2017. godine.</p>
				<p class="potpis">PR broj 5</p>
				<p class="potpis">U Beogradu, 25. aprila 2017. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="odluka-zakon">o potvrđivanju Sporazuma između Vlade Republike Srbije i ostalih članica Inicijative za reformu obrazovanja u Jugoistočnoj Evropi o sedištu Sekretarijata Inicijative za reformu obrazovanja u Jugoistočnoj Evropi</p>
				<p class="centar">"Službeni glasnik RS - Međunarodni ugovori", 
				broj 2 od 21. aprila 2017.</p>
				<p class="centar">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i ostalih članica Inicijative za reformu obrazovanja u Jugoistočnoj Evropi o sedištu Sekretarijata Inicijative za reformu obrazovanja u Jugoistočnoj Evropi, koji je potpisan 12. aprila 2013. godine u Beogradu, u originalu na engleskom jeziku.</p>
				<p class="clan">Član 2.</p>
				<p>Tekst Sporazuma između Vlade Republike Srbije i ostalih članica Inicijative za reformu obrazovanja u Jugoistočnoj Evropi o sedištu Sekretarijata Inicijative za reformu obrazovanja u Jugoistočnoj Evropi u originalu na engleskom jeziku i u prevodu na srpski jezik glasi:</p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_01_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_01.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_02_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_02.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_03_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_03.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_04_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_04.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_05_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_05.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_06_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_06.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_07_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_07.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_08_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_08.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_09_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_09.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_10_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_10.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_11_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_11.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_12_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_12.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_13_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_13.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_14_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_14.tiff"></p>
				<p class="auto-style1"><img src="http://www.pravno-informacioni-sistem.rs/SlGlasnikPortal/slike/Inicijativa_Page_15_opt.jpeg&amp;doctype=reg&amp;abc=cba&amp;eli=true&amp;eliActId=422605&amp;regactid=422605" alt="Inicijativa_Page_15.tiff"></p>
				<p class="bold">SPORAZUM</p>
				<p class="bold">IZMEĐU</p>
				<p class="bold">VLADE REPUBLIКE SRBIJE</p>
				<p class="bold">I</p>
				<p class="bold">OSTALIH ČLANICA INICIJATIVE ZA REFORMU OBRAZOVANJA U JUGOISTOČNOJ EVROPI O SEDIŠTU SEКRETARIJATA INICIJATIVE ZA REFORMU <br>OBRAZOVANJA U JUGOISTOČNOJ EVROPI</p>
				<p><span class="bold">Članice Inicijative za reformu obrazovanja u Jugoistočnoj Evropi (u daljem tekstu: „ERI SEE”) kao potpisnice ovog sporazuma (u daljem tekstu: „Strane”)</span>;</p>
				<p><span class="bold">Polazeći</span> od obaveza iz Memoranduma o razumevanju o ulozi i organizaciji Inicijative za reformu obrazovanja u Jugoistočnoj Evropi (ERI SEE), koji je potpisan u Brdu, Slovenija 5. juna 2010, od strane ministara nadležnih za obrazovanje i visoko obrazovanje Republike Albanije, Republike Hrvatske, Republike Makedonije, Crne Gore i Republike Srbije, uz učešće specijalnih zvanica: predstavnika generalnog sekretara Regionalnog saveta za saradnju (RCC) i predsedavajućeg Radne grupe za podsticanje i unapređenje ljudskog kapitala Regionalnog saveta za saradnju (TFBHC), i Republike Moldavije i Bosne i Hercegovine koje su pristupile Memorandumu o razumevanju Protokolom potpisanim od strane nadležnih ministara za obrazovanje i predsedavajućeg ERI SEE 27. decembra 2010. i 11. marta 2011, odnosno (u daljem tekstu: „Memorandum o razumevanju”);</p>
				<p><span class="bold">Imajući u vidu </span>takođe da Memorandum o razumevanju predviđa osnivanje Sekretarijata ERI SEE sa sedištem u jednoj od članica ERI SEE;</p>
				<p><span class="bold">Pozivajući se</span> na jednoglasnu odluku Upravnog odbora da se prihvati predlog Republike Srbije da Beograd bude određen za novo sedište Sekretarijata ERI SEE;</p>
				<p><span class="bold">U želji </span>da regulišu privilegije i imunitet neophodan za funkcionisanje i uspešno ostvarivanje misije Sekretarijata.</p>
				<p>Sporazumele su se o sledećem:</p>
				<p class="bold"><span class="bold">Član 1.<br>DEFINICIJE</span></p>
				<p>Za potrebe ovog sporazuma:</p>
				<p>a) <span class="bold">„Zemlja domaćin”</span> označava Republiku Srbiju; </p>
				<p>b) <span class="bold">„Vlada zemlje domaćina”</span> označava Vladu Republike Srbije; </p>
				<p>v) <span class="bold">„Sekretarijat” </span>označava Sekretarijat Inicijative za reformu obrazovanja u Jugoistočnoj Evropi; </p>
				<p>g) <span class="bold">„Direktor Sekretarijata”</span> označava lice imenovano za direktora Sekretarijata Inicijative za reformu obrazovanja u Jugoistočnoj Evropi; </p>
				<p>d) <span class="bold">„Član osoblja”</span> označava radnika Sekretarijata stalno zaposlenog u Sekretarijatu sa punim radnim vremenom, osim onih navedenih u tačkama (i) i (j) ovog člana; </p>
				<p>đ) <span class="bold">„Inostrano osoblje”</span> označava radnika koji nije državljanin Republike Srbije, niti je strani državljanin sa stalnim prebivalištem u Republici Srbiji; </p>
				<p>e) <span class="bold">„Lokalno angažovano osoblje”</span> označava radnika, državljanina Republike Srbije, ili stranog državljanina sa stalnim prebivalištem u Republici Srbiji;</p>
				<p>ž) <span class="bold">„Član porodice” </span>označava bračnog druga i izdržavane članove – decu do 26 godina starosti, pod uslovom da žive u Republici Srbiji u istom domaćinstvu sa članom osoblja Sekretarijata i da nisu državljani Republike Srbije niti strani državljani sa stalnim prebivalištem u Republici Srbiji; </p>
				<p>z) <span class="bold">„Prostorije Sekretarijata”</span> označava zgradu, uključujući okolno zemljište uz nju, u kojem je smešten Sekretarijat i koje se koriste isključivo za potrebe Sekretarijata, bez obzira na vlasništvo kao što je navedeno u Aneksu 1; </p>
				<p>i) <span class="bold">„Ekspert”</span> označava lice koje obavlja poslove u okviru privremene misije za Sekretarijat, osim poslova navedenih u tačkama (d) i (j) ovog člana; </p>
				<p>j) <span class="bold">„Predstavnik”</span> označava ovlašćenog predstavnika zemlje članice Inicijative za reformu obrazovanja u Jugoistočnoj Evropi;</p>
				<p>k) <span class="bold">„Statut”</span> označava Statut Inicijative za reformu obrazovanja u Jugoistočnoj Evropi; </p>
				<p>l) <span class="bold">„Upravni odbor”</span> označava Upravni odbor Inicijative za reformu obrazovanja u Jugoistočnoj Evropi.</p>
				<p class="bold"><span class="bold">Član 2.<br>SEDIŠTE</span></p>
				<p>1. Ovim je formiran Sekretarijat. Sedište Sekretarijata će biti u Beogradu, u Republici Srbiji.</p>
				<p>2. Vlada Zemlje domaćina je dužna da bez naknade obezbedi Sekretarijatu prostorije, komunikacione veze i logističku pomoć, kao što je navedeno u Aneksu 1 ovog sporazuma, potrebne za efikasno obavljanje poslova, a u skladu sa odredbama ovog sporazuma.</p>
				<p class="bold"><span class="bold">Član 3.<br>PRAVNI STATUS</span></p>
				<p>1. Sekretarijat ima svojstvo pravnog lica kako bi mogao da obavlja poslove zaključivanja ugovora, da stiče i raspolaže pokretnom i nepokretnom imovinom i pokreće pravne postupke u skladu sa zakonima Zemlje domaćina.</p>
				<p>2. Zemlja domaćin će omogućiti pribavljanje relevantnih dokumenata potrebnih za regulisanje pravnog statusa Sekretarijata.</p>
				<p class="bold"><span class="bold">Član 4.<br>FINANSIJSКI DOPRINOS</span></p>
				<p>1<span class="bold">. </span>Strane se obavezuju da će na godišnjem nivou obezbeđivati finansijski doprinos za godišnji budžet Sekretarijata u skladu sa Memorandumom o razumevanju, posebno sa Aneksom 3 Memoranduma o razumevanju, koji je priložen uz Aneks 2 radi lakšeg snalaženja. </p>
				<p>2. Po isteku roka predviđenog Aneksom 3 Memoranduma o razumevanju, ili u slučaju proširenja, Strane će obezbediti finansijske doprinose u skladu sa odlukama Upravnog odbora, kako je predviđeno Statutom.</p>
				<p>3. Pored godišnjeg finansijskog doprinosa, u skladu sa Memorandumom o razumevanju, Aneks 3, Zemlja domaćin će jednom godišnje obezbeđivati dodatna finansijska sredstva za operativne troškove Sekretarijata, kao što je navedeno u Aneksu 1 ovog sporazuma.</p>
				<p class="bold"><span class="bold">Član 5. <br>INTERNI PROPISI</span></p>
				<p>1. Sekretarijat može da usvoji neophodne interne propise u vezi sa sprovođenjem organizacije svojih funkcija, a u skladu sa Statutom. </p>
				<p>2. Sekretarijat se obavezuje da obavesti nadležne vlasti Zemlje domaćina o relevantnim internim propisima. </p>
				<p class="bold"><span class="bold">Član 6.<br>LOGO (ZAŠTITNI ZNAК) I OZNAКE</span></p>
				<p>1. Sekretarijat može da prikaže svoju zastavu, zaštitni znak i druge simbole u svojim prostorijama i na motornim vozilima Sekretarijata. </p>
				<p>2. Sekretarijat ima pravo na diplomatske registarske tablice za svoja vozila kao i na relevantni status. </p>
				<p class="bold"><span class="bold">Član 7. <br>IMUNITET U SLUČAJU SUDSКOG I ADMINISTRATIVNOG POSTUPКA </span></p>
				<p>1. Sekretarijat ima pravo na imunitet u slučaju kako sudskog postupka, tako i svakog drugog administrativnog u Zemlji domaćinu, osim u slučaju protivtužbe/protiv zahteva koji se direktno odnosi na zahtev/tužbu podnetu od strane Sekretarijata, ili u onoj meri u kojoj se Upravni odbor izričito odrekne od tog imuniteta. Međutim, podrazumeva se da se odricanje od imuniteta neće direktno prenositi i na izvršne/administrativne mere. Što se tiče izvršnih mera, svako odricanje od imuniteta mora biti jasno izrečeno. </p>
				<p>2. Bez obzira na stav 1. ovog člana, Sekretarijat će nastojati da putem pregovora dođe do rešenja, ili, ako pregovori propadnu, putem alternativnih načina rešavanja sporova koji su nastali po osnovu:</p>
				<p>(a) bilo kog sporazuma o kupovini robe ili usluga, kreditiranju ili drugim finansijskim transakcijama, kao i davanja garancije ili obeštećenja u vezi sa svakom takvom transakcijom ili bilo kojom drugom finansijskom obavezom;</p>
				<p>(b) radnih sporova.</p>
				<p>Ukoliko se sporovi nastali po osnovu iz tač. (a) i (b) ovog člana ne reše mirnim putem, odnosno pregovorima, za njihovo rešavanje nadležan je odgovarajući sud zemlje domaćina. Ovi sporovi će biti rešavani u skladu sa zakonima Zemlje domaćina.</p>
				<p>3. Pokretna i nepokretna imovina Sekretarijata, gde god da se nalazi i ko god da je drži, uživa pravo na imunitet od svih izvršnih mera, uključujući i konfiskaciju, oduzimanje, zamrzavanje ili bilo koji drugi oblik prinudnog izvršenja ili oduzimanja ili neki drugi vid lišavanja predviđen zakonima Zemlje domaćina. </p>
				<p class="bold"><span class="bold">Član 8.<br>NEPOVREDIVOST SEКRETARIJATA</span></p>
				<p>1. Prostorije Sekretarijata uživaju status nepovredivosti.</p>
				<p>2. Zemlja domaćin se obavezuje da će garantovati nepovredivost sedišta Sekretarijata. Nadležni organi Zemlje domaćina imaju pravo da uđu u prostorije Sekretarijata ukoliko obavljaju svoju dužnost samo uz saglasnost direktora Sekretarijata ili propisno ovlašćenog službenog lica Sekretarijata u rokovima i pod uslovima ugovorenim sa istim. Međutim, u slučaju požara ili slične vanredne situacije, smatraće se da je takva saglasnost data, ukoliko je potrebno odmah sprovesti zaštitne mere. </p>
				<p>3. Dokumentacija i arhiva Sekretarijata, uključujući i kompjuterske aplikacije i fotografije koje mu pripadaju ili su u njegovom vlasništvu, smatraju se nepovredivim. </p>
				<p>4. Vlada Zemlje domaćina obavezuje se da će preduzeti sve mere za zaštitu prostorija Sekretarijata od bilo kakvog upada ili oštećenja, ometanja ili povrede dostojanstva Sekretarijata.</p>
				<p class="bold"><span class="bold">Član 9.<br>PUBLIКACIJE (ŠTAMPANI MATERIJAL)</span></p>
				<p>Uvoz i izvoz publikacija (štampanog materijala) za potrebe Sekretarijata, kao i drugi informativni materijal koje Sekretarijat uveze ili izveze za službenu upotrebu neće biti predmet ni jednog oblika ograničavanja. </p>
				<p class="bold"><span class="bold">Član 10.<br>RASPOLAGANJE FINANSIJSКIM SREDSTVIMA </span></p>
				<p>Sekretarijat, u cilju obavljanja svojih poslova, ima pravo da prima, drži, razmenjuje, prenosi sva finansijska sredstva, valute, gotovinu i da njima slobodno raspolaže u skladu sa propisima Zemlje domaćina. Ovo pravo uključuje, bez ograničenja, i pravo na posedovanje nerezidentnog računa u nekoj poslovnoj banci Zemlje domaćina.</p>
				<p class="bold"><span class="bold">Član 11.<br>КOMUNALNE USLUGE</span></p>
				<p>1. Nadležni organi Zemlje domaćina obavezuju se, na zahtev Sekretarijata i pod pravednim uslovima i odredbama, da će obezbediti pružanje komunalnih usluga Sekretarijatu kako bi ovaj obavljao svoje poslove.</p>
				<p>2. Cene komunalnih usluga, kako je prethodno navedeno, a koje nisu predmet Aneksa 1, neće biti više od najnižih u poređenju sa cenama odobrenim diplomatskim misijama.</p>
				<p>3. Na zahtev nadležnih organa Zemlje domaćina, direktor Sekretarijata će nastojati da obezbedi pristup ovlašćenim predstavnicima kompanija za pružanje komunalnih usluga, da proveravaju, popravljaju, održavaju ili premeštaju instalacije u prostorijama Sekretarijata, ukoliko se ispostavi neophodnim, i pod uslovom da to ne remeti rad Sekretarijata.</p>
				<p class="bold"><span class="bold">Član 12.<br>OLAКŠICE NA POREZE I DAŽBINE</span></p>
				<p>1. Sekretarijat, njegova imovina, prihodi i ostalo u vlasništvu biće izuzeti od plaćanja državnog i lokalnog poreza. Ovo izuzeće ne važi za poreze i izdvajanja koji se smatraju naknadom za komunalne usluge ponuđene po ustaljenim cenama, u skladu sa količinom i specifikacijom izvršenih usluga. </p>
				<p>2. Što se tiče poreza na dodatu vrednost koji je uračunat u cene ili se odvojeno naplaćuje, Sekretarijat će biti oslobođen njegovog plaćanja samo kad se radi o kupovini razumnih količina robe ili plaćanju izvršenih usluga za službene potrebe Sekretarijata, i u tom slučaju roba kupljena za njegove potrebe a za koju važi izuzeće u skladu sa ovim propisom, ne sme se prodavati, poklanjati ili otuđiti ni na koji drugi način, osim pod uslovima dogovorenim sa Vladom zemlje domaćina. </p>
				<p class="bold"><span class="bold">Član 13. <br>CARINSКE OLAКŠICE </span></p>
				<p>1. Sekretarijat ima pravo da za službenu upotrebu uveze razumne količine robe, uključujući i motorna vozila, bez plaćanja carine i uvoznih dažbina. </p>
				<p class="bold"><span class="bold">Član 14.<br>SOCIJALNO OSIGURANJE</span></p>
				<p>1. Direktor i članovi osoblja Sekretarijata, pod uslovom da su Inostrano osoblje, biće izuzeti od plaćanja obaveznih doprinosa u vezi sa bilo kojom vrstom socijalne zaštite u Zemlji domaćinu.</p>
				<p>2. Direktor i članovi osoblja Sekretarijata, ukoliko su iz redova lokalno angažovanog osoblja moraju plaćati sve obavezne doprinose u skladu sa propisima Republike Srbije.</p>
				<p class="bold"><span class="bold">Član 15.<br>DIREКTOR SEКRETARIJATA</span></p>
				<p>1. Tokom trajanja mandata u Zemlji domaćinu, Direktoru Sekretarijata će biti dodeljene one privilegije koje imaju šefovi sličnih kancelarija međunarodnih organizacija u Zemlji domaćinu.</p>
				<p>2. Direktor, koji je član Inostranog osoblja, uživaće sve imunitete i privilegije predviđene članom 16. u daljem tekstu. </p>
				<p>3. Bez obzira na stav 1. ovog člana, Direktor koji je iz redova lokalno angažovanog osoblja, ne sme na osnovu ovog sporazuma uživati bilo kakav imunitet ili privilegiju, uključujući i imunitet od suđenja za dela počinjena na službenoj dužnosti, uključujući i njegove/njene izgovorene i napisane reči.</p>
				<p class="bold"><span class="bold">Član 16.<br>PRIVILEGIJE I IMUNITETI DODELJENI INOSTRANOM OSOBLJU </span></p>
				<p>1. Svi članovi Inostranog osoblja uživaju sledeće privilegije i imunitete u Zemlji domaćinu:</p>
				<p>(a) imunitet od nadležnosti za dela koja su izvršili na službenoj dužnosti, uključujući i reči koje su izgovorili ili napisali čak i nakon prestanka rada u Sekretarijatu;</p>
				<p>(b) imunitet od pretresa i zaplene njihovog ličnog prtljaga;</p>
				<p>(v) izuzeće od plaćanja poreza i doprinosa na plate, prihode i naknade koje im je isplatio Sekretarijat za njihove usluge;</p>
				<p>(g) izuzeće od plaćanja PDV na robu i usluge za lične potrebe osoblja u skladu sa zakonima Zemlje domaćina; </p>
				<p>(d) izuzeće od imigracionih ograničenja i obaveza da prijave sebe i Članove porodice sa kojima žive u istom domaćinstvu u skladu sa viznim režimom Zemlje domaćina;</p>
				<p>(đ) istu zaštitu i olakšice u pogledu repatrijacije, za sebe i Članove porodice sa kojima žive u istom domaćinstvu, a koji su dodeljeni službenicima istog ranga u diplomatskim misijama; </p>
				<p>(e) pravo da za lične potrebe uvezu bez plaćanja uvoznih dažbina i ostalih poreza ili naknada, pod uslovom da to nisu troškovi obračunati za izvršene komunalne usluge, i budu izuzeti od zabrane i ograničavanja uvoza i izvoza:</p>
				<p>(i) nameštaja i ličnih potrepština prilikom prvog preuzimanja dužnosti, u jednoj ili više pojedinačnih isporuka, i </p>
				<p>(ii) jednog motornog vozila.</p>
				<p class="bold"><span class="bold">Član 17.<br>LOКALNO ANGAŽOVANO OSOBLJE</span></p>
				<p>1. Lokalno angažovano osoblje će biti zaposleno u skladu sa važećim propisima u Zemlji domaćinu.</p>
				<p>2. Lokalno angažovano osoblje nema prava, na osnovu ovog sporazuma, da uživa nikakav imunitet ni privilegije, uključujući i imunitet od nadležnosti za dela počinjena na službenoj dužnosti, uključujući i izgovorene i napisane reči.</p>
				<p class="bold"><span class="bold">Član 18.<br>EКSPERTI</span></p>
				<p>Eksperti, ukoliko nisu građani Zemlje domaćina, ili strani državljani sa stalnim prebivalištem u Zemlji domaćinu, imaju prava na sledeće privilegije i imunitete:</p>
				<p>(a) imunitet od nadležnosti za dela počinjena na službenoj dužnosti, uključujući i reči koje su izgovorili ili napisali u zvaničnom svojstvu;</p>
				<p>(b) nepovredivost kompletne službene dokumentacije, zabeleženih podataka i dokumenata u skladu sa standardnim procedurama; </p>
				<p>(v) izuzeće od imigracionih restrikcija, kao i svih formalnosti koje se tiču registracije stranaca u skladu sa viznim režimom u Zemlji domaćinu.</p>
				<p class="bold"><span class="bold">Član 19.<br>PREDSTAVNICI </span></p>
				<p>Predstavnici, ukoliko nisu državljani Zemlje domaćina, ili strani državljani sa stalnim prebivalištem u Zemlji domaćinu, koji su na službenoj dužnosti u Zemlji domaćinu kao i tokom putovanja na teritoriji Zemlje domaćina imaju sledeće privilegije:</p>
				<p>(a) imunitet od nadležnosti za dela koja su počinili na službenoj dužnosti, uključujući i reči koje su izgovorili ili napisali u zvaničnom svojstvu;</p>
				<p>(b) izuzeće od provere i oduzimanja ličnog prtljaga;</p>
				<p>(v) nepovredivost službene dokumentacije, podataka i ostalog materijala;</p>
				<p>(g) izuzeće od imigracionih restrikcija u skladu sa propisima Zemlje domaćina.</p>
				<p class="bold"><span class="bold">Član 20.<br>IZUZEĆE OD IMUNITETA</span></p>
				<p>Članovi osoblja, Eksperti i Predstavnici nemaju pravo na imunitet u slučaju bilo kog kršenja saobraćajnih propisa. </p>
				<p class="bold"><span class="bold">Član 21.<br>ODRICANJE OD IMUNITETA</span></p>
				<p>1. Privilegije i imuniteti se ne daju zbog lične koristi pojedinaca, već radi obezbeđivanja efikasnog rada Sekretarijata u skladu sa njegovim ciljevima.</p>
				<p>2. Upravni odbor ima pravo i obavezu da uskrati imunitet svakom Članu osoblja u slučaju gde po njegovom mišljenju imunitet usporava sprovođenje pravde i može ga uskratiti bez obzira na interes ERI SEE ili Sekretarijata. Uskraćivanje imuniteta za zakonsku odgovornost mora uvek biti dato u pisanoj formi.</p>
				<p>3. Uskraćivanje imuniteta za zakonsku odgovornost u pogledu administrativnih postupaka ne smatra se važećim i u pogledu sprovođenja pravosudne odluke, nego je za to potrebna posebna odluka o uskraćivanju imuniteta. </p>
				<p class="bold"><span class="bold">Član 22.<br>OBAVEŠTAVANJE</span></p>
				<p>1. Sekretarijat treba da obezbedi za Diplomatski protokol Ministarstva spoljnih poslova Zemlje domaćina:</p>
				<p>(a) Spisak lica Inostranog osoblja, kao i članova njihovih porodica sa kojima žive u istom domaćinstvu, odmah ili najkasnije tri dana po njihovom dolasku;</p>
				<p>(b) Sekretarijat će takođe dostaviti obaveštenje o isteku mandata svakog člana Inostranog osoblja u skladu sa (a), i, u slučaju potrebe, kada lice o kojem je reč prestane da bude član istog domaćinstva. </p>
				<p>2. Inostranom osoblju u skladu sa prethodnim stavom i članovima njihovih porodica koji žive sa njima u zajedničkom domaćinstvu biće izdati odgovarajući lični dokumenti od strane Diplomatskog protokola Ministarstva spoljnih poslova Republike Srbije.</p>
				<p class="bold"><span class="bold">Član 23.<br>ODGOVORNOST ZEMLJE DOMAĆINA</span></p>
				<p>Zemlja domaćin ne snosi odgovornost ni za jedno delo ili propust koji počini Sekretarijat ili njegovo osoblje na njenoj teritoriji.</p>
				<p class="bold"><span class="bold">Član 24.<br>PITANJA BEZBEDNOSTI</span></p>
				<p>1. Ništa u ovom sporazumu ne isključuje pravo Vlade zemlje domaćina da preduzme sve relevante mere u interesu zaštite javne bezbednosti ili da preventivno sprovede zakone Zemlje domaćina, kao neophodne za očuvanje zdravlja i javnog reda i mira. </p>
				<p>2. Ukoliko Vlada Zemlje domaćina smatra da je primena odredbi iz stava 1. ovog člana neophodna, čim to okolnosti dopuste, kontaktiraće Sekretarijat radi donošenja zajedničke odluke o mogućim merama potrebnim za zaštitu interesa Sekretarijata.</p>
				<p>3. Sekretarijat ima obavezu da sarađuje sa organima vlasti Zemlje domaćina kako ne bi došlo do narušavanja javne bezbednosti usled bilo koje aktivnosti Sekretarijata.</p>
				<p class="bold"><span class="bold">Član 25.<br>REŠAVANJE SPOROVA</span></p>
				<p>Svi sporovi koji se odnose na sprovođenje i tumačenje ovog sporazuma biće rešavani pregovorima obeju Strana.</p>
				<p class="bold"><span class="bold">Član 26.<br>IZMENE I DOPUNE</span></p>
				<p>Ovaj sporazum može biti izmenjen i dopunjen uz obostranu saglasnost Strana. Izmene i dopune će stupiti na snagu u skladu sa članom 27. ovog sporazuma.</p>
				<p class="bold"><span class="bold">Član 27.<br>STUPANJE NA SNAGU, IZVORNI PRIMERCI I DEPOZITAR</span></p>
				<p>1. Ovaj sporazum stupa na snagu datumom prijema četvrtog obaveštenja Strana, uključujući i Zemlju domaćina, od strane Ministarstva spoljnih poslova Zemlje domaćina posle sprovođenja odgovarajućih procedura Zemlje domaćina za stupanje ovog sporazuma na snagu. </p>
				<p>2. Za svaku stranu, koja nakon dostavljanja petog obaveštenja u skladu sa stavom 1, obavesti Ministarstvo spoljnih poslova Zemlje domaćina o tome da su sprovedene procedure Zemlje domaćina za stupanje ovog sporazuma na snagu, ovaj sporazum će stupiti na snagu sa datumom obaveštenja dostavljenog Ministarstvu spoljnih poslova Zemlje domaćina.</p>
				<p>3. Nakon potpisivanja ovog sporazuma, original će biti deponovan kod Vlade zemlje domaćina koja će imati ulogu Depozitara. Depozitar će dostaviti Stranama u Sporazumu i Sekretarijatu propisno overene kopije ovog sporazuma.</p>
				<p>4. Ovaj sporazum će privremeno važiti od datuma njegovog potpisivanja. Svaka Strana može u trenutku potpisivanja Sporazuma da izjavi u svoje ime da će Sporazum važiti od datuma ispunjavanja procedura Zemlje domaćina relevantnih za njegovo stupanje na snagu.</p>
				<p class="bold"><span class="bold">Član 28.<br>VAŽENJE, PRESTANAК, PRISTUPANJE, OTКAZ I RASКID</span></p>
				<p>1. Ovaj sporazum ostaje na snazi na neodređeno vreme.</p>
				<p>2. Svaka Strana koja pristupi Memorandumu o razumevanju takođe pristupa i ovom sporazumu, u skladu sa odredbama člana 27. ovog sporazuma.</p>
				<p>Vlada zemlje domaćina ima pravo da otkaže ovaj sporazum, pošto u pisanoj formi obavesti Strane o svojoj nameri. U tom slučaju, ovaj sporazum će biti raskinut šest (6) meseci nakon prijema obaveštenja o raskidu. </p>
				<p>3. Svaka Strana može da otkaže ovaj sporazum pošto pošalje obaveštenje Depozitaru i Stranama u pisanoj formi. U tom slučaju ovaj sporazum prestaje da važi za tu Stranu šest (6) meseci nakon prijema obaveštenja od strane Depozitara.</p>
				<p>U POTVRDU OVOG DOКUMENTA, dole potpisani i propisno ovlašćeni od strane svojih Vlada, sklopiše ovaj sporazum,</p>
				<p>Za Vladu Republike Srbije</p>
				<table class="tabela-bez-bordera">
					<tbody>
						<tr>
							<td>
								<p>…………............</p>
							</td>
							<td>
								<p>potpisano u: ......</p>
							</td>
							<td>
								<p>dana: ...................</p>
							</td>
						</tr>
						<tr>
							<td colspan="3">
								<p>Ministar prosvete, nauke i tehnološkog razvoja</p>
							</td>
						</tr>
					</tbody>
				</table>
				<p>Za Vladu Republike Albanije</p>
				<table class="tabela-bez-bordera">
					<tbody>
						<tr>
							<td>
								<p>…………............</p>
							</td>
							<td>
								<p>potpisano u: ......</p>
							</td>
							<td>
								<p>dana: ...................</p>
							</td>
						</tr>
					</tbody>
				</table>
				<p>Za Vladu Bosne i Hercegovine</p>
				<table class="tabela-bez-bordera">
					<tbody>
						<tr>
							<td>
								<p>…………............</p>
							</td>
							<td>
								<p>potpisano u: ......</p>
							</td>
							<td>
								<p>dana: ...................</p>
							</td>
						</tr>
					</tbody>
				</table>
				<p>Za Vladu Republike Hrvatske</p>
				<table class="tabela-bez-bordera">
					<tbody>
						<tr>
							<td>
								<p>…………............</p>
							</td>
							<td>
								<p>potpisano u: ......</p>
							</td>
							<td>
								<p>dana: ...................</p>
							</td>
						</tr>
					</tbody>
				</table>
				<p>Za Vladu Crne Gore</p>
				<table class="tabela-bez-bordera">
					<tbody>
						<tr>
							<td>
								<p>…………............</p>
							</td>
							<td>
								<p>potpisano u: ......</p>
							</td>
							<td>
								<p>dana: ...................</p>
							</td>
						</tr>
					</tbody>
				</table>
				<p>Za Vladu Republike Moldavije</p>
				<table class="tabela-bez-bordera">
					<tbody>
						<tr>
							<td>
								<p>…………............</p>
							</td>
							<td>
								<p>potpisano u: ......</p>
							</td>
							<td>
								<p>dana: ...................</p>
							</td>
						</tr>
					</tbody>
				</table>
				<p>Za Vladu Republike Makedonije</p>
				<table class="tabela-bez-bordera">
					<tbody>
						<tr>
							<td>
								<p>…………............</p>
							</td>
							<td>
								<p>potpisano u: ......</p>
							</td>
							<td>
								<p>dana: ...................</p>
							</td>
						</tr>
					</tbody>
				</table>
				<p class="bold"><span class="bold">ANEКS 1<br>PROSTORIJE, OPREMA, FINANSIJSКE USLUGE I DRUGA КANCELARIJSКA SREDSTVA КOJA OBEZBEĐUJE ZEMLJA DOMAĆIN</span></p>
				<p class="bold"><span class="bold">Član 1.<br>Prostorije i oprema</span></p>
				<p>Zemlja domaćin se obavezuje da će u skladu sa ovim sporazumom staviti na raspolaganje Sekretarijatu:</p>
				<p>(a) prostorije za Sedište Sekretarijata, u vlasništvu Republike Srbije, ukupne površine 40 m², u Beogradu. Prostorije obuhvataju dve kancelarije i salu za sastanke.</p>
				<p>(b) Vlada Zemlje domaćina se obavezuje da će preduzeti sve neophodne radnje koje bi mogle biti potrebne za adaptiranje i renoviranje u skladu sa potrebama Sekretarijata.</p>
				<p>(v) inventar opreme i nameštaja za kancelariju obuhvata:</p>
				<p>– 3 kancelarijska stola</p>
				<p>– 3 kancelarijske stolice</p>
				<p>– 1 konferencijski sto sa 20 stolica</p>
				<p>– 3 stona računara (sa monitorima, tastaturama i mišem)</p>
				<p>– 3 laserska štampača</p>
				<p>– 2 laptopa</p>
				<p>– 1 projektor</p>
				<p>– 1 fotokopir aparat</p>
				<p>– 3 telefona sa centralom</p>
				<p>– 1 faks mašinu</p>
				<p>– 3 klima uređaja</p>
				<p>– 3 vitrine</p>
				<p>– 3 komodice sa fiokama</p>
				<p>– 1 klub sto sa 4 stolice</p>
				<p>– 3 prostirke/tepiha</p>
				<p>– 1 frižider</p>
				<p>– 1 aparat za kafu</p>
				<p>(g) Zemlja domaćin se obavezuje da obezbedi sve komunalne usluge neophodne za funkcionisanje Sekretarijata uključujući, bez ograničenja, telefonske linije i pristup internetu.</p>
				<p class="bold"><span class="bold">Član 2.<br>Finansijska podrška</span></p>
				<p>Zemlja domaćin će, pored godišnjeg finansijskog doprinosa obezbeđivati i iznos od 20.000 evra jednom godišnje za operativne troškove Sekretarijata.</p>
				<p class="bold"><span class="bold">ANEКS 2</span></p>
				<p class="bold"><span class="bold">Član 1.</span></p>
				<p class="bold"><span class="bold">ANEКS 3<br>PREGLED OКVIRNOG GODIŠNJEG BUDŽETA ZA PERIOD 2011–2013.</span></p>
				<p>Obračun godišnjih doprinosa članica ERI SEE za ERI SEE (operativni i ukupni troškovi) sačinjen je u skladu sa metodologijom koja je razrađena za doprinose u КSSu<span class="superscript">1</span>. Članice ERI SEE su kategorizovane i podeljene u četiri grupe u skladu sa nivoom bruto domaćeg proizvoda prema kupovnoj moći, na sledeći način:</p>
				<table class="tabela-sa-borderom">
					<tbody>
						<tr>
							<td>
								<p>Grupa</p>
							</td>
							<td>
								<p>BDP i КM, mlrd $<span class="superscript">2</span> </p>
							</td>
							<td>
								<p>Godišnji doprinosi u € po zemlji članici</p>
							</td>
						</tr>
						<tr>
							<td>
								<p>I</p>
							</td>
							<td>
								<p>&lt;10.0</p>
							</td>
							<td>
								<p>€5.400</p>
							</td>
						</tr>
						<tr>
							<td>
								<p>II</p>
							</td>
							<td>
								<p>&lt;50.0</p>
							</td>
							<td>
								<p>€ 7.200</p>
							</td>
						</tr>
						<tr>
							<td>
								<p>III</p>
							</td>
							<td>
								<p>&gt;50.0</p>
							</td>
							<td>
								<p>€ 9.000</p>
							</td>
						</tr>
						<tr>
							<td>
								<p>IV</p>
							</td>
							<td>
								<p>&gt;70.0</p>
							</td>
							<td>
								<p>€ 14.400</p>
							</td>
						</tr>
					</tbody>
				</table>
				<p>Za sadašnje potpisnice odgovarajući godišnji doprinos za period 2011–2013. iznosi: za Albaniju (grupa II) € 7.200, za Hrvatsku (grupa IV), € 14.400, za Makedoniju (grupa II) € 7.200, za Crnu Goru (grupa I) € 5.400, i za Srbiju (grupa III) € 9.000. Upravni odbor ERI SEE može u dogovoru sa ministarstvima za obrazovanje zemalja članica ERI SEE odrediti drugačiji nivo doprinosa posle prve tri godine.</p>
				<p>Buduća Zemlja domaćin će dati oko € 20.000 za operativne troškove kako je navedeno u Aneksu 2 kao dodatak svom godišnjem doprinosu.</p>
				<p>Godišnja finansijska sredstva iz drugih izvora u iznosu od € 110.000 od kojih je € 15.000 za operativne troškove, su doprinosi koji se očekuju od Austrije, Holandije i Švajcarske za 2011.</p>
				<p>Iznos godišnjih doprinosa bilo koje strane koja bi pristupila ovom Memorandumu je obračunat u skladu sa prethodno pomenutom metodologijom i informacijama o očekivanim doprinosima je već formalno saopštena nadležnim ministarstvima ERISEE regiona.</p>
				<p><span class="italik">Memorandum o razumevanju</span></p>
				<p><span class="italik">Uloge u organizacije Inicijative za reformu obrazovanja u Jugoistočnoj Evropi ERISEE</span></p>
				<p>Na osnovu slobodnog proračuna za deset članica, ukupan projektovan godišnji budžet za ERI SEE iznosi € 220.000 od kojih je oko € 75.000 predviđeno za operativne troškove (ERI SEE Sekretarijat).</p>
				<p class="f"><span class="italik">–––––––––</span></p>
				<p class="f"><span class="italik">1 Metodologija RCC obuhvata obračune doprinosa za period od tri godine</span></p>
				<p class="f"><span class="italik">2 Bruto domaći proizvod i kupovna moć, Izvor IMF, Oktobar 2009.</span></p>
				<p class="bold"><span class="bold">Član 2.</span></p>
				<p>Za Republiku Moldaviju i Bosnu i Hercegovinu koje su pristupile Memorandumu o razumevanju Protokolima potpisanim od strane nadležnih ministara za obrazovanje i od strane Predsedavajućeg ERI SEE 27. decembra 2010. i 11. marta 2011. odnosno, u skladu sa Aneksom 3 Memoranduma o razumevanju, godišnji doprinos za 2011–2013. iznosi:</p>
				<p>– Za Moldaviju 5,400.00 evra i</p>
				<p>– Bosnu i Hercegovinu 7,200.00 evra.</p>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

