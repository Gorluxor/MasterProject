<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">




 p.MsoNormal
	{margin-top:0cm;
	margin-right:0cm;
	margin-bottom:0.667rem;
	margin-left:0cm;
	line-height:107%;
	font-size:0.917rem;
	font-family:"Calibri",sans-serif;
	}
.auto-style1 {
	text-align: center;
}
a {
	color: #008000;
}
.auto-style2 {
	text-align: left;
}
.auto-style3 {
	color: #008000;
}
</style>

<p>&nbsp;</p>
<p>&nbsp;&nbsp;</p>
<p class="redakcijskipreciscentekst">Redakcijski prečišćen tekst&nbsp; </p>
<p class="odluka-zakon">ZAКON</p>
<p class="odluka-zakon">o Vladi</p>
<p class="auto-style1">„Službeni glasnik RS“, br. 55 od 27. juna 2005, 71 od 19. 
avgusta 2005 - ispravka, 101 od 6. novembra 2007, 65 od 5. jula 2008, 16 od 11. 
marta 2011, 68 od 18. jula 2012 - US, 72 od 26. jula 2012, 74 od 31. jula 2012 - 
ispravka US, 7 od 28. januara 2014 - US, 44 od 26. aprila 2014, <span title="Zakon o planskom sistemu Republike Srbije (Službeni glasnik RS, broj 30/2018)">30 od 20. aprila 
2018 - <span class="auto-style3">dr. zakon</span></span></p>
<p class="auto-style1">&nbsp;</p>
<p class="clan">I. UVODNE ODREDBE </p>
<p class="bold">Položaj Vlade</p>
<p class="clan">Član 1.</p>
<p class="v2-clan-left-1">Vlada je nosilac izvršne vlasti u Republici Srbiji.</p>
<p><span class="hide-change">*Službeni glasnik RS, broj 101/2007</span></p>
<p class="v2-clan-1">Utvrđivanje i vođenje politike i izvršavanje zakona</p>
<p class="hide-change">*Službeni glasnik RS, broj 101/2007</p>
<p class="clan">Član 2.</p>
<p>Vlada <span class="v2-clan-left-1">utvrđuje i</span> vodi politiku Republike Srbije u okviru 
Ustava i zakona <span class="v2-clan-left-1">i drugih opštih akata</span> Narodne skupštine.</p>
<p>Vlada izvršava zakone i druge opšte akte Narodne skupštine 
tako što donosi opšte i pojedinačne pravne akte i preduzima druge mere. 
</p>
<p class="hide-change">*Službeni glasnik RS, broj 101/2007</p>
<p class="bold">Predlaganje akata Narodnoj skupštini</p>
<p class="clan">Član 3.</p>
<p>Vlada predlaže Narodnoj skupštini zakone, budžet i druge 
opšte i pojedinačne akte. </p>
<p class="bold">Zastupanje Republike Srbije</p>
<p class="clan">Član 4.</p>
<p>Vlada zastupa Republiku Srbiju kao pravno lice i pri tome 
vrši prava i obaveze koje Republika Srbija ima kao osnivač javnih preduzeća, 
ustanova i drugih organizacija, ako zakonom nije što drugo određeno. 
</p>
<p class="bold">Raspolaganje imovinom Republike Srbije </p>
<p class="clan">Član 5. </p>
<p>Vlada raspolaže imovinom Republike Srbije, ako zakonom nije 
što drugo određeno. </p>
<p class="v2-clan-1">Staranje o ustavnosti i zakonitosti</p>
<p class="hide-change">*Službeni glasnik RS, broj 101/2007</p>
<p class="v2-clan-1">Član 6.</p>
<p class="v2-clan-left-1">Vlada je dužna da obustavi od izvršenja opšti akt 
opštine, grada i grada Beograda za koji smatra da nije saglasan Ustavu ili 
zakonu, rešenjem koje stupa na snagu kad se objavi u "Službenom glasniku 
Republike Srbije".</p>
<p class="v2-clan-left-1">Rešenje o obustavi od izvršenja prestaje da važi ako 
Vlada u roku od pet dana od objavljivanja rešenja ne pokrene postupak za ocenu 
ustavnosti i zakonitosti opšteg akta.</p>
<p class="hide-change">*Službeni glasnik RS, broj 101/2007</p>
<p class="clan">Odgovornost Vlade</p>
<p class="clan">Član 7.</p>
<p>Vlada je u okviru svojih nadležnosti samostalna. 
</p>
<p>Vlada je odgovorna Narodnoj skupštini za vođenje politike 
Republike Srbije, za izvršavanje zakona i drugih opštih akata Narodne skupštine, 
za stanje u svim oblastima iz svoje nadležnosti i za rad organa državne uprave 
<span class="v2-clan-left-1">i 
imalaca javnih ovlašćenja na nivou Republike</span>.</p>
<p class="hide-change">*Službeni glasnik RS, broj 72/2012 </p>
<p class="bold">Ovlašćenja prema organima državne uprave <span class="v2-clan-1">
i imaocima javnih ovlašćenja na nivou Republike</span></p>
<p class="hide-change">*Službeni glasnik RS, broj 72/2012 </p>
<p class="clan">Član 8.</p>
<p>Vlada nadzire rad organa državne uprave, usmerava organe 
državne uprave u sprovođenju politike i izvršavanju zakona i drugih opštih akata i 
usklađuje njihov rad. </p>
<p>Ako organ državne uprave <span class="v2-clan-left-1">ili imalac javnih ovlašćenja na 
nivou Republike</span> ne donese propis, donosi ga Vlada ako bi nedonošenje propisa 
moglo izazvati štetne posledice po život ili zdravlje ljudi, životnu sredinu, 
privredu ili imovinu veće vrednosti. </p>
<p>Vlada može poništiti ili ukinuti propis organa državne 
uprave<span class="v2-clan-left-2"> </span>&nbsp;koji je u suprotnosti sa zakonom ili propisom Vlade i odrediti rok za 
donošenje novog propisa.</p>
<p class="hide-change">*Službeni glasnik RS, broj 72/2012 </p>
<p> <span class="hide-change">**Službeni glasnik RS, broj 7/2014 </span>(<a href="http://www.pravno-informacioni-sistem.rs/SlGlasnikPortal/extref/fc8807ab-50d5-17d8-a9f3-8133f7b67be2&amp;actid=19113&amp;regactid=&amp;doctype=supa&amp;latest=false" target="_blank">Odluka US</a>)</p>
<p class="bold">Javnost rada</p>
<p class="clan">Član 9.</p>
<p>Rad Vlade je javan. </p>
<p>Vlada je dužna da javnosti omogući uvid u svoj rad, prema 
zakonu kojim se uređuje slobodan pristup informacijama od javnog značaja i 
poslovniku Vlade. </p>
<p class="clan">II. SASTAV, MANDAT I UREĐENJE VLADE </p>
<p class="bold">1. Sastav Vlade i položaj članova Vlade </p>
<p class="italik">Sastav Vlade </p>
<p class="clan">Član 10.</p>
<p>Vladu čine predsednik Vlade, jedan ili više potpredsednika 
Vlade i resorni ministri. </p>
<p>Vlada može imati ministre bez portfelja. </p>
<p>Broj potpredsednika Vlade i ministara bez portfelja određuje 
Narodna skupština pri svakom izboru Vlade, na predlog kandidata za predsednika 
Vlade. </p>
<p>Nespojivost i sukob interesa </p>
<p class="clan">Član 11.</p>
<p class="v2-clan-left-1">Član Vlade ne može biti na drugoj javnoj funkciji u 
državnom organu, organu autonomne pokrajine, opštine, grada, grada Beograda, 
niti vršiti delatnost koja je po zakonu nespojiva s dužnošću člana Vlade, niti 
stvoriti mogućnost sukoba javnog i privatnog interesa.</p>
<p class="v2-clan-left-1">Član Vlade dužan je da se u svemu povinuje propisima 
kojima se uređuje sukob interesa pri vršenju javnih funkcija.</p>
<p class="hide-change">*Službeni glasnik RS, broj 101/2007</p>
<p class="italik">Predsednik Vlade </p>
<p class="clan">Član 12.</p>
<p>Predsednik Vlade vodi i usmerava Vladu, stara se o 
jedinstvu političkog delovanja Vlade, usklađuje rad članova Vlade, predstavlja 
Vladu i saziva i vodi njene sednice. </p>
<p>Predsednik Vlade može ostalim članovima Vlade davati 
obavezna uputstva i posebna zaduženja, shodno programu i politici Vlade. 
</p>
<p class="v2-clan-left-1">Predsednik Vlade može biti i ministar.</p>
<p class="v2-clan-left-1">Članovi Vlade, državni sekretari i direktori posebnih 
organizacija i službi Vlade dužni su da poštuju i izvršavaju obavezna uputstva i 
posebna zaduženja koje im da predsednik Vlade, shodno programu i politici Vlade.</p>
<p>Član Vlade može zahtevati da Vlada odluči da li je pri tome 
predsednik Vlade prekoračio svoja ovlašćenja. </p>
<p class="hide-change">*Službeni glasnik RS, broj 16/2011</p>
<p class="italik">Potpredsednik Vlade</p>
<p class="clan">Član 13.</p>
<p>Potpredsednik Vlade usmerava i usklađuje rad organa državne 
uprave u oblastima koje odredi predsednik Vlade. </p>
<p>Predsednik Vlade može ovlastiti potpredsednika Vlade da 
rukovodi projektom iz delokruga više organa državne uprave.</p>
<p class="hide-change"><em>Brisan je raniji stav 3. (vidi član 1. Zakona – 65/2008-3)</em></p>
<p class="v2-clan-left-1">Potpredsednik Vlade može biti i ministar.</p>
<p>U svemu ostalom na položaj potpredsednika Vlade shodno se 
primenjuju odredbe ovog zakona koje se odnose na ministre. </p>
<p class="hide-change">*Službeni glasnik RS, broj 16/2011</p>
<p class="auto-style1"> <span class="v2-italik-1" style="text-align:center!important">Prvi potpredsednik Vlade</span><span class="v2-italik-2"> </span></p>
<p class="hide-change">*Službeni glasnik RS, broj 65/2008</p>
<p> <span class="hide-change">**Službeni glasnik RS, broj 68/2012</span> (<a href="http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/extref/459b9c65-15c7-804a-3c24-4f5e0a4a9b39&amp;actid=13995&amp;regactid=&amp;doctype=supa&amp;latest=false" target="_blank">Odluka US</a>)</p>
<p class="v2-clan-1">Član 13a</p>
<p><span class="v2-clan-left-1">Predsednik Vlade određuje jednog potpredsednika Vlade za 
prvog potpredsednika Vlade</span><span class="v2-clan-left-2"> </span>
<span class="auto-style2">,</span><span class="v2-clan-left-1"> koji ga zamenjuje za vreme odsutnosti ili 
sprečenosti sa svim ovlašćenjima predsednika Vlade, izuzev ovlašćenja na 
predlaganje izbora ili razrešenja člana Vlade.</span></p>
<p><span class="v2-clan-left-1">Prvi potpredsednik Vlade</span><span class="v2-clan-left-2">
</span><span class="v2-clan-left-1">&nbsp;pomaže predsedniku Vlade u 
vođenju i usmeravanju Vlade, staranju o jedinstvu političkog delovanja Vlade i 
usklađivanju rada članova Vlade.</span> </p>
<p><span class="v2-clan-left-1">U svemu ostalom na položaj prvog potpredsednika Vlade</span><span class="v2-clan-left-2">
</span><span class="v2-clan-left-1">&nbsp;shodno se primenjuju odredbe ovog zakona koje se odnose na potpredsednika Vlade.</span> 
</p>
<p class="hide-change">*Službeni glasnik RS, broj 65/2008</p>
<p> <span class="hide-change">**Službeni glasnik RS, broj 68/2012</span> (<a href="http://www.pravno-informacioni-sistem.rs/SlGlasnikPortal/http://www.pravno-informacioni-sistem.rs/SlGlasnikPortal/extref/459b9c65-15c7-804a-3c24-4f5e0a4a9b39&amp;actid=13995&amp;regactid=&amp;doctype=supa&amp;latest=false" target="_blank">Odluka US</a>)</p>
<p class="italik">Ministri </p>
<p class="clan">Član 14.</p>
<p>Ministar može podnositi Vladi predloge za uređivanje pitanja 
iz nadležnosti Vlade i Narodne skupštine i zahtevati da Vlada zauzme stav o 
pitanju iz njegove nadležnosti. </p>
<p>Ministar je dužan da obaveštava Vladu o svemu što je bitno 
za vođenje politike i odlučivanje Vlade. </p>
<p>Ministar je odgovoran za sprovođenje programa i politike 
Vlade, za odluke i mere koje je doneo ili propustio da donese ili preduzme i za 
izvršavanje obaveznih uputstava i posebnih zaduženja koja mu je odredio predsednik 
Vlade. </p>
<p class="bold">2. Mandat Vlade</p>
<p class="italik">Izbor Vlade </p>
<p class="clan">Član 15.</p>
<p>Vladu bira Narodna skupština posle svakog konstituisanja, na 
predlog kandidata za predsednika Vlade. </p>
<p>Narodna skupština odlučuje o izboru Vlade u celini. 
</p>
<p>Vlada je izabrana većinom glasova od ukupnog broja narodnih 
poslanika. </p>
<p>Početak i prestanak mandata Vlade</p>
<p class="italik">Član 16.</p>
<p>Mandat Vlade teče od polaganja zakletve pred Narodnom 
skupštinom. </p>
<p class="v2-clan-left-1">Zakletva glasi: "Zaklinjem se na odanost Republici 
Srbiji i svojom čašću obavezujem da ću poštovati Ustav i zakon, da ću dužnost 
člana Vlade vršiti savesno, odgovorno i predano i biti posvećen očuvanju Кosova i 
Metohije unutar Republike Srbije".</p>
<p>Vladi prestaje mandat sa prestankom mandata Narodne 
skupštine, izglasavanjem nepoverenja,<span class="v2-clan-left-1"> neizglasavanjem poverenja,</span> ostavkom Vlade, 
izglasavanjem nepoverenja predsedniku Vlade i ostavkom predsednika Vlade. 
</p>
<p><span class="hide-change">Brisan je raniji stav 4. (vidi član 5. Zakona - 101/2007-3)</span></p>
<p class="hide-change">*Službeni glasnik RS, broj 101/2007</p>
<p class="italik">Ovlašćenja Vlade i člana Vlade posle prestanka mandata Vlade</p>
<p class="clan">Član 17.</p>
<p>Vlada kojoj je prestao mandat može vršiti samo tekuće 
poslove i ne može predlagati Narodnoj skupštini zakone i druge opšte akte niti 
donositi propise, izuzev ako je njihovo donošenje vezano za zakonski rok ili to 
nalažu potrebe države, interesi odbrane ili prirodna, privredna ili tehnička 
nesreća. </p>
<p>Ona ne može postavljati <span class="v2-clan-left-1">državne službenike na položaj</span> u 
organima državne uprave, a pri vršenju osnivačkih prava Republike Srbije može 
jedino da imenuje ili da saglasnost na imenovanje vršioca dužnosti direktora i 
članova upravnog i nadzornog odbora. </p>
<p>Vlada kojoj je prestao mandat ne može predsedniku Republike 
predložiti raspuštanje Narodne skupštine. </p>
<p>Član Vlade kome je mandat prestao usled prestanka mandata 
Vlade ima ista ovlašćenja kao član Vlade koji je podneo ostavku. </p>
<p class="hide-change">*Službeni glasnik RS, broj 101/2007</p>
<p class="italik">Nepoverenje Vladi. Nepoverenje predsedniku Vlade 
</p>
<p class="clan">Član 18.</p>
<p>Najmanje<span class="v2-clan-left-1"> 60</span> narodnih poslanika može predložiti Narodnoj 
skupštini da se Vladi izglasa nepoverenje. </p>
<p>Vladi je izglasano nepoverenje većinom glasova od ukupnog 
broja narodnih poslanika. </p>
<p class="v2-clan-left-1">Predlog narodnih poslanika se razmatra na prvoj 
narednoj sednici Narodne skupštine, a najranije po isteku pet dana od podnošenja 
predloga.</p>
<p class="v2-clan-left-1">Predlog za izglasavanje nepoverenja predsedniku Vlade se 
razmatra u istom roku kao i predlog za izglasavanje nepoverenja Vladi.</p>
<p class="hide-change">*Službeni glasnik RS, broj 101/2007</p>
<p class="italik">Poverenje Vladi</p>
<p class="clan">Član 19.</p>
<p class="v2-clan-left-1">Vlada može predložiti Narodnoj skupštini da glasa o 
poverenju Vladi.</p>
<p class="v2-clan-left-1">Predlog Vlade se razmatra na prvoj narednoj sednici 
Narodne skupštine, a najranije po isteku pet dana od podnošenja predloga.</p>
<p class="v2-clan-left-1">Vlada može zahtevati da se glasa o poverenju Vladi i na 
sednici Narodne skupštine koja je u toku.</p>
<p class="v2-clan-left-1">Vladi nije izglasano poverenje ako većina od ukupnog 
broja narodnih poslanika ne glasa za poverenje Vladi.</p>
<p class="hide-change">*Službeni glasnik RS, broj 101/2007</p>
<p class="italik">Ostavka predsednika Vlade. Ostavka Vlade </p>
<p class="clan">Član 20.</p>
<p class="v2-clan-left-1">Predsednik Vlade može podneti ostavku, koju upućuje 
predsedniku Narodne skupštine i o kojoj obaveštava predsednika Republike i 
javnost.</p>
<p>Narodna skupština na prvoj narednoj sednici<span class="v2-clan-left-1">
</span>&nbsp;bez rasprave 
prima k znanju da je predsednik Vlade podneo ostavku i time Vladi prestaje 
mandat. </p>
<p>Predsednik Vlade može obrazložiti ostavku u Narodnoj 
skupštini. </p>
<p>Na podnošenje ostavke cele Vlade shodno se primenjuju odredbe 
o podnošenju ostavke predsednika Vlade. </p>
<p class="hide-change">*Službeni glasnik RS, broj 101/2007</p>
<p class="italik">Prestanak mandata ministra </p>
<p class="clan">Član 21.</p>
<p>Ministru prestaje mandat sa svakim prestankom mandata 
Vlade, izglasavanjem nepoverenja, razrešenjem ili ostavkom. </p>
<p>Ministru je izglasano nepoverenje ili razrešenje većinom 
glasova od ukupnog broja narodnih poslanika. </p>
<p class="italik">Nepoverenje ministru. Razrešenje ministra</p>
<p class="clan">Član 22.</p>
<p>Predlog za izglasavanje nepoverenja ministru podnosi Narodnoj 
skupštini najmanje<span class="v2-clan-left-1"> 60</span> narodnih poslanika. </p>
<p>Predlog za razrešenje ministra podnosi Narodnoj skupštini 
predsednik Vlade.</p>
<p class="v2-clan-left-1">Predlog za izglasavanje nepoverenja ministru počinje da 
se razmatra u istom roku kao i predlog za izglasavanje nepoverenja Vladi.</p>
<p class="v2-clan-left-2">Od podnošenja predloga predsednika Vlade za razrešenje 
ministra do odluke Narodne skupštine ministar ne može vršiti svoja ovlašćenja, 
već njih preuzima član Vlade koga predsednik Vlade ovlasti.</p>
<p class="hide-change">*Službeni glasnik RS, broj 101/2007</p>
<p class="hide-change">**Službeni glasnik RS, broj 16/2011</p>
<p class="italik">Ostavka ministra</p>
<p class="clan">Član 23.</p>
<p class="v2-clan-left-1">Ministar može podneti ostavku, koju upućuje 
predsedniku Vlade, a koju predsednik Vlade prosleđuje predsedniku Narodne 
skupštine.</p>
<p>Narodna skupština na prvoj narednoj sednici bez rasprave 
prima k znanju da je ministar podneo ostavku i time mu prestaje mandat. 
</p>
<p>Ministar može obrazložiti ostavku u Narodnoj skupštini. 
</p>
<p class="hide-change">*Službeni glasnik RS, broj 101/2007</p>
<p class="italik">Ovlašćenja ministra koji je podneo ostavku </p>
<p class="clan">Član 24.</p>
<p>Ministar koji je podneo ostavku dužan je da vrši tekuće 
poslove dok mu ne prestane mandat. </p>
<p>Pri tome on ne može donositi propise, izuzev ako je njihovo 
donošenje vezano za zakonski rok ili to nalažu potrebe države, interesi odbrane 
ili prirodna, privredna ili tehnička nesreća, a pri vršenju osnivačkih prava 
Republike Srbije može jedino da imenuje ili da saglasnost na imenovanje vršioca 
dužnosti direktora i članova upravnog i nadzornog odbora. </p>
<p class="italik">Preuzimanje ovlašćenja ministra kome je prestao mandat. Izbor 
novog ministra </p>
<p class="clan">Član 25.</p>
<p>Ovlašćenja ministra kome je prestao mandat vrši član Vlade 
koga predsednik Vlade ovlasti. </p>
<p>Predsednik Vlade dužan je da predloži Narodnoj skupštini 
izbor novog ministra u roku od 15 dana od prestanka mandata prethodnog ministra. 
</p>
<p>Novi ministar izabran je većinom glasova od ukupnog broja 
narodnih poslanika. </p>
<p class="bold">3. Uređenje Vlade</p>
<p class="italik">Donošenje odluka Vlade </p>
<p class="clan">Član 26.</p>
<p>Vlada odluke donosi na sednici, većinom glasova svih 
članova Vlade. </p>
<p class="v2-clan-left-1">U slučaju da Vlada ima paran broj članova, odluka 
Vlade je doneta i ako za nju glasa najmanje polovina svih članova Vlade, pod 
uslovom da je za odluku glasao predsednik Vlade.</p>
<p>Način rada i odlučivanja Vlade, i akti koje donosi 
predsednik Vlade, detaljnije se uređuju poslovnikom Vlade. </p>
<p class="hide-change">*Službeni glasnik RS, broj 65/2008&nbsp;</p>
<p class="v2-italik-1">Predstavljanje stavova Vlade</p>
<p class="hide-change">*Službeni glasnik RS, broj 16/2011</p>
<p class="v2-clan-1">Član 26a</p>
<p class="v2-clan-left-1">Članovi Vlade, državni sekretari i direktori posebnih 
organizacija i službi Vlade dužni su da u javnim izjavama i nastupima u javnosti 
izražavaju i zastupaju stavove Vlade. </p>
<p class="v2-clan-left-1">Odluku Vlade dužan je da zastupa u javnosti i član 
Vlade koji je glasao protiv nje ili je bio uzdržan.</p>
<p class="v2-clan-left-1">Informacije o radu Vlade ne mogu se davati suprotno 
načinu određenom poslovnikom Vlade ili na način na osnovu kojeg se ne može 
utvrditi koji član Vlade, državni sekretar i direktor posebne organizacije i 
službe Vlade daje informaciju.</p>
<p class="hide-change">*Službeni glasnik RS, broj 16/2011</p>
<p class="italik">Кabinet predsednika Vlade i kabinet potpredsednika Vlade 
</p>
<p class="clan">Član 27.</p>
<p>Predsednik Vlade i potpredsednici Vlade imaju kabinete, 
koji po njihovom nalogu vrše stručne i druge poslove za njihove potrebe. 
Predsednik i potpredsednik Vlade mogu unutar kabineta imenovati savetnike. 
</p>
<p>Radni odnos u kabinetu zasniva se na određeno vreme, dok 
traje dužnost predsednika Vlade odnosno potpredsednika Vlade. Prava i obaveze 
savetnika koji ne budu zasnovali radni odnos uređuju se ugovorom, prema opštim 
pravilima građanskog prava, a naknada za rad prema merilima koja odredi Vlada. 
</p>
<p>Кabinete vode šefovi kabineta, koje postavljaju i razrešavaju predsednik Vlade 
odnosno potpredsednik Vlade<span class="v2-clan-left-1">.</span></p>
<p>Šefu kabineta prestaje mandat sa prestankom mandata 
predsednika Vlade odnosno potpredsednika Vlade, ostavkom ili razrešenjem. 
</p>
<p class="hide-change">*Službeni glasnik RS, broj 101/2007</p>
<p class="italik">Saveti predsednika Vlade</p>
<p class="clan">Član 28.</p>
<p class="v2-clan-left-1">Predsednik Vlade može da osnuje savet za ekonomski 
razvoj, savet za državne organe i javne službe i druge savete. Sastav saveta 
određuje se aktom o njegovom osnivanju.</p>
<p>Savet predlaže predsedniku Vlade razvojnu politiku u 
oblasti za koju je osnovan, daje mu mišljenja o predlozima ostalih članova Vlade, 
priprema predloge koje predsednik Vlade iznosi radi razmatranja na sednici Vlade 
i po nalogu predsednika Vlade razmatra ostala pitanja u oblasti za koju je 
osnovan. </p>
<p>Članove saveta postavlja i razrešava predsednik Vlade i oni 
nisu u radnom odnosu u Vladi. </p>
<p class="hide-change">*Službeni glasnik RS, broj 44/2014&nbsp;</p>
<p class="italik">Generalni sekretarijat Vlade</p>
<p class="clan">Član 29. </p>
<p>Vlada ima Generalni sekretarijat Vlade, koji je zadužen za 
stručne i druge poslove za potrebe Vlade. </p>
<p>Delokrug Generalnog sekretarijata Vlade detaljnije se 
uređuje uredbom i poslovnikom Vlade. </p>
<p class="italik">Generalni sekretar Vlade</p>
<p class="clan">Član 30.</p>
<p>Vlada ima <span class="v2-clan-left-1">Generalnog sekretara Vlade</span>, koga postavlja i 
razrešava Vlada na predlog predsednika Vlade. </p>
<p>Generalni sekretar odgovoran je predsedniku Vlade i Vladi. 
</p>
<p>Generalni sekretar Vlade vodi Generalni sekretarijat Vlade, 
stara se o izvršavanju akata Vlade i o pripremi sednica Vlade i pomaže 
predsedniku Vlade u drugim poslovima Vlade. </p>
<p class="v2-clan-left-2">Generalnom sekretaru Vlade mandat prestaje postavljenjem 
novog Generalnog sekretara Vlade, ostavkom ili razrešenjem.</p>
<p class="hide-change">*Službeni glasnik RS, broj 71/2005</p>
<p class="hide-change">**Službeni glasnik RS, broj 16/2011</p>
<p class="italik">Službe Vlade</p>
<p class="clan">Član 31.</p>
<p>Vlada uredbom osniva službe za stručne ili tehničke poslove 
za svoje potrebe ili za poslove zajedničke za sve ili više organa državne 
uprave, i propisuje njihovo uređenje i delokrug.</p>
<p>Na službe Vlade primenjuju se propisi o uređenju, načinu 
rada, finansiranju i radnim odnosima u organima državne uprave, ako posebnim 
propisom nije što drugo određeno. </p>
<p class="italik">Vođenje službi Vlade </p>
<p class="clan">Član 32.</p>
<p>Službu Vlade vodi direktor koji je odgovoran predsedniku 
Vlade ili Generalnom sekretaru Vlade, a može je voditi i ministar bez portfelja.
</p>
<p>Direktora službe Vlade koji je odgovoran predsedniku Vlade 
postavlja Vlada na predlog predsednika Vlade. </p>
<p>Ostale direktore službi Vlade postavlja Vlada na predlog 
Generalnog sekretara Vlade. </p>
<p>Predsednik Vlade može potpredsedniku Vlade preneti svoja 
ovlašćenja prema direktoru službe koji mu je odgovoran. </p>
<p class="italik">Radna tela Vlade</p>
<p class="clan">Član 33.</p>
<p>Vlada obrazuje stalna radna tela, radi davanja mišljenja i 
predloga u pitanjima iz nadležnosti Vlade i usklađivanja stavova organa državne 
uprave pre razmatranja nekog predloga na sednici Vlade. </p>
<p>Vlada može da obrazuje povremena radna tela, radi 
razmatranja pojedinih pitanja iz svoje nadležnosti i davanja predloga, mišljenja i 
stručnih obrazloženja. </p>
<p>Stalna radna tela obrazuju se poslovnikom, a povremena 
radna tela odlukom kojom se utvrđuju i njihov zadatak i sastav. </p>
<p>Vlada može poslovnikom ovlastiti stalna radna tela 
sastavljena isključivo od njenih članova za donošenje pojedinačnih akata iz svoje 
nadležnosti, izuzev za postavljenja i razrešenja funkcionera u organima državne 
uprave i službama Vlade. </p>
<p class="clan">III. ODNOS SA NARODNOM SКUPŠTINOM I PREDSEDNIКOM REPUBLIКE 
</p>
<p class="bold">1. Odnos Narodne skupštine i Vlade</p>
<p class="italik">Predlaganje zakona </p>
<p class="clan">Član 34.</p>
<p>Vlada predlaže zakone i druge opšte akte Narodnoj skupštini 
i daje mišljenja o predlozima zakona i drugih opštih akata koje nije sama 
predložila. </p>
<p class="italik">Predlaganje budžeta</p>
<p class="clan">Član 35.</p>
<p>Vlada svake godine predlaže Narodnoj skupštini na usvajanje 
budžet Republike Srbije. </p>
<p>Predlog budžeta podnosi se Narodnoj skupštini najkasnije do 
1. novembra tekuće godine. </p>
<p class="italik">Podnošenje izveštaja Narodnoj skupštini</p>
<p class="clan">Član 36.</p>
<p>Vlada podnosi Narodnoj skupštini izveštaj o svom radu za 
proteklu godinu najkasnije 60 dana pre podnošenja predloga završnog računa budžeta 
Republike Srbije. </p>
<p>Na zahtev Narodne skupštine, Vlada i svaki njen član dužni 
su da joj podnesu izveštaj o svom radu. </p>
<p class="italik">Predlozi Narodne skupštine i Vlade</p>
<p class="clan">Član 37. </p>
<p>Vlada je dužna da zauzme stav o predlogu Narodne skupštine 
koji je podnet u pitanju iz nadležnosti Vlade. </p>
<p>Vlada može predložiti Narodnoj skupštini da raspravi pitanje 
iz nadležnosti Vlade i da o njemu zauzme stav. </p>
<p class="italik">Učešće u radu Narodne skupštine</p>
<p class="clan">Član 38. </p>
<p>Predstavnici Vlade učestvuju u radu Narodne skupštine pri 
usvajanju zakona i drugih opštih akata koje je predložila Vlada. </p>
<p>Pri usvajanju zakona i drugih opštih akata koje Vlada nije 
predložila dužni su da učestvuju na zahtev Narodne skupštine. </p>
<p class="italik">Dostavljanje podataka Narodnoj skupštini</p>
<p class="clan">Član 39.</p>
<p>Vlada i svaki njen član dužni su da dostave Narodnoj 
skupštini izveštaje i podatke koji su joj potrebni radi raspravljanja pitanja 
vezanih za rad Vlade ili njenog člana. </p>
<p class="auto-style1"><span class="hide-change"><em>Brisan je naslov iznad člana 40. (vidi član 13. Zakona – 
101/2007-3)</em></span></p>
<p class="clan">Član 40.</p>
<p class="v2-clan-left-1">Odnosi predsednika Republike i Vlade zasnivaju se na 
saradnji i na pravima i dužnostima koji su određeni Ustavom, zakonom i drugim 
opštim aktima.</p>
<p class="hide-change">*Službeni glasnik RS, broj 101/2007</p>
<p class="auto-style1"><span class="hide-change"><em>Brisan je naslov iznad člana 41. (vidi član 14. Zakona – 
101/2007-3)</em></span></p>
<p class="hide-change" style="text-align: center"><em>Član 41. </em> </p>
<p class="hide-change" style="text-align: center"><em>Brisan je (vidi član 14. Zakona – 101/2007-3)</em></p>
<p class="hide-change" style="text-align: center">&nbsp;</p>
<p class="clan">IV. AКTI VLADE</p>
<p class="bold">Uredba i poslovnik </p>
<p class="clan">Član 42.</p>
<p>Vlada uredbom podrobnije razrađuje odnos uređen zakonom, u 
skladu sa svrhom i ciljem zakona. </p>
<p>Vlada donosi poslovnik kojim, u skladu sa ovim zakonom, 
propisuje uređenje, način rada i odlučivanja Vlade. </p>
<p class="bold">Odluke, rešenja i zaključci</p>
<p class="clan">Član 43.</p>
<p>Vlada odlukom osniva javna preduzeća, ustanove i druge 
organizacije, preduzima mere i uređuje pitanja od opšteg značaja i odlučuje o 
drugim stvarima za koje je zakonom ili uredbom određeno da ih Vlada uređuje 
odlukom. </p>
<p>Vlada rešenjem odlučuje o postavljenjima, imenovanjima i 
razrešenjima, u upravnim stvarima i u drugim pitanjima od pojedinačnog značaja. 
</p>
<p>Кad ne donosi druge akte, Vlada donosi zaključke. 
</p>
<p class="bold">Memorandum o budžetu</p>
<p class="clan">Član 44. </p>
<p>Vlada usvaja memorandum o budžetu, koji sadrži osnovne 
ciljeve politike javnih finansija i makroekonomske politike. </p>
<p class="bold"><span class="v2-clan-1">&nbsp;</span> Deklaracija</p>
<p class="hide-change">*Službeni glasnik RS, broj 30/2018</p>
<p class="clan">Član 45.</p>
<p><span class="hide-change"><em>Prestao je da važi raniji stav 1. (vidi član 
56. Zakona - 30/2018-3)</em></span></p>
<p>Deklaracijom se izražava stav Vlade o nekom pitanju. 
</p>
<p class="bold">Objavljivanje akata Vlade</p>
<p class="clan">Član 46.</p>
<p>Uredbe, odluke, poslovnik, memorandum o budžetu i rešenja<span class="v2-clan-left-1">
</span>&nbsp;objavljuju se u „Službenom glasniku Republike Srbije”. </p>
<p>Ostali akti Vlade i predsednika Vlade mogu se objaviti u 
„Službenom glasniku Republike Srbije” ako je to ovim zakonom ili drugim propisom 
određeno ili ako tako pri njihovom donošenju odluči Vlada. </p>
<p class="hide-change">*Službeni glasnik RS, broj 101/2007</p>
<p class="clan">V. PRELAZNE I ZAVRŠNE ODREDBE </p>
<p class="bold">Donošenje podzakonskih propisa</p>
<p class="clan">Član 47. </p>
<p>Vlada je dužna da u roku od 90 dana od dana stupanja na 
snagu ovog zakona donese poslovnik Vlade i propiše uređenje i rad Generalnog 
sekretarijata Vlade, kabineta predsednika Vlade i potpredsednika Vlade, saveta 
predsednika Vlade i službi Vlade. </p>
<p class="bold">Prestanak važenja Zakona o Vladi Republike Srbije</p>
<p class="clan">Član 48.</p>
<p>Danom stupanja na snagu ovog zakona prestaje da važi Zakon o 
Vladi Republike Srbije („Službeni glasnik RS”, br. 5/91 i 45/93). 
</p>
<p>Do donošenja podzakonskih propisa predviđenih ovim zakonom 
primenjuju se odredbe propisa donetih na osnovu Zakona o Vladi Republike Srbije, 
izuzev odredaba koje su u suprotnosti sa ovim zakonom. </p>
<p class="bold">Stupanje zakona na snagu</p>
<p class="clan">Član 49.</p>
<p>Ovaj zakon stupa na snagu osmog dana od dana njegovog 
objavljivanja u „Službenom glasniku Republike Srbije”.</p>
<p class="bold">ODREDBE КOJE NISU UNETE U “PREČIŠĆEN TEКST” ZAКONA</p>
<p class="auto-style1"><em>Zakon o izmenama i dopuna Zakona o Vladi: “Službeni glasnik 
RS", broj 101/2007-3</em></p>
<p class="auto-style1"><strong>Član 16.</strong></p>
<p><strong>Ovlašćuje se Zakonodavni odbor Narodne skupštine da utvrdi 
prečišćen tekst Zakona o Vladi. </strong> </p>
<p class="auto-style1"><strong>Član 17.</strong></p>
<p><strong>Ovaj zakon stupa na snagu osmog dana od dana objavljivanja u 
„Službenom glasniku Republike Srbije”.</strong></p>
<p class="auto-style1">&nbsp;</p>
<p class="auto-style1"><em>Zakon o izmenama i dopunama Zakona o Vladi: "Službeni 
glasnik RS", broj 65/2008-3</em></p>
<p class="auto-style1"><strong>Član 4.</strong></p>
<p><strong>Ovlašćuje se Zakonodavni odbor Narodne skupštine da utvrdi 
prečišćeni tekst Zakona o Vladi. </strong> </p>
<p class="auto-style1"><strong>Član 5.</strong></p>
<p><strong>Ovaj zakon stupa na snagu danom objavljivanja u „Službenom 
glasniku Republike Srbije”.</strong></p>

