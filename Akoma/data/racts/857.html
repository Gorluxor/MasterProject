


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Кirgiske Republike o ukidanju viza za nosioce diplomatskih i službenih pasoša</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Кirgiske Republike o ukidanju viza za nosioce diplomatskih i službenih pasoša, koji je donela Narodna skupština Republike Srbije, na Petoj sednici Prvog redovnog zasedanja u 2017. godini, 29. maja 2017. godine.</p>
				<p class="potpis">PR broj 37</p>
				<p class="potpis">U Beogradu, 29. maja 2017. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="odluka-zakon">o potvrđivanju Sporazuma između Vlade Republike Srbije i Vlade Кirgiske Republike o ukidanju viza za nosioce diplomatskih i službenih pasoša</p>
				<p class="centar">"Službeni glasnik RS - Međunarodni ugovori", 
				broj 4 od 30. maja 2017.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Кirgiske Republike o ukidanju viza za nosioce diplomatskih i službenih pasoša, koji je potpisan u Beogradu, 2. decembra 2015. godine, u originalu na srpskom, kirgiskom, ruskom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold"><span class="bold">SPORAZUM<br>IZMEĐU VLADE REPUBLIКE SRBIJE I<br>VLADE КIRGISКE REPUBLIКE<br>O UКIDANJU VIZA ZA NOSIOCE DIPLOMATSКIH I SLUŽBENIH PASOŠA</span></p>
				<p>Vlada Republike Srbije i Vlada Кirgiske Republike (u daljem tekstu „strane”), </p>
				<p>Rukovodeći se zajedničkom željom da dalje razvijaju prijateljske odnose između dve države, i </p>
				<p>U želji da pojednostave procedure putovanja između Republike Srbije i Кirgiske Republike za nosioce diplomatskih i službenih pasoša,</p>
				<p>Postigle su sledeći dogovor:</p>
				<p class="clan">Član 1.</p>
				<p>Državljani država dveju strana koji su nosioci važećih diplomatskih i službenih pasoša imaju pravo da ulaze, izlaze sa i prelaze preko teritorije države druge strane bez vize na prelazima otvorenim za međunarodni saobraćaj kao i da borave na teritoriji druge strane bez vize, u skladu sa zakonima i propisima strana ugovornica. </p>
				<p class="clan">Član 2.</p>
				<p>Lica pomenuta u članu 1. ovog sporazuma imaju pravo da ulaze, borave, ili prelaze preko teritorije države druge strane bez vize u periodu od najviše devedeset (90) dana od dana ulaska. Period boravka može biti produžen u skladu sa zakonima i propisima države domaćina.</p>
				<p class="clan">Član 3.</p>
				<p>1. Državljani države obe strane koji su nosioci važećih diplomatskih i službenih pasoša, i koji su upućeni na službu u svojstvu diplomatskog i konzularnog osoblja u diplomatske misije ili konzularna predstavništva na teritoriji države druge strane, kao i članovi njihovih porodica koji čine deo njihovog domaćinstva, a nosioci su važećih diplomatskih i službenih pasoša, imaju dozvolu da uđu, izađu ili borave na teritoriji države domaćina bez viza u celom periodu trajanja njihove službe.</p>
				<p>2. Ambasada države koja vrši akreditaciju unapred obaveštava Ministarstvo spoljnih poslova države domaćina o dolasku lica pomenutih u stavu 1. ovog člana radi preuzimanja dužnosti na teritoriji države domaćina kao i o njihovom konačnom odlasku iz države domaćina. </p>
				<p class="clan">Član 4.</p>
				<p>Lica na koja se ovaj sporazum odnosi će za vreme boravka na teritoriji države druge strane poštovati zakone i propise države domaćina, i ponašaće se u skladu sa važećim pravilima koja regulišu procedure ulaska, izlaska, prelaska preko i boravka stranih državljana, bez prejudiciranja privilegija i izuzeća koje uživaju u skladu sa međunarodnim pravom.</p>
				<p class="clan">Član 5.</p>
				<p>1. Obe strane zadržavaju pravo da uskrate dozvolu ulaska ili boravka na teritoriji svoje države svakom nosiocu diplomatskog ili službenog pasoša koga smatraju nepoželjnim (persona non grata). Druga strana će o takvim uskraćivanjima dozvole ulaska i boravka bez odlaganja biti obaveštena, diplomatskim putem. </p>
				<p>2. Obe strane zadržavaju pravo da uvedu privremena ograničenja ili da obustave dejstvo ovog sporazuma, u celini ili delimično, iz razloga javnog reda, bezbednosti ili zdravlja. Druga strana će bez odlaganja biti obaveštena o uvođenju takvih ograničenja ili obustava, odnosno o njihovom ukidanju, diplomatskim kanalima. </p>
				<p class="clan">Član 6.</p>
				<p>1. Strane će diplomatskim kanalima razmeniti uzorke svojih važećih diplomatskih i službenih pasoša, kao i informacije o načinu njihovog korišćenja, u roku od trideset (30) dana od dana potpisivanja ovog sporazuma. </p>
				<p>2. Strane će diplomatskim putem obavestiti jedna drugu o svakoj izmeni u pogledu svojih diplomatskih i službenih pasoša najkasnije šezdeset (60) dana pre stupanja na snagu gore navedenih izmena. </p>
				<p class="clan">Član 7.</p>
				<p>Sva neslaganja i svi sporovi koji nastanu u vezi sa primenom i tumačenjem ovog sporazuma, rešavaće se pregovorima i konsultacijama između strana. </p>
				<p class="clan">Član 8.</p>
				<p>Strane mogu da na osnovu zajedničke saglasnosti dopune i izmene ovaj sporazum, pri čemu izmene i dopune formulisane u obliku protokola čine sastavni deo ovog sporazuma i stupaju na snagu u skladu sa članom 9. ovog sporazuma. </p>
				<p class="clan">Član 9.</p>
				<p>1. Strane će jedna drugu pismenim putem obavestiti da su završene sve unutrašnje procedure neophodne za stupanje na snagu ovog sporazuma. Ovaj sporazum stupa na snagu na dan prijema poslednjeg obaveštenja. </p>
				<p>2. Ovaj sporazum može raskinuti bilo koja od dve strane devedeset (90) dana unapred, tako što će o tome obavestiti drugu stranu pismenim putem, diplomatskim kanalima. </p>
				<p>U potvrdu čega su dole potpisani, koje su njihove odnosne vlade za to propisno ovlastile, potpisali ovaj sporazum. </p>
				<p>Sačinjeno u dva primerka u Beogradu, dana 2. decembra 2015. gidube na srpskom, kirgiskom, ruskom i engleskom jeziku, pri čemu su svi tekstovi podjednako verodostojni. U slučaju eventualne razlike u tumačenju, merodavan je tekst na engleskom jeziku. </p>
				<table class="tabela-bez-bordera">
					<tbody>
						<tr>
							<td class="auto-style1">
								<p class="auto-style1">Za Vladu<br>Republike Srbije</p>
								<p>I. Dačić, s.r.</p>
							</td>
							<td class="auto-style1">
								<p class="auto-style1">Za Vladu<br>Кirgiske Republike</p>
								<p>E. Abdyldaev, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”. </p>
	</div>

