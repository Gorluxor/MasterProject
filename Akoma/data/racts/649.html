


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	
	<style type="text/css">
.auto-style1 {
	text-align: center;
}
.auto-style2 {
	text-align: center;
	margin-left: 0;
	margin-right: 0;
}
.auto-style3 {
	color: #008000;
}
.auto-style4 {
	color: #000000;
}
</style>
	


	<p class="redakcijskipreciscentekst">Redakcijski prečišćen tekst</p><p class="odluka-zakon">
	&nbsp;</p><p class="odluka-zakon">&nbsp;</p><p class="odluka-zakon">ZAКON</p><p class="odluka-zakon">o osnovnom obrazovanju i vaspitanju</p><p class="auto-style1">
	"Službeni glasnik RS", br. 55 od 25. juna 2013, 101 od 10. novembra 2017, <span title="Zakon o Nacionalnom okviru kvalifikacije ('Službeni glasnik RS', broj 27/2018)">27 
	od 6. aprila 2018 - <span class="auto-style3">dr. zakon</span><span class="auto-style4">, 
	10 od 15. februara 2019.</span></span></p>
	<p class="clan">I. UVODNE ODREDBE</p>
	<p class="bold">Predmet Zakona</p>
	<p class="clan">Član 1.</p>
	<p>Ovim zakonom uređuje se osnovno obrazovanje i vaspitanje, kao deo jedinstvenog sistema obrazovanja i vaspitanja.</p>
	<p>Osnovno obrazovanje i vaspitanje ostvaruje se u skladu sa Ustavom, zakonom kojim se uređuju osnove sistema obrazovanja i vaspitanja (u daljem tekstu: Zakon), potvrđenim međunarodnim konvencijama, poveljama, sporazumima i ovim zakonom.</p>
	<p>Termini izraženi u ovom zakonu u gramatičkom muškom rodu podrazumevaju prirodni ženski i muški rod lica na koja se odnose.</p>
	<p class="bold">Delatnost osnovnog obrazovanja i vaspitanja</p>
	<p class="clan">Član 2.</p>
	<p>Osnovno obrazovanje i vaspitanje je delatnost od neposrednog društvenog interesa i ostvaruje se kao javna služba. 
	</p>
	<p>Obrazovno-vaspitni rad u smislu ovog zakona obuhvata nastavu i druge oblike organizovanog rada sa učenicima. 
	</p>
	<p class="clan">Član 3.</p>
	<p>Delatnost osnovnog obrazovanja i vaspitanja obavlja osnovna škola (u daljem tekstu: škola), i to: 
	</p>
	<p>1) osnovna škola;</p>
	<p>2) osnovna škola za obrazovanje odraslih; </p>
	<p>3) osnovna muzička škola;</p>
	<p>4) osnovna baletska škola;</p>
	<p>5) osnovna škola za učenike sa smetnjama u razvoju<span class="v2-clan-left-1"> 
	i invaliditetom.</span></p>
	<p class="v2-clan-left-1">Izuzetno, delatnost osnovnog obrazovanja i 
	vaspitanja obavlja i obrazovno-vaspitni centar kao ustanova u kojoj se osim 
	osnovnog obrazovanja i vaspitanja, odnosno predškolskog i osnovnog obrazovanja 
	i vaspitanja, ostvaruje i srednje obrazovanje i vaspitanje.</p>
	<p>Delatnost osnovnog obrazovanja odraslih ostvaruje se u skladu sa Zakonom i posebnim zakonom koji uređuje oblast obrazovanja odraslih.</p>
	<p>Škola obavlja delatnost osnovnog obrazovanja i vaspitanja ostvarivanjem školskog programa, u školskom i drugom prostoru, organizovanjem izdvojenog odeljenja škole.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Pravo na osnovno obrazovanje i vaspitanje</p>
	<p class="clan">Član 4.</p>
	<p>Svako lice ima pravo na besplatno i kvalitetno osnovno obrazovanje i vaspitanje u javnoj školi.</p>
	<p>Učenik javne škole može besplatno da koristi knjige, školski materijal, prevoz, ishranu, kao i smeštaj kada je to potrebno, u skladu sa zakonom.</p>
	<p class="bold">Obaveznost osnovnog obrazovanja i vaspitanja</p>
	<p class="clan">Član 5.</p>
	<p>Osnovno obrazovanje i vaspitanje obavezno je i ostvaruje se u skladu sa zakonom.</p>
	<p>Pripremni predškolski program ostvaruje se u skladu sa zakonom i deo je obaveznog obrazovanja i vaspitanja.</p>
	<p class="clan">Član 6.</p>
	<p>Roditelj, odnosno <span class="v2-clan-left-1">drugi zakonski zastupnik</span> dužan je da obezbedi da njegovo dete upiše i redovno pohađa školu.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 7.</p>
	<p>Dete državljanin Republike Srbije ima pravo da osnovno obrazovanje i vaspitanje stiče u nacionalnoj školi.</p>
	<p class="clan">Član 8.</p>
	<p>Roditelj, odnosno <span class="v2-clan-left-1">drugi zakonski zastupnik</span> 
	učenika ima pravo da za svoje dete izabere osnovno obrazovanje i vaspitanje u 
	javnoj ili privatnoj školi, odnosno obrazovanje kod kuće ili na daljinu<span class="v2-clan-left-1">, 
	u skladu sa Zakonom.</span></p>
	<p><span class="hide-change">*Službeni glasnik RS, broj 101/2017</span></p>
	<p class="bold">Zadatak škole</p>
	<p class="clan">Član 9.</p>
	<p>Osnovni zadatak škole je da omogući kvalitetno obrazovanje i vaspitanje za svako dete i učenika, pod jednakim uslovima, bez obzira gde se škola nalazi, odnosno gde se obrazovanje i vaspitanje odvija.</p>
	<p>Lica koja obavljaju obrazovno-vaspitni rad i druga lica zaposlena u školi naročito će promovisati jednakost među svim učenicima i aktivno se suprotstavljati svim vrstama diskriminacije i nasilja.</p>
	<p class="bold">Obrazovanje i vaspitanje učenika sa smetnjama u razvoju i invaliditetom 
	</p>
	<p class="clan">Član 10.</p>
	<p class="v2-clan-left-1">Učenik sa smetnjama u razvoju i invaliditetom, u 
	smislu ovog zakona, jeste: dete sa intektualnim smetnjama, dete sa senzornim 
	smetnjama, dete sa motoričkim smetnjama, dete sa teškoćama u učenju, dete sa 
	govorno-jezičkim smetnjama, dete sa problemom u ponašanju, dete sa 
	emocionalnim teškoćama, dete sa smetnjama u razvoju koje se manifestuju 
	istovremeno u nekoliko oblasti, usled čega se dete suočava sa brojnim 
	preprekama u zadovoljenju osnovnih potreba i potrebna mu je najkompleksnija 
	podrška ili dete sa drugim smetnjama zbog kojih mu je potrebna podrška.</p>
	<p>Učenik sa smetnjama u razvoju i invaliditetom stiče osnovno obrazovanje i vaspitanje po pravilu u školi zajedno sa ostalim učenicima, a kada je to u najboljem interesu učenika u školi za učenike sa smetnjama u razvoju<span class="v2-clan-left-1"> 
	i invaliditetom</span>, u skladu sa Zakonom.</p>
	<p>Učenik sa smetnjama u razvoju i invaliditetom ima pravo na individualni obrazovni plan, u skladu sa Zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Obrazovanje i vaspitanje učenika sa izuzetnim sposobnostima</p>
	<p class="clan">Član 11.</p>
	<p>Učenik sa izuzetnim sposobnostima ima pravo na individualni obrazovni plan koji omogućava da se njegov razvoj i napredovanje odvija prema sposobnostima i interesovanjima, u skladu sa Zakonom.</p>
	<p>Učenik sa izuzetnim sposobnostima upisan u prvi razred srednje muzičke, odnosno baletske škole, koji je završio sedmi razred osnovne škole ima pravo da polaganjem razrednih ispita završi školu.</p>
	<p>Učenik sa izuzetnim muzičkim, odnosno baletskim sposobnostima ima pravo da stiče muzičko ili baletsko obrazovanje i vaspitanje na osnovu jedinstvenog školskog programa za talente koji se donosi na osnovu<span class="v2-clan-left-1">
	</span>&nbsp;plana i programa<span class="v2-clan-left-1"> nastave i učenja</span> osnovnog obrazovanja i vaspitanja i<span class="v2-clan-left-1">
	</span>&nbsp;plana i programa<span class="v2-clan-left-1"> nastave i učenja</span> muzičkog ili baletskog obrazovanja i vaspitanja.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Jezik ostvarivanja obrazovno-vaspitnog rada</p>
	<p class="v2-clan-1">Član 12.</p>
	<p class="v2-clan-left-1">Obrazovno-vaspitni rad ostvaruje se na srpskom 
	jeziku i ćiriličkom pismu.</p>
	<p class="v2-clan-left-1">Za pripadnike nacionalne manjine obrazovno-vaspitni 
	rad ostvaruje se na jeziku i pismu nacionalne manjine.</p>
	<p class="v2-clan-left-1">Izuzetno, za pripadnike nacionalne manjine 
	obrazovno-vaspitni rad može da se izvodi i dvojezično na jeziku i pismu 
	nacionalne manjine i na srpskom jeziku.</p>
	<p class="v2-clan-left-1">Кada se obrazovno-vaspitni rad ostvaruje na jeziku 
	i pismu nacionalne manjine odnosno dvojezično na jeziku i pismu nacionalne 
	manjine i na srpskom, ministarstvo nadležno za poslove obrazovanja (u daljem 
	tekstu: Ministarstvo) po pribavljenom mišljenju odgovarajućeg nacionalnog 
	saveta nacionalne manjine daje saglasnost za ostvarivanje obrazovno-vaspitnog 
	rada za manje od 15 učenika upisanih u prvi razred. Ako nacionalni savet 
	nacionalne manjine ne dostavi mišljenje u roku od 15 dana od dana prijema 
	zahteva, smatra se da je mišljenje dato.</p>
	<p class="v2-clan-left-1">Кada se obrazovno-vaspitni rad ostvaruje na 
	srpskom jeziku, za učenika pripadnika nacionalne manjine organizuje se 
	nastava jezika nacionalne manjine sa elementima nacionalne kulture kao 
	izborni program.</p>
	<p class="v2-clan-left-1">Bliže uslove za ostvarivanje programa 
	obrazovno-vaspitnog rada dvojezično na jeziku i pismu nacionalne manjine i na 
	srpskom jeziku propisuje ministar nadležan za poslove obrazovanja (u daljem 
	tekstu: ministar).</p>
	<p class="v2-clan-left-1">Obrazovno-vaspitni rad može da se izvodi na 
	stranom jeziku, odnosno dvojezično na stranom i srpskom jeziku ili na 
	stranom jeziku i jeziku i pismu nacionalne manjine, uz saglasnost 
	Ministarstva.</p>
	<p class="v2-clan-left-1">Bliže uslove za ostvarivanje programa 
	obrazovno-vaspitnog rada na stranom jeziku, odnosno dvojezično iz stava 7. 
	ovog člana propisuje ministar. </p>
	<p class="v2-clan-left-1">Кada se obrazovanje stiče na jeziku nacionalne 
	manjine, stranom jeziku ili dvojezično, učenje srpskog jezika je obavezno.</p>
	<p class="v2-clan-left-1">Obrazovno-vaspitni rad za učenike koji koriste 
	znakovni jezik, odnosno posebno pismo ili druga tehnička rešenja ostvaruje se 
	u skladu sa Zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">II. ŠКOLA</p>
	<p class="clan">Član 13.</p>
	<p>Prema programu obrazovanja i vaspitanja koji ostvaruje, škola može da bude nacionalna škola ili strana škola.</p>
	<p><span class="v2-clan-left-1">&nbsp;</span> Plan i program<span class="v2-clan-left-1"> 
	nastave i učenja</span> donet na osnovu Zakona ostvaruje nacionalna škola.</p>
	<p>Strani program u skladu sa Zakonom ostvaruje strana škola.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 14.</p>
	<p>Prema osnivaču, škola može da bude javna škola ili privatna škola.</p>
	<p>Republika Srbija, autonomna pokrajina ili jedinica lokalne samouprave je osnivač javne škole.</p>
	<p>Drugo domaće i strano pravno ili fizičko lice je osnivač privatne škole.</p>
	<p class="bold">Javna škola</p>
	<p class="clan">Član 15.</p>
	<p>Javna škola osniva se u skladu sa aktom o mreži škola. </p>
	<p>Mreža škola treba da je racionalna i da obezbeđuje ostvarivanje jednakog prava na dostupnost obrazovanja i vaspitanja svim učenicima na određenom području. 
	</p>
	<p>Dostupnost mreže podrazumeva mogućnost sticanja obrazovanja i vaspitanja u sedištu ili drugom objektu, organizovanjem izdvojenog odeljenja škole, primereno udaljenom od mesta stanovanja, uz infrastrukturnu povezanost i uslove koji ne ugrožavaju zdravlje i bezbednost učenika. 
	</p>
	<p class="bold">Privatna škola</p>
	<p class="clan">Član 16.</p>
	<p>Privatna škola osniva se u skladu sa Zakonom.</p>
	<p>Ukoliko ima više osnivača privatne škole njihova međusobna prava i obaveze uređuju se ugovorom.</p>
	<p class="bold">Nacionalna i strana škola</p>
	<p class="clan">Član 17.</p>
	<p>Nacionalna škola osniva se kao javna, a može da se osnuje i kao privatna škola.</p>
	<p>Stranu školu osniva strana država, strano<span class="v2-clan-left-1"> 
	ili domaće</span> pravno ili fizičko lice, u skladu sa Zakonom.</p>
	<p>Javna isprava koju izdaje strana škola priznaje se i izjednačava sa javnom ispravom koju izdaje nacionalna škola, nakon sprovođenja postupka priznavanja strane školske isprave.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Škola za obrazovanje učenika sa smetnjama u razvoju<span class="v2-bold-1"> 
	i invaliditetom</span></p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 18.</p>
	<p>U školi za obrazovanje učenika sa smetnjama u razvoju<span class="v2-clan-left-1"> 
	i invaliditetom</span> školuju se deca bez obzira na vrstu smetnje.</p>
	<p>Radi unapređivanja inkluzivnog obrazovanja i vaspitanja, škola za obrazovanje učenika sa smetnjama u razvoju<span class="v2-clan-left-1"> 
	i invaliditetom, kao i škola koja ima odeljenje za učenike sa smetnjama u 
	razvoju i invaliditetom</span> pruža podršku školi u sistemu redovnog obrazovanja i vaspitanja.</p>
	<p>Škola u sistemu redovnog obrazovanja i vaspitanja u kojoj stiču obrazovanje i učenici sa smetnjama u razvoju i invaliditetom može da angažuje vaspitača, nastavnika ili stručnog saradnika, koji je zaposlen u školi za obrazovanje učenika sa smetnjama u razvoju<span class="v2-clan-left-1"> 
	i invaliditetom</span>, u skladu sa Zakonom.</p>
	<p>Angažovanje zaposlenog iz stava 3. ovog člana, vrši se na osnovu mišljenja interresorne komisije za procenu potreba za pružanjem dodatne obrazovne, zdravstvene ili socijalne podrške učeniku u skladu sa Zakonom.</p>
	<p><span class="hide-change">*Službeni glasnik RS, broj 101/2017</span></p>
	<p><em>NAPOMENA IZDAVAČA: Budući da se u obrazloženju Predloga zakona o 
	izmenama i dopunama Zakona o osnovnom obrazovanju i vaspitanju navodi da je 
	razlog izmene člana 18. osnovnog teksta navedenog zakona terminološko 
	usklađivanje sa novim Zakonom o osnovama sistema obrazovanja i vaspitanja, 
	Redakcija je navedeno terminološko usklađivanje izvršila i u stavu 1. ovog 
	člana.</em></p>
	<p class="bold">Škola posebne pedagoške orijentacije</p>
	<p class="v2-clan-1">Član 19.</p>
	<p class="v2-clan-left-1">Škola može da ostvaruje i program posebne 
	pedagoške orijentacije kada Ministarstvo utvrdi da realizacija tog programa 
	obezbeđuje ostvarivanje standarda za završetak osnovnog obrazovanja i 
	vaspitanja.</p>
	<p class="v2-clan-left-1">Programi pedagoške orijentacije iz stava 1. ovog 
	člana su: Montesori program, Dekroli program, Štajner program i slični 
	programi, za koje škola koja ih ostvaruje poseduje sertifikat međunarodno 
	priznatog udruženja škola iste pedagoške orijentacije.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Izdvojeno odeljenje</p>
	<p class="clan">Član 20.</p>
	<p>Škola koja ima rešenje o verifikaciji, može da obavlja delatnost van sedišta u izdvojenom odeljenju (objektu škole ili drugom prostoru) ako ispunjava uslove propisane Zakonom.</p>
	<p>Nastava i drugi oblici obrazovno-vaspitnog rada van sedišta škole ostvaruju se uz uvažavanje demografskih, geografskih, ekonomskih i kulturnih specifičnosti.</p>
	<p>Škola može početi sa radom van sedišta, po dobijanju rešenja o verifikaciji za obavljanje delatnosti u izdvojenom odeljenju, u skladu sa Zakonom.</p>
	<p class="clan">III. CILJEVI I ISHODI OSNOVNOG OBRAZOVANJA I VASPITANJA </p>
	<p class="bold">Ciljevi osnovnog obrazovanja i vaspitanja </p>
	<p class="v2-clan-1">Član 21.</p>
	<p class="v2-clan-left-1">Osnovni ciljevi osnovnog obrazovanja i vaspitanja 
	jesu:</p>
	<p class="v2-clan-left-1">1) obezbeđivanje dobrobiti i podrška celovitom 
	razvoju učenika;</p>
	<p class="v2-clan-left-1">2) obezbeđivanje podsticajnog i bezbednog okruženja 
	za celoviti razvoj učenika, razvijanje nenasilnog ponašanja i uspostavljanje 
	nulte tolerancije prema nasilju;</p>
	<p class="v2-clan-left-1">3) sveobuhvatna uključenost učenika u sistem 
	obrazovanja i vaspitanja;</p>
	<p class="v2-clan-left-1">4) razvijanje i praktikovanje zdravih životnih 
	stilova, svesti o važnosti sopstvenog zdravlja i bezbednosti, potrebe 
	negovanja i razvoja fizičkih sposobnosti;</p>
	<p class="v2-clan-left-1">5) razvijanje svesti o značaju održivog razvoja, 
	zaštite i očuvanja prirode i životne sredine i ekološke etike, zaštite i 
	dobrobiti životinja;</p>
	<p class="v2-clan-left-1">6) kontinuirano unapređivanje kvaliteta procesa i 
	ishoda obrazovanja i vaspitanja zasnovanog na proverenim naučnim saznanjima i 
	obrazovnoj praksi;</p>
	<p class="v2-clan-left-1">7) razvijanje kompetencija za snalaženje i aktivno 
	učešće u savremenom društvu koje se menja;</p>
	<p class="v2-clan-left-1">8) pun intelektualni, emocionalni, socijalni, 
	moralni i fizički razvoj svakog učenika, u skladu sa njegovim uzrastom, 
	razvojnim potrebama i interesovanjima;</p>
	<p class="v2-clan-left-1">9) razvijanje ključnih kompetencija za celoživotno 
	učenje i međupredmetnih kompetencija u skladu sa razvojem savremene nauke i 
	tehnologije;</p>
	<p class="v2-clan-left-1">10) razvoj svesti o sebi, stvaralačkih 
	sposobnosti, kritičkog mišljenja, motivacije za učenje, sposobnosti za timski 
	rad, sposobnosti samovrednovanja, samoinicijative i izražavanja svog mišljenja;</p>
	<p class="v2-clan-left-1">11) osposobljavanje za donošenje valjanih odluka o 
	izboru daljeg obrazovanja i zanimanja, sopstvenog razvoja i budućeg života;</p>
	<p class="v2-clan-left-1">12) razvijanje osećanja solidarnosti, razumevanja i 
	konstruktivne saradnje sa drugima i negovanje drugarstva i prijateljstva;</p>
	<p class="v2-clan-left-1">13) razvijanje pozitivnih ljudskih vrednosti;</p>
	<p class="v2-clan-left-1">14) razvijanje kompentencija za razumevanje i 
	poštovanje prava deteta, ljudskih prava, građanskih sloboda i sposobnosti za 
	život u demokratski uređenom i pravednom društvu;</p>
	<p class="v2-clan-left-1">15) razvoj i poštovanje rasne, nacionalne, 
	kulturne, jezičke, verske, rodne, polne i uzrasne ravnopravnosti, 
	tolerancije i uvažavanje različitosti;</p>
	<p class="v2-clan-left-1">16) razvijanje ličnog i nacionalnog identiteta, 
	razvijanje svesti i osećanja pripadnosti Republici Srbiji, poštovanje i 
	negovanje srpskog jezika i maternjeg jezika, tradicije i kulture srpskog 
	naroda i nacionalnih manjina, razvijanje interkulturalnosti, poštovanje i 
	očuvanje nacionalne i svetske kulturne baštine; </p>
	<p class="v2-clan-left-1">17) povećanje efikasnosti upotrebe svih resursa 
	obrazovanja i vaspitanja, završavanje obrazovanja i vaspitanja u predviđenom roku 
	sa minimalnim produžetkom trajanja i smanjenim napuštanjem školovanja;</p>
	<p class="v2-clan-left-1">18) povećanje efikasnosti obrazovanja i vaspitanja i 
	unapređivanje obrazovnog nivoa stanovništva Republike Srbije kao države 
	zasnovane na znanju.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Opšte međupredmetne kompetencije za kraj osnovnog 
	obrazovanja i vaspitanja</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 21a</p>
	<p class="v2-clan-left-1">Cilj orijentacije ka opštim međupredmetnim 
	kompetencijama i ključnim kompetencijama je dinamičnije i angažovanije 
	kombinovanje znanja, veština i stavova relevantnih za različite realne 
	kontekste koji zahtevaju njihovu funkcionalnu primenu.</p>
	<p class="v2-clan-left-1">Opšte međupredmetne kompetencije zasnivaju se na 
	ključnim kompetencijama, razvijaju se kroz nastavu svih predmeta, primenjive 
	su u različitim situacijama i kontekstima pri rešavanju različitih problema i 
	zadataka i neophodne svim učenicima za lično ostvarenje i razvoj, uključivanje 
	u društvene tokove i zapošljavanje i čine osnovu za celoživotno učenje.</p>
	<p class="v2-clan-left-1">Opšte međupredmetne kompetencije za kraj osnovnog 
	obrazovanja i vaspitanja u Republici Srbiji su:</p>
	<p class="v2-clan-left-1">1) kompetencija za učenje;</p>
	<p class="v2-clan-left-1">2) odgovorno učešće u demokratskom društvu;</p>
	<p class="v2-clan-left-1">3) estetička kompetencija;</p>
	<p class="v2-clan-left-1">4) komunikacija;</p>
	<p class="v2-clan-left-1">5) odgovoran odnos prema okolini;</p>
	<p class="v2-clan-left-1">6) odgovoran odnos prema zdravlju;</p>
	<p class="v2-clan-left-1">7) preduzimljivost i orijentacija ka 
	preduzetništvu;</p>
	<p class="v2-clan-left-1">8) rad sa podacima i informacijama;</p>
	<p class="v2-clan-left-1">9) rešavanje problema;</p>
	<p class="v2-clan-left-1">10) saradnja;</p>
	<p class="v2-clan-left-1">11) digitalna kompetencija.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Ishodi </p>
	<p class="clan">Član 22.</p>
	<p>Nakon završetka osnovnog obrazovanja i vaspitanja učenici će:</p>
	<p>1) imati usvojen integrisani sistem naučno zasnovanih znanja o prirodi i društvu i biti sposobni da tako stečena znanja primenjuju i razmenjuju;</p>
	<p>2) umeti da efikasno usmeno i pismeno komuniciraju na srpskom, odnosno na srpskom i jeziku nacionalne manjine i najmanje jednom stranom jeziku koristeći se raznovrsnim verbalnim, vizuelnim i simboličkim sredstvima;</p>
	<p>3) biti funkcionalno pismeni u matematičkom, naučnom i finansijskom domenu; 
	</p>
	<p>4) umeti da efikasno i kritički koriste naučna znanja i tehnologiju, uz pokazivanje odgovornosti prema svom životu, životu drugih i životnoj sredini;</p>
	<p>5) biti sposobni da razumeju različite forme umetničkog izražavanja i da ih koriste za sopstveno izražavanje;</p>
	<p>6) biti osposobljeni za samostalno učenje;</p>
	<p>7) biti sposobni da prikupljaju, analiziraju i kritički procenjuju informacije;</p>
	<p>8) moći da identifikuju i rešavaju probleme i donose odluke koristeći kritičko i kreativno mišljenje i relevantna znanja;</p>
	<p>9) biti spremni da prihvate izazove i promene uz odgovoran odnos prema sebi i svojim aktivnostima;</p>
	<p>10) biti odgovorni prema sopstvenom zdravlju i njegovom očuvanju<span class="v2-clan-left-1">, 
	primenjivati usvojene zdravstvene navike neophodne za aktivan i zdrav životni 
	stil;</span></p>
	<p>11) umeti da prepoznaju i uvaže ljudska i dečja prava i biti sposobni da aktivno učestvuju u njihovom ostvarivanju;</p>
	<p>12) imati razvijeno osećanje pripadnosti sopstvenoj porodici, naciji i kulturi, poznavati sopstvenu tradiciju i doprinositi njenom očuvanju i razvoju;</p>
	<p>13) znati i poštovati tradiciju, identitet i kulturu drugih zajednica i biti sposobni da sarađuju sa njihovim pripadnicima; 
	</p>
	<p>14) biti sposobni da efikasno i konstruktivno rade kao članovi tima, grupe, organizacije i zajednice.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">IV. PROGRAMI I ORGANIZACIJA OBRAZOVNO-VASPITNOG RADA </p>
	<p class="bold">Programi</p>
	<p class="clan">Član 23.</p>
	<p>Obrazovno-vaspitni rad<span class="v2-clan-left-1"> u školi</span> ostvaruje se na osnovu školskog programa, u skladu sa Zakonom.</p>
	<p>Škola može da ostvaruje i: </p>
	<p>1) školski program za obrazovanje odraslih; </p>
	<p>2) školski program za muzičko obrazovanje;</p>
	<p>3) školski program za baletsko obrazovanje; </p>
	<p>4) individualni program srpskog jezika, odnosno jezika nacionalne manjine za učenike koji ne poznaju jezik na kojem se izvodi nastava;</p>
	<p>5) predškolski program, odnosno pripremni predškolski program; </p>
	<p>6) druge programe usmerene na unapređivanje i povećanje kvaliteta obrazovno-vaspitnog rada.</p>
	<p class="v2-clan-left-1">Izuzetno, škola može da ostvaruje i predškolski 
	program, ukoliko nije moguće organizovanje predškolskog programa na nivou 
	predškolske ustanove, uz saglasnost Ministarstva.</p>
	<p class="v2-clan-left-1">Škola za decu sa smetnjama u razvoju i 
	invaliditetom ostvaruje obrazovno-vaspitni rad u skladu sa individualnim 
	obrazovnim planom učenika.</p>
	<p><span class="hide-change">*Službeni glasnik RS, broj 101/2017</span></p>
	<p class="hide-change" style="text-align: center"><em>Model centar</em></p>
	<p class="hide-change" style="text-align: center"><em>Član 24.</em></p>
	<p class="hide-change" style="text-align: center"><em>Brisan je (vidi član 
	15. Zakona - 101/2017-11)</em></p>
	<p class="hide-change" style="text-align: center">&nbsp;</p>
	<p class="v2-bold-1">Obavezni predmeti, izborni programi i aktivnosti</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 25.</p>
	<p class="v2-clan-left-1">U školi se izučavaju obavezni predmeti i izborni 
	programi i aktivnosti propisani planom i programom nastave i učenja, prema 
	školskom programu, u skladu sa Zakonom.</p>
	<p class="v2-clan-left-1">U privatnoj školi, umesto izbornih programa i 
	aktivnosti propisanih planom i programom nastave i učenja, škola može da 
	realizuje druge programe i aktivnosti prema školskom programu.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Razvojni plan </p>
	<p class="v2-clan-1">Član 26.</p>
	<p class="v2-clan-left-1">Škola donosi razvojni plan u skladu sa Zakonom i 
	ovim zakonom. </p>
	<p class="v2-clan-left-1">Razvojni plan škole sadrži prioritete u 
	ostvarivanju obrazovno-vaspitnog rada, plan i nosioce aktivnosti, kriterijume 
	i merila za vrednovanje planiranih aktivnosti i druga pitanja od značaja za 
	razvoj ustanove, i to:</p>
	<p class="v2-clan-left-1">1) mere unapređivanja obrazovno-vaspitnog rada na 
	osnovu analize rezultata učenika na završnom ispitu; </p>
	<p class="v2-clan-left-1">2) mere za unapređivanje dostupnosti odgovarajućih 
	oblika podrške i razumnih prilagođavanja i kvaliteta obrazovanja i vaspitanja 
	za decu i učenike kojima je potrebna dodatna podrška;</p>
	<p class="v2-clan-left-1">3) mere prevencije nasilja i povećanja saradnje među 
	učenicima, nastavnicima i roditeljima;</p>
	<p class="v2-clan-left-1">4) mere prevencije osipanja učenika;</p>
	<p class="v2-clan-left-1">5) druge mere usmerene na dostizanje ciljeva 
	obrazovanja i vaspitanja koji prevazilaze sadržaj pojedinih nastavnih 
	predmeta;</p>
	<p class="v2-clan-left-1">6) plan pripreme za završni ispit;</p>
	<p class="v2-clan-left-1">7) plan uključivanja škole u nacionalne i 
	međunarodne razvojne projekte; </p>
	<p class="v2-clan-left-1">8) plan stručnog usavršavanja nastavnika, stručnih 
	saradnika i direktora;</p>
	<p class="v2-clan-left-1">9) mere za uvođenje inovativnih metoda nastave, 
	učenja i ocenjivanja učenika; </p>
	<p class="v2-clan-left-1">10) plan napredovanja i sticanja zvanja nastavnika i 
	stručnih saradnika; </p>
	<p class="v2-clan-left-1">11) plan uključivanja roditelja, odnosno drugog 
	zakonskog zastupnika u rad škole;</p>
	<p class="v2-clan-left-1">12) plan saradnje i umrežavanja sa drugim školama i 
	ustanovama; </p>
	<p class="v2-clan-left-1">13) druga pitanja od značaja za razvoj škole.</p>
	<p class="v2-clan-left-1">Razvojni plan sadrži kriterijume i merila za 
	praćenje ostvarivanja razvojnog plana i služi kao oslonac za izradu školskog 
	programa i godišnjeg plana rada škole.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Plan i program nastave i učenja osnovnog obrazovanja i 
	vaspitanja</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 26a</p>
	<p class="v2-clan-left-1">Plan nastave i učenja u osnovnom obrazovanju i 
	vaspitanju sadrži:</p>
	<p class="v2-clan-left-1">1) listu obaveznih predmeta i izbornih programa i 
	aktivnosti po razredima;</p>
	<p class="v2-clan-left-1">2) ukupan godišnji fond časova po predmetima, 
	programima i aktivnostima;</p>
	<p class="v2-clan-left-1">3) nedeljni fond časova po predmetima, programima i 
	aktivnostima.</p>
	<p class="v2-clan-left-1">Program nastave i učenja u osnovnom obrazovanju i 
	vaspitanju sadrži:</p>
	<p class="v2-clan-left-1">1) ciljeve osnovnog obrazovanja i vaspitanja;</p>
	<p class="v2-clan-left-1">2) ciljeve učenja predmeta, izbornih programa i 
	aktivnosti po razredima;</p>
	<p class="v2-clan-left-1">3) opšte predmetne kompetencije;</p>
	<p class="v2-clan-left-1">4) specifične predmetne kompetencije;</p>
	<p class="v2-clan-left-1">5) ishode učenja;</p>
	<p class="v2-clan-left-1">6) obrazovne standarde za osnovno obrazovanje i 
	vaspitanje;</p>
	<p class="v2-clan-left-1">7) ključne pojmove sadržaja svakog predmeta;</p>
	<p class="v2-clan-left-1">8) uputstvo za didaktičko-metodičko ostvarivanje 
	programa;</p>
	<p class="v2-clan-left-1">9) uputstvo za formativno i sumativno ocenjivanje 
	učenika;</p>
	<p class="v2-clan-left-1">10) način prilagođavanja programa muzičkog i 
	baletskog obrazovanja i vaspitanja, obrazovanje i vaspitanje učenika sa smetnjama 
	u razvoju i invaliditetom, učenika sa izuzetnim sposobnostima, za obrazovanje 
	i vaspitanje na jeziku nacionalne manjine i obrazovanje odraslih.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Školski program</p>
	<p class="clan"><span class="v2-clan-1">Član 27.</span></p>
	<p class="v2-clan-left-1">Osnovno obrazovanje i vaspitanje ostvaruje se na 
	osnovu školskog programa.</p>
	<p class="v2-clan-left-1">Školski program omogućava orijentaciju učenika i 
	roditelja, odnosno drugog zakonskog zastupnika u izboru škole, praćenje 
	kvaliteta obrazovno-vaspitnog procesa i njegovih rezultata, kao i procenu 
	individualnog rada i napredovanja svakog učenika.</p>
	<p class="v2-clan-left-1">Školski program se donosi u skladu sa Zakonom.</p>
	<p class="v2-clan-left-1">Nacionalni savet nacionalne manjine daje mišljenje na 
	školski i vaspitni program ustanova za koje je utvrđeno da su od posebnog 
	značaja za nacionalne manjine.</p>
	<p class="v2-clan-left-1">Pojedini delovi školskog programa inoviraju se u 
	toku njegovog ostvarivanja.</p>
	<p class="v2-clan-left-1">Škola objavljuje školski program u skladu sa 
	Zakonom i opštim aktom škole.</p>
	<p class="v2-clan-left-1">Školski program sadrži: </p>
	<p class="v2-clan-left-1">1) ciljeve školskog programa;</p>
	<p class="v2-clan-left-1">2) plan nastave i učenja osnovnog obrazovanja i 
	vaspitanja;</p>
	<p class="v2-clan-left-1">3) programe obaveznih predmeta po razredima, sa 
	načinima i postupcima za njihovo ostvarivanje;</p>
	<p class="v2-clan-left-1">4) izborne programe po razredima, sa načinima i 
	postupcima za njihovo ostvarivanje;</p>
	<p class="v2-clan-left-1">5) programe aktivnosti po razredima, sa načinima i 
	postupcima za njihovo ostvarivanje;</p>
	<p class="v2-clan-left-1">6) program dopunske i dodatne nastave;</p>
	<p class="v2-clan-left-1">7) program kulturnih aktivnosti škole;</p>
	<p class="v2-clan-left-1">8) program školskog sporta i sportsko-rekreativnih 
	aktivnosti;</p>
	<p class="v2-clan-left-1">9) program zaštite od nasilja, zlostavljanja i 
	zanemarivanja, program sprečavanja diskriminacije i programi prevencije drugih 
	oblika rizičnog ponašanja;</p>
	<p class="v2-clan-left-1">10) program vannastavnih aktivnosti učenika;</p>
	<p class="v2-clan-left-1">11) program profesionalne orijentacije;</p>
	<p class="v2-clan-left-1">12) program zdravstvene zaštite;</p>
	<p class="v2-clan-left-1">13) program socijalne zaštite; </p>
	<p class="v2-clan-left-1">14) program zaštite životne sredine;</p>
	<p class="v2-clan-left-1">15) program saradnje sa lokalnom samoupravom;</p>
	<p class="v2-clan-left-1">16) program saradnje sa porodicom;</p>
	<p class="v2-clan-left-1">17) program izleta, ekskurzija i nastave u 
	prirodi;</p>
	<p class="v2-clan-left-1">18) program rada školske biblioteke;</p>
	<p class="v2-clan-left-1">19) način ostvarivanja drugih oblasti razvojnog 
	plana škole koji utiču na obrazovno-vaspitni rad.</p>
	<p class="v2-clan-left-1">Individualni obrazovni planovi svih učenika koji 
	se obrazuju po individualnom obrazovnom planu čine prilog školskog programa.</p>
	<p class="v2-clan-left-1">Školski program, naročito u školi za obrazovanje 
	učenika sa smetnjama u razvoju i invaliditetom, sadrži i:</p>
	<p class="v2-clan-left-1">1) način prilagođavanja rada i uslova u kojima se 
	izvodi obrazovno-vaspitni rad;</p>
	<p class="v2-clan-left-1">2) način prilagođavanja ciljeva i ishoda, kao i 
	sadržaja obrazovno-vaspitnog rada i</p>
	<p class="v2-clan-left-1">3) način ostvarivanja dodatne podrške za učenike 
	škole.</p>
	<p class="v2-clan-left-1">Sastavni deo školskog programa je i program 
	bezbednosti i zdravlja na radu koji obuhvata zajedničke aktivnosti škole, 
	roditelja, odnosno drugih zakonskih zastupnika i jedinice lokalne samouprave, 
	usmerene na razvoj svesti za sprovođenje i unapređivanje bezbednosti i zdravlja 
	na radu.</p>
	<p class="v2-clan-left-1">Školski program za obrazovanje odraslih, školski 
	program za muzičko obrazovanje i vaspitanje, školski program za baletsko 
	obrazovanje i vaspitanje, pripremni predškolski program i izuzetno predškolski 
	program deo su školskog programa kada ih škola ostvaruje.</p>
	<p class="v2-clan-left-1">U okviru školskog programa osnovna muzička, 
	odnosno osnovna baletska škola može da ostvaruje i program muzičkog, odnosno 
	baletskog vaspitanja i obrazovanja za decu predškolskog uzrasta u trajanju do 
	jedne godine.</p>
	<p class="v2-clan-left-1">U okviru školskog programa, za decu i učenike koji 
	ne poznaju srpski jezik, škola može da realizuje i program za sticanje 
	elementarnih znanja iz srpskog jezika.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Načela izrade školskog programa</p>
	<p class="clan">Član 28.</p>
	<p>Školski program utemeljen je na načelima: </p>
	<p>1) usmerenosti na procese i ishode učenja;</p>
	<p>2) zasnovanosti na standardima, uz sistematsko praćenje i procenjivanje kvaliteta programa;</p>
	<p>3) uvažavanja uzrasnih karakteristika u procesu sticanja znanja i veština, formiranja stavova i usvajanja vrednosti kod učenika;</p>
	<p>4) horizontalne i vertikalne povezanosti u okviru predmeta i između različitih nastavnih predmeta; 
	</p>
	<p>5) poštovanja individualnih razlika među učenicima u pogledu načina učenja i brzine napredovanja, kao i mogućnosti ličnog izbora u slobodnim aktivnostima; 
	</p>
	<p>6) zasnovanosti na participativnim, kooperativnim, aktivnim i iskustvenim metodama nastave i učenja;</p>
	<p>7) uvažavanja iskustva, učenja i znanja koja učenici stiču van škole i njihovo povezivanje sa sadržajima nastave;</p>
	<p>8) razvijanja pozitivnog odnosa učenika prema školi i učenju, kao i podsticanja učenikovog interesovanja za učenje i obrazovanje u toku celog života;</p>
	<p>9) korišćenja pozitivne povratne informacije, pohvale i nagrade kao sredstva za motivisanje učenika;</p>
	<p>10) uvažavanje uzrasnih karakteristika u procesu psihofizičkog razvoja obezbeđivanjem uslova za život i rad u školi.</p>
	<p class="bold">Godišnji plan rada </p>
	<p class="v2-clan-1">Član 29.</p>
	<p class="v2-clan-left-1">Godišnjim planom rada škole utvrđuju se vreme, 
	mesto, način, nosioci ostvarivanja školskog programa i druga pitanja od 
	značaja za ostvarivanje školskog programa.</p>
	<p class="v2-clan-left-1">Godišnji plan rada škola donosi u skladu sa 
	školskim kalendarom, razvojnim planom i školskim programom, do 15. 
	septembra.</p>
	<p class="v2-clan-left-1">Ukoliko u toku školske godine dođe do promene 
	nekog dela godišnjeg plana rada, škola donosi izmenu godišnjeg plana rada u 
	odgovarajućem delu.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Trajanje osnovnog obrazovanja i vaspitanja</p>
	<p class="clan">Član 30.</p>
	<p>Osnovno obrazovanje i vaspitanje ostvaruje se u trajanju od osam godina u dva obrazovna ciklusa, u skladu sa Zakonom, ovim zakonom i<span class="v2-clan-left-1">
	</span>&nbsp;planom i programom<span class="v2-clan-left-1"> nastave i učenja</span>.</p>
	<p>Prvi ciklus obuhvata prvi, drugi, treći i četvrti razred. </p>
	<p>Drugi ciklus obuhvata peti, šesti, sedmi i osmi razred.</p>
	<p>Osnovno muzičko obrazovanje i vaspitanje traje od dve do šest godina i ostvaruje se u dva obrazovna ciklusa, u skladu sa<span class="v2-clan-left-1">
	</span>&nbsp;planom i programom <span class="v2-clan-left-1">nastave i učenja</span> donetim na osnovu Zakona.</p>
	<p>Osnovno baletsko obrazovanje i vaspitanje traje četiri godine i ostvaruje se u dva obrazovna ciklusa, u skladu sa<span class="v2-clan-left-1">
	</span>&nbsp;planom i programom<span class="v2-clan-left-1"> nastave i učenja</span> donetim na osnovu Zakona.</p>
	<p>Osnovno muzičko obrazovanje i vaspitanje, osnovno baletsko obrazovanje i vaspitanje i osnovno obrazovanje odraslih stiče se pohađanjem nastave ili polaganjem ispita.</p>
	<p>Muzičko, odnosno baletsko obrazovanje i vaspitanje za učenike sa izrazitim muzičkim, odnosno baletskim sposobnostima traje osam godina. 
	</p>
	<p>Trajanje osnovnog obrazovanja i vaspitanja može biti duže ili kraće od trajanja iz st. 1. i 7. ovog člana, u zavisnosti od postignuća i napredovanja učenika.</p>
	<p class="v2-clan-left-1">Učeniku koji je navršio 15 godina života prestaje 
	obaveza pohađanja škole istekom te školske godine.</p>
	<p class="v2-clan-left-1">Škola je dužna da učeniku koji je navršio 15 
	godina života, a nije stekao osnovno obrazovanje i vaspitanje, omogući 
	školovanje do navršenih 17 godina života, ako to zahteva učenik ili njegov 
	roditelj, odnosno drugi zakonski zastupnik.</p>
	<p class="v2-clan-left-1">Učenik koji je navršio 15 godina života, a nije 
	stekao osnovno obrazovanje i vaspitanje, može da nastavi sticanje obrazovanja po 
	programu funkcionalnog osnovnog obrazovanja odraslih.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Organizacija obrazovno-vaspitnog rada</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 31.</p>
	<p class="v2-clan-left-1">Obrazovno-vaspitni rad organizuje se u odeljenju, u 
	grupi i individualno.</p>
	<p class="v2-clan-left-1">Odeljenje istog razreda može da ima do 30 učenika.</p>
	<p class="v2-clan-left-1">Izuzetno, odeljenje istog razreda može da ima do 33 
	učenika uz saglasnost Ministarstva.</p>
	<p class="v2-clan-left-1">U jednom odeljenju mogu da budu do dva učenika sa 
	smetnjama u razvoju i invaliditetom.</p>
	<p class="v2-clan-left-1">Broj učenika utvrđen u stavu 2. ovog člana umanjuje 
	se za dva po učeniku koji osnovno obrazovanje i vaspitanje stiče ostvarivanjem 
	individualnog obrazovnog plana sa prilagođavanjem načina rada, kao i uslova u 
	kojima se izvodi obrazovno-vaspitni rad, odnosno sa učenjem jezika na kome se 
	odvija obrazovno-vaspitni rad (IOP1), odnosno za tri po učeniku koji osnovno 
	obrazovanje i vaspitanje stiče ostvarivanjem individualnog obrazovnog plana sa 
	prilagođavanjem ciljeva, sadržaja i načina ostvarivanja programa nastave i 
	učenja i ishoda obrazovno-vaspitnog rada (u daljem tekstu: IOP2).</p>
	<p class="v2-clan-left-1">Obrazovno-vaspitni rad od prvog do četvrtog 
	razreda može da se organizuje i u kombinovanom odeljenju.</p>
	<p class="v2-clan-left-1">Кombinovano odeljenje sastavljeno od učenika dva 
	razreda može da ima do 15 učenika, a odeljenje od tri ili četiri razreda do 
	deset učenika.</p>
	<p class="v2-clan-left-1">Za predmete za koje je podela odeljenja na grupe 
	predviđena planom i programom nastave i učenja organizuje se ostvarivanje 
	obrazovno-vaspitnog rada u grupi.</p>
	<p class="v2-clan-left-1">Izuzetno, u grupi može da se organizuje i 
	ostvarivanje nastave izbornih programa, ukoliko nije moguće organizovanje 
	obrazovno-vaspitnog rada na nivou odeljenja.</p>
	<p class="v2-clan-left-1">Grupa iz stava 9. ovog člana, po pravilu, formira 
	se na nivou razreda i ima najmanje 15, a najviše do 30 učenika. 
	Obrazovno-vaspitni rad u grupi sa manje od 15 učenika organizuje se uz 
	saglasnost ministra.</p>
	<p class="v2-clan-left-1">Odeljenje ili grupa u školi za obrazovanje učenika sa 
	smetnjama u razvoju i invaliditetom može da ima do deset učenika, a kada 
	odeljenje čine učenici sa smetnjama koje se manifestuju istovremeno u nekoliko 
	oblasti, usled čega se učenik suočava sa brojnim preprekama u zadovoljenju 
	osnovnih potreba i potrebna im je najkompleksnija podrška, odeljenje istog 
	razreda ima do šest učenika.</p>
	<p class="v2-clan-left-1">U muzičkoj i baletskoj školi obrazovno-vaspitni 
	rad organizuje se u grupi, u klasi i individualno.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Nastava </p>
	<p class="v2-clan-1">Član 32.</p>
	<p class="v2-clan-left-1">Nastava je osnova obrazovno-vaspitnog procesa u 
	školi.</p>
	<p class="v2-clan-left-1">Pored redovne nastave, koja može da se organizuje 
	poludnevno i celodnevno, u školi se organizuje dopunska, dodatna i pripremna 
	nastava.</p>
	<p class="v2-clan-left-1">Škola koja organizuje redovnu poludnevnu nastavu u 
	dve smene stara se da svi učenici ravnomerno pohađaju nastavu u obe smene, 
	smenjujući se u jednakim vremenskim intervalima, ne dužim od jednog meseca.</p>
	<p class="v2-clan-left-1">Izuzetno, ukoliko iz objektivnih razloga škola iz 
	stava 3. ovog člana ne može da obezbedi ravnomernu promenu smena, nastavu 
	organizuje i bez promene smena, u dogovoru sa Ministarstvom, odnosno 
	nadležnom školskom upravom.</p>
	<p class="v2-clan-left-1">Za učenike kojima je potrebna pomoć u savladavanju 
	programa i učenju, škola organizuje dopunsku nastavu.</p>
	<p class="v2-clan-left-1">Za učenike od četvrtog do osmog razreda sa 
	posebnim sposobnostima, sklonostima i interesovanjima za pojedine predmete, 
	škola organizuje dodatnu nastavu.</p>
	<p class="v2-clan-left-1">Za učenike upućene na razredni i popravni ispit, 
	škola organizuje pripremnu nastavu.</p>
	<p class="v2-clan-left-1">Pripremna nastava se organizuje pre početka 
	ispitnog roka, u trajanju od najmanje pet radnih dana sa po dva časa dnevno za 
	svaki predmet.</p>
	<p class="v2-clan-left-1">Za učenika kome je zbog smetnji u razvoju i 
	invaliditeta, specifičnih teškoća u učenju, socijalne uskraćenosti i drugih 
	razloga potrebna dodatna podrška u obrazovanju i vaspitanju, škola može da 
	realizuje individualnu nastavu kroz programe podrške deci i učenicima sa 
	smetnjama u razvoju.</p>
	<p class="v2-clan-left-1">Pripremu učenika za polaganje završnog ispita škola 
	može da organizuje tokom drugog polugodišta osmog razreda, a dužna je da 
	organizuje pripremu učenika za polaganje završnog ispita deset dana pre 
	polaganja ispita u trajanju najmanje dva časa dnevno iz predmeta koji su 
	obuhvaćeni polaganjem.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 33. </p>
	<p>Nastavni program verske nastave, na usaglašeni predlog tradicionalih crkava i verskih zajednica, po pribavljenom mišljenju organa nadležnog za poslove odnosa sa crkvama i verskim zajednicama, donosi ministar.</p>
	<p>Organizovanje i ostvarivanje verske nastave prati Кomisija za versku nastavu u školi (u daljem tekstu: Кomisija).</p>
	<p>Кomisiju obrazuje Vlada na vreme od šest godina. </p>
	<p>U Кomisiju se imenuju po jedan predstavnik tradicionalnih crkava i verskih zajednica, tri predstavnika organa nadležnog za poslove odnosa sa crkvama i verskim zajednicama i tri predstavnika Ministarstva.</p>
	<p>Član Кomisije može biti razrešen pre isteka mandata, i to: na lični zahtev, na predlog predlagača i ako ne ispunjava svoju dužnost kao član Кomisije, odnosno svojim postupcima povredi ugled dužnosti koju obavlja.</p>
	<p>U slučaju razrešenja člana Кomisije pre isteka mandata, Vlada postavlja novog člana po pribavljenom predlogu predstavnika čiji je član razrešen.</p>
	<p>Predsednika i zamenika predsednika Кomisije biraju članovi Кomisije na prvoj sednici, većinom glasova od ukupnog broja članova Кomisije.</p>
	<p>Кomisija obavlja poslove koji se, naročito, odnose na: </p>
	<p>1) usaglašavanje predloga programa verske nastave;</p>
	<p>2) udžbenike i druga nastavna sredstava, u skladu sa zakonom kojim se uređuju pitanja vezana za udžbenike i druga nastavna sredstva;</p>
	<p>3) davanje mišljenja o listama nastavnika verske nastave; </p>
	<p>4) druga pitanja vezana za praćenje organizovanja i ostvarivanja programa verske nastave.</p>
	<p>Način rada i druga pitanja od značaja za rad Кomisije, uređuju se poslovnikom o radu Кomisije.</p>
	<p class="bold">Razredna i predmetna nastava</p>
	<p class="v2-clan-1">Član 34.</p>
	<p class="v2-clan-left-1">Za učenike prvog ciklusa organizuje se razredna 
	nastava, a za učenike drugog ciklusa predmetna nastava, a kada postoje 
	uslovi i zajednička nastava više srodnih predmeta sa interdisciplinarnim 
	sadržajem, u skladu sa školskim programom.</p>
	<p class="v2-clan-left-1">Izuzetno, za učenike prvog ciklusa može da se 
	organizuje predmetna nastava iz stranog jezika i izbornih programa, u skladu 
	sa zakonom i planom i programom nastave i učenja.</p>
	<p class="v2-clan-left-1">Izuzetno, u školi za obrazovanje učenika sa 
	smetnjama u razvoju i invaliditetom, nastava u drugom ciklusu može da se 
	organizuje kao razredna nastava, u skladu sa školskim programom.</p>
	<p class="v2-clan-left-1">Za pripadnike nacionalne manjine predmetna nastava 
	može da se organizuje iz predmeta srpski jezik kao nematernji i izbornog 
	programa jezik nacionalne manjine sa elementima nacionalne kulture od prvog 
	razreda.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 35.</p>
	<p>Škola je dužna da za učenike četvrtog razreda organizuje časove predmetne nastave radi upoznavanja učenika sa predmetnim nastavnicima koji će realizovati nastavu u petom razredu.</p>
	<p>Časovi predmetne nastave iz stava 1. ovog člana planiraju se na osnovu<span class="v2-clan-left-1">
	</span>&nbsp;programa <span class="v2-clan-left-1">nastave i učenja</span> za četvrti razred osnovnog obrazovanja i vaspitanja, u saradnji učitelja i odgovarajućih nastavnika predmetne nastave.</p>
	<p>Časove predmetne nastave za učenike četvrtog razreda realizuju svi nastavnici predmetne nastave iz stava 1. ovog člana, po dva puta u toku školske godine, odnosno jedanput u toku polugodišta.</p>
	<p>Škola može, s istim ciljem i na isti način, da organizuje časove predmetne nastave i za učenike od prvog do trećeg razreda.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Celodnevna nastava i produženi boravak</p>
	<p class="clan">Član 36.</p>
	<p>Škola može da organizuje celodnevnu nastavu i produženi boravak kao posebne oblike obrazovno-vaspitnog rada, uz saglasnost Ministarstva. 
	</p>
	<p>U okviru celodnevne nastave i produženog boravka obezbeđuju se igra, kulturno-umetničke, sportske aktivnosti, učenje, izrada domaćih zadataka i izvršavanje drugih obaveza učenika u bezbednom okruženju pod nadzorom nastavnika.</p>
	<p>Bliže uslove organizovanja celodnevne nastave i produženog boravaka propisuje ministar.</p>
	<p class="bold">Nastava za učenike na kućnom i bolničkom lečenju</p>
	<p class="clan">Član 37.</p>
	<p>Škola može da organizuje obrazovno-vaspitni rad kao poseban oblik rada za učenike na dužem kućnom i bolničkom lečenju, uz saglasnost Ministarstva.</p>
	<p class="v2-clan-left-1">Za učenike koji zbog većih zdravstvenih problema 
	ili hroničnih bolesti ne mogu da pohađaju nastavu duže od tri nedelje, 
	nastava se organizuje u kućnim uslovima, odnosno u zdravstvenoj ustanovi.</p>
	<p class="v2-clan-left-1">Roditelj, odnosno drugi zakonski zastupnik je dužan 
	da o potrebi organizovanja nastave za učenika na dužem kućnom i bolničkom 
	lečenju obavesti školu.</p>
	<p>Način organizovanja nastave za učenike na dužem kućnom i bolničkom lečenju propisuje ministar.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Nastava kod kuće</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 38.</p>
	<p class="v2-clan-left-1">Roditelj, odnosno drugi zakonski zastupnik ima 
	pravo da svom detetu omogući sticanje osnovnog obrazovanja i vaspitanja kod 
	kuće, uz obezbeđivanje troškova obrazovanja i vaspitanja.</p>
	<p class="v2-clan-left-1">Roditelj, odnosno drugi zakonski zastupnik je dužan 
	da do kraja nastavne godine pismeno obavesti školu u koju je učenik upisan o 
	nameri da za svoje dete od sledeće školske godine organizuje nastavu kod 
	kuće.</p>
	<p class="v2-clan-left-1">Škola iz stava 2. ovog člana dužna je da 
	organizuje polaganje razrednih ispita iz svih predmeta u skladu sa planom i 
	programom nastave i učenja.</p>
	<p class="v2-clan-left-1">Osnovnoškolsko obrazovanje i vaspitanje kod kuće 
	mora da obezbedi ostvarivanje propisanih ciljeva, ishoda i standarda 
	postignuća.</p>
	<p class="v2-clan-left-1">Za učenika sa smetnjama u razvoju i invaliditetom 
	koji stiče obrazovanje kod kuće ostvarivanjem IOP-a 2, obrazovanje i vaspitanje 
	kod kuće obezbeđuje ostvarivanje prilagođenih ciljeva i ishoda.</p>
	<p class="v2-clan-left-1">Škola vodi evidenciju o obrazovanju i vaspitanju 
	učenika kod kuće.</p>
	<p class="v2-clan-left-1">Bliže uslove za ostvarivanje i način osiguranja 
	kvaliteta i vrednovanja nastave kod kuće, propisuje ministar.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Nastava na daljinu</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 38a</p>
	<p class="v2-clan-left-1">Roditelj, odnosno drugi zakonski zastupnik može da 
	se opredeli da njegovo dete osnovnoškolsko obrazovanje i vaspitanje stiče 
	nastavom na daljinu.</p>
	<p class="v2-clan-left-1">Roditelj, odnosno drugi zakonski zastupnik dužan je 
	da podnese pisani zahtev za organizovanje nastave na daljinu školi u kojoj 
	njegovo dete stiče osnovnoškolsko obrazovanje i vaspitanje do kraja nastavne 
	godine za sledeću školsku godinu.</p>
	<p class="v2-clan-left-1">Nastava na daljinu mora da obezbedi ostvarivanje 
	propisanih ciljeva, ishoda i standarda postignuća.</p>
	<p class="v2-clan-left-1">Za učenika sa smetnjama u razvoju i invaliditetom 
	za koga je organizovana nastava na daljinu, a stiče osnovnoškolsko obrazovanje 
	i vaspitanje ostvarivanjem IOP-a 2, nastava na daljinu obezbeđuje ostvarivanje 
	prilagođenih ciljeva i ishoda.</p>
	<p class="v2-clan-left-1">O obrazovanju na daljinu škola odlučuje na osnovu 
	raspoloživih sredstava, potrebnih za ovaj vid obrazovanja i vaspitanja.</p>
	<p class="v2-clan-left-1">Škola vodi evidenciju o obrazovanju i vaspitanju 
	učenika koji osnovnoškolsko obrazovanje i vaspitanje stiče nastavom na daljinu.</p>
	<p class="v2-clan-left-1">Bliže uslove za ostvarivanje i način osiguranja 
	kvaliteta i vrednovanja nastave na daljinu propisuje ministar.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Кulturne aktivnosti škole</p>
	<p class="clan">Član 39.</p>
	<p>Кulturne aktivnosti škole ostvaruju se na osnovu programa kulturnih aktivnosti.</p>
	<p>Кulturne aktivnosti obuhvataju: proslavu dana škole, početka i kraja školske godine i završetka osnovnoškolskog obrazovanja i vaspitanja, proslave školskih i državnih praznika, priredbe, predstave, izložbe, koncerte, takmičenja i smotre, posete ustanovama kulture, zajedničke aktivnosti škole i jedinice lokalne samouprave i druge aktivnosti koje doprinose proširenju uticaja škole na vaspitanje učenika i kulturnom razvoju okruženja škole.</p>
	<p>Proslave školskih i državnih praznika, početka i kraja školske godine i završetka osnovnoškolskog obrazovanja i vaspitanja za učenike organizuju se u školi ili u dogovoru sa jedinicom lokalne samouprave u ustanovama 
	<span class="v2-clan-left-1">iz oblasti kulture i sporta</span>.</p>
	<p><span class="hide-change">*Službeni glasnik RS, broj 101/2017</span></p>
	<p class="bold"><span class="v2-bold-1">Program školskog sporta i 
	sportsko-rekreativnih aktivnosti</span></p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 40.</p>
	<p>Radi razvoja i praktikovanja zdravog načina života, razvoja svesti o važnosti sopstvenog zdravlja i bezbednosti, o potrebi negovanja i razvoja fizičkih sposobnosti, kao i prevencije nasilja, narkomanije, maloletničke delinkvencije, škola u okviru školskog programa, realizuje i program školskog sporta, kojim su obuhvaćeni svi učenici.</p>
	<p>Škola je dužna da, u okviru programa školskog sporta, 
	<span class="v2-clan-left-1">u saradnji</span> sa jedinicom lokalne samouprave, organizuje nedelju školskog sporta najmanje jednom u toku polugodišta.</p>
	<p class="v2-clan-left-1">Program nedelje školskog sporta obuhvata 
	sportsko-rekreativne aktivnosti svih učenika, kao i kulturno-umetničke 
	manifestacije na temu iz oblasti fizičkog i zdravstvenog vaspitanja, u skladu 
	sa planom i programom nastave i učenja.</p>
	<p><span class="hide-change">*Službeni glasnik RS, broj 101/2017</span></p>
	<p class="bold"><span class="v2-bold-1">Program zaštite od nasilja, 
	zlostavljanja i zanemarivanja, program sprečavanja diskriminacije i programi 
	prevencije drugih oblika rizičnog ponašanja</span></p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 41. </p>
	<p>Program zaštite od nasilja, zlostavljanja i zanemarivanja<span class="v2-clan-left-1">, 
	program sprečavanja diskriminacije</span> i programi prevencije drugih oblika rizičnog ponašanja, kao što su, naročito, upotreba alkohola, duvana, psihoaktivnih supstanci i maloletnička delinkvencija, sastavni su deo školskog programa i ostvaruju se u skladu sa Zakonom.</p>
	<p>Programi iz stava 1. ovog člana ostvaruju se kroz različite nastavne i slobodne aktivnosti sa učenicima, zaposlenima, roditeljima, odnosno 
	<span class="v2-clan-left-1">drugim zakonskim zastupnicima</span> u saradnji sa jedinicom lokalne samouprave, u skladu sa utvrđenim potrebama.</p>
	<p>U ostvarivanje programa iz stava 1. ovog člana uključuju se i fizička i pravna lica sa teritorije jedinice lokalne samouprave, ustanove u oblasti kulture i sporta, vršnjački posrednici, kao i lica obučena za prevenciju i intervenciju u slučaju nasilja, zlostavljanja i zanemarivanja<span class="v2-clan-left-1">, 
	diskriminacije</span> i drugih oblika rizičnog ponašanja. 
	</p>
	<p>Listu lica obučenih za prevenciju i intervenciju u slučaju nasilja, zlostavljanja i zanemarivanja<span class="v2-clan-left-1">, 
	diskriminacije</span> i drugih oblika rizičnog ponašanja i listu škola koje su svojim aktivnostima postale primeri dobre prakse u sprovođenju programa iz stava 1. ovog člana, utvrđuje ministar.</p>
	<p>Bliže uslove za utvrđivanje lista iz stava 4. ovog člana propisuje ministar.</p>
	<p>Liste iz stava 4. ovog člana objavljuju se na zvaničnoj internet strani Ministarstva.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Program vannastavnih aktivnosti učenika</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 42.</p>
	<p class="v2-clan-left-1">Radi jačanja obrazovno-vaspitne delatnosti škole, 
	podsticanja individualnih sklonosti i interesovanja, sadržajnog i celishodnog 
	korišćenja slobodnog vremena, kao i radi bogaćenja društvenog života i 
	razonode učenika, razvijanja i negovanja drugarstva i prijateljstva, škola je 
	dužna da realizuje vannastavne aktivnosti učenika u oblasti nauke, tehnike, 
	kulture, umetnosti, medija i sporta.</p>
	<p class="v2-clan-left-1">Škola posebnu pažnju posvećuje formiranju muzičke i 
	dramske grupe učenika, školskog lista, folklora i sportskih sekcija.</p>
	<p class="v2-clan-left-1">Škola je obavezna da za učenike, u okviru svojih 
	kapaciteta, besplatno organizuje sportske sekcije.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Profesionalna orijentacija učenika</p>
	<p class="clan">Član 43.</p>
	<p>Škola u saradnji sa ustanovama za profesionalnu orijentaciju pomaže 
	roditeljima, odnosno <span class="v2-clan-left-1">drugim zakonskim 
	zastupnicima</span> i učenicima u izboru srednje škole i zanimanja, prema sklonostima i sposobnostima učenika i u tom cilju prati njihov razvoj i informiše ih o karakteru i uslovima rada pojedinih zanimanja.</p>
	<p>Radi praćenja individualnih sklonosti učenika i pružanja pomoći učenicima i njihovim roditeljima, odnosno 
	<span class="v2-clan-left-1">drugim zakonskim zastupnicima</span> u izboru srednje škole i zanimanja, škola formira tim za profesionalnu orijentaciju, u čijem sastavu su stručni saradnici i nastavnici. 
	</p>
	<p>Tim za profesionalnu orijentaciju realizuje program profesionalne orijentacije za učenike sedmog i osmog razreda.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Zdravstvena zaštita učenika u školi</p>
	<p class="v2-clan-1">Član 44.</p>
	<p class="v2-clan-left-1">Škola sarađuje sa zdravstvenim ustanovama u 
	sprovođenju zdravstvene zaštite učenika, u skladu sa zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Socijalna zaštita učenika u školi</p>
	<p class="clan">Član 45.</p>
	<p>Škola u saradnji sa nadležnim ustanovama brine o socijalnoj zaštiti, posebno učenika iz osetljivih društvenih grupa, na osnovu programa socijalne zaštite.</p>
	<p>Ukoliko je potrebno škola organizuje prikupljanje sredstava za ove svrhe kroz akcije školskog sporta, volontiranja i drugih dobrotvornih akcija. 
	</p>
	<p class="bold">Zaštita životne sredine</p>
	<p class="clan">Član 46.</p>
	<p>Zaštita životne sredine obuhvata aktivnosti usmerene na razvoj ekološke svesti, kao i očuvanje prirodnih resursa.</p>
	<p>Očuvanje prirodnih resursa iz stava 1. ovog člana obuhvata i upoznavanje sa korišćenjem i racionalnom upotrebom tih resursa u oblasti energetike.</p>
	<p>Škola doprinosi zaštiti životne sredine ostvarivanjem programa zaštite životne sredine – lokalnim ekološkim akcijama, zajedničkim aktivnostima škole, roditelja, odnosno 
	<span class="v2-clan-1">drugog zakonskog zastupnika</span> i jedinice lokalne samouprave u analizi stanja životne sredine i akcija za zaštitu životne sredine u skladu sa zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Program saradnje sa lokalnom samoupravom</p>
	<p class="clan">Član 47.</p>
	<p>Saradnja sa lokalnom samoupravom realizuje se na osnovu programa saradnje sa lokalnom samoupravom, koji čini deo školskog programa.</p>
	<p>Škola prati i uključuje se u dešavanja na teritoriji jedinice lokalne samouprave i zajedno sa njenim predstavnicima planira sadržaj i način saradnje, naročito o pitanjima od kojih zavisi razvitak škole. 
	</p>
	<p class="bold">Program saradnje sa porodicom</p>
	<p class="clan">Član 48.</p>
	<p>Škola podstiče i neguje partnerski odnos sa roditeljima, odnosno<span class="v2-clan-left-1"> 
	drugim zakonskim zastupnicima</span> učenika, zasnovan na principima međusobnog razumevanja, poštovanja i poverenja.</p>
	<p>Programom saradnje sa porodicom, škola definiše oblasti, sadržaj i oblike saradnje sa roditeljima, odnosno 
	<span class="v2-clan-left-1">drugim zakonskim zastupnicima</span> dece i učenika, koji obuhvataju detaljno informisanje, savetovanje, uključivanje u nastavne, i ostale aktivnosti škole i konsultovanje u donošenju odluka oko bezbednosnih, nastavnih, organizacionih i finansijskih pitanja, s ciljem unapređivanja kvaliteta obrazovanja i vaspitanja, kao i obezbeđivanja sveobuhvatnosti i trajnosti vaspitno-obrazovnih uticaja.</p>
	<p>Program saradnje sa porodicom obuhvata i organizaciju otvorenog dana škole svakog meseca, kada roditelji, odnosno 
	<span class="v2-clan-left-1">drugi zakonski zastupnici</span> mogu da prisustvuju obrazovno-vaspitnom radu.</p>
	<p>Radi praćenja uspešnosti programa saradnje sa porodicom, škola, na kraju svakog polugodišta, organizuje anketiranje roditelja, odnosno 
	<span class="v2-clan-left-1">drugih zakonskih zastupnika</span>, u pogledu njihovog zadovoljstva programom saradnje sa porodicom i u pogledu njihovih sugestija za naredno polugodište. 
	</p>
	<p>Mišljenje roditelja, odnosno <span class="v2-clan-left-1">drugih zakonskih 
	zastupnika</span>, dobijeno kao rezultat anketiranja, uzima se u obzir u postupku vrednovanja kvaliteta rada škole.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Izleti, ekskurzije i nastava u prirodi</p>
	<p class="clan">Član 49.</p>
	<p>Škola može da planira i organizuje izlete, ekskurzije i nastavu u prirodi, na način i pod uslovima utvrđenim<span class="v2-clan-left-1">
	</span>&nbsp;planom i programom<span class="v2-clan-left-1"> nastave i učenja</span>.</p>
	<p>Program izleta, ekskurzija i nastave u prirodi sastavni je deo školskog programa i godišnjeg plana rada škole. 
	</p>
	<p class="v2-clan-left-1">Škole koje imaju odgovarajuće uslove, kao i 
	ustanove koje su specijalizovane za ostvarivanje kvalitetnih programa za decu 
	i učenike u funkciji aktivnog slobodnog vremena, sa posebnim usmerenjem na 
	sportsko-rekreativne aktivnosti i koje imaju odgovarajuće uslove, mogu da 
	budu centri za realizaciju nastave u prirodi, kao i za realizaciju 
	aktivnosti učenika više škola (Centar dečjih odmarališta, Pionirski grad i 
	druge odgovarajuće ustanove namenjene deci i učenicima).</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Školska biblioteka</p>
	<p class="clan">Član 50.</p>
	<p>Školska biblioteka je mesto bibliotečko-informacione, vaspitno-obrazovne i kulturne aktivnosti škole. 
	</p>
	<p>U školskoj biblioteci prikuplja se, obrađuje i učenicima, nastavnicima i stručnim saradnicima daje na korišćenje bibliotečko-informaciona građa (knjige, serijske publikacije i dr.) i izvori.</p>
	<p>Biblioteka je dužna da u svom fondu prikuplja udžbenike i druga nastavna sredstva namenjena učenicima sa smetnjama u razvoju i invaliditetom, kao i stručnu literaturu za nastavnike i stručne saradnike.</p>
	<p>Zadatak školske biblioteke je da kod učenika razvija navike čitanja i korišćenja bibliotečkih usluga, kao i da učenike osposobljava da koriste informacije u svim oblicima i na svim medijima i omogući im da ovladaju veštinama potrebnim za učenje u toku celog života.</p>
	<p class="v2-clan-left-1">Škola je dužna da ima školsku biblioteku, u skladu 
	sa zakonom. Muzička i baletska škola ima nototeku, a baletska škola i 
	medijateku.</p>
	<p>Program rada školske biblioteke sastavni je deo školskog programa.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Dečje i učeničke organizacije u školi</p>
	<p class="v2-clan-1">Član 51.</p>
	<p class="v2-clan-left-1">Škola može da ima svoje organizacije dece i 
	učenika, a može da se povezuje i sa organizacijama dece i učenika van škole 
	(organizacija gorana, planinara, izviđača i sl.), u skladu sa zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Vođenje letopisa i predstavljanje rada škole</p>
	<p class="v2-clan-1">Član 52.</p>
	<p class="v2-clan-left-1">Škola je dužna da vodi letopis za svaku školsku 
	godinu.</p>
	<p class="v2-clan-left-1">Letopis sadrži podatke o aktivnostima škole i 
	realizaciji obrazovno-vaspitnog rada, kao i druge podatke od značaja za 
	predstavljanje škole.</p>
	<p class="v2-clan-left-1">Škola letopis objavljuje na svojoj internet strani 
	do 1. oktobra za prethodnu školsku godinu.</p>
	<p class="v2-clan-left-1">Škola je dužna da ima svoju internet stranu.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Učeničke zadruge</p>
	<p class="v2-clan-1">Član 53.</p>
	<p class="v2-clan-left-1">Škola može da osnuje učeničku zadrugu radi razvoja 
	preduzetničkog duha, pozitivnog odnosa učenika prema radu, povezivanja 
	nastave sa svetom rada, kao i profesionalne orijentacije.</p>
	<p class="v2-clan-left-1">Rad učeničke zadruge uređuje se statutom škole i 
	pravilima za rad zadruge, u skladu sa zakonom.</p>
	<p class="v2-clan-left-1">Škola može pružati usluge i prodavati proizvode 
	nastale kao rezultat rada u učeničkoj zadruzi, kao i udžbenike, pribor i 
	opremu koja je potrebna za ostvarivanje obrazovno-vaspitnog rada.</p>
	<p class="v2-clan-left-1">Sredstva stečena radom učeničke zadruge koriste se 
	za proširenje materijalne osnove rada učeničke zadruge, ekskurzije, ishranu 
	učenika, nagrade članovima učeničke zadruge i unapređivanje 
	obrazovno-vaspitnog rada u školi i u druge svrhe u skladu sa aktima kojima 
	se uređuje rad učeničke zadruge.</p>
	<p class="v2-clan-left-1">Učenička zadruga se upisuje u registar zadruga 
	shodnom primenom odredaba zakona kojim se uređuje registracija zadruga.</p>
	<p class="v2-clan-left-1">Sadržinu osnivačkog akta, sticanje i prestanak 
	statusa zadrugara, upravljanje i način rada učeničke zadruge, bliže uređuje 
	ministar.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Obrazovanje u inostranstvu</p>
	<p class="v2-clan-1">Član 54.</p>
	<p class="v2-clan-left-1">Za decu građana Republike Srbije u inostranstvu 
	može da se organizuje nastava na srpskom jeziku po posebnom programu, u 
	skladu sa Zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">V. UČENICI</p>
	<p class="bold">Upis </p>
	<p class="v2-clan-1">Član 55.</p>
	<p class="v2-clan-left-1">Jedinica lokalne samouprave vodi evidenciju i 
	obaveštava školu i roditelje, odnosno druge zakonske zastupnike, o deci koja 
	treba da se upišu u prvi razred osnovne škole najkasnije do kraja februara 
	tekuće godine za narednu školsku godinu.</p>
	<p class="v2-clan-left-1">Upisom u prvi razred dete stiče svojstvo učenika.</p>
	<p class="v2-clan-left-1">U prvi razred osnovne škole upisuje se svako dete 
	koje do početka školske godine ima najmanje šest i po, a najviše sedam i po 
	godina.</p>
	<p class="v2-clan-left-1">Izuzetno, kada je to u najboljem interesu deteta, 
	detetu se može odložiti upis za godinu dana od strane škole, a na osnovu 
	mišljenja interresorne komisije, koje sadrži dokaze o potrebi odlaganja i 
	predlog mera dodatne obrazovne, zdravstvene ili socijalne podrške detetu u 
	periodu do polaska u školu.</p>
	<p class="v2-clan-left-1">Uz dokumentaciju potrebnu za upis, roditelj 
	dostavlja i dokaz o zdravstvenom pregledu deteta.</p>
	<p class="v2-clan-left-1">Deca iz osetljivih društvenih grupa mogu da se 
	upišu u školu, bez dokaza o prebivalištu roditelja i potrebne dokumentacije, 
	a sa dostavljenim dokazom o zdravstvenom pregledu deteta.</p>
	<p class="v2-clan-left-1">Ispitivanje deteta upisanog u školu vrše psiholog, 
	odnosno pedagog škole na maternjem jeziku deteta, primenom standardnih 
	postupaka i instrumenata, preporučenih od nadležnog zavoda, odnosno 
	ovlašćene stručne organizacije. Ako ne postoji mogućnost da se ispitivanje 
	deteta vrši na maternjem jeziku, škola angažuje prevodioca na predlog 
	nacionalnog saveta nacionalne manjine.</p>
	<p class="v2-clan-left-1">Ispitivanje dece sa motoričkim i čulnim smetnjama 
	vrši se uz primenu oblika ispitivanja na koji dete može optimalno da 
	odgovori.</p>
	<p class="v2-clan-left-1">U postupku ispitivanja deteta upisanog u školu, 
	škola može da utvrdi potrebu za donošenjem individualnog obrazovnog plana ili 
	potrebu za pružanjem dodatne podrške u obrazovanju. Ako dodatna podrška 
	zahteva finansijska sredstva, škola upućuje pisani zahtev osnivaču po 
	pribavljenom mišljenju interresorne komisije.</p>
	<p class="v2-clan-left-1">Dete starosti od šest do šest i po godina upisuje 
	se u prvi razred nakon provere spremnosti za polazak u školu. Škola je dužna 
	da organizuje proveru spremnosti.</p>
	<p class="v2-clan-left-1">Proveru spremnosti deteta vrši psiholog, odnosno 
	pedagog škole primenom standardnih postupaka i instrumenata, preporučenih od 
	nadležnog zavoda, odnosno ovlašćene stručne organizacije.</p>
	<p class="v2-clan-left-1">U postupku provere spremnosti na osnovu mišljenja 
	psihologa, odnosno pedagoga škola može da preporuči:</p>
	<p class="v2-clan-left-1">1) upis deteta u prvi razred;</p>
	<p class="v2-clan-left-1">2) upis deteta u školu nakon godinu dana, uz 
	pohađanje pripremnog predškolskog programa.</p>
	<p class="v2-clan-left-1">Roditelj, odnosno drugi zakonski zastupnik deteta, 
	kome je preporučen upis deteta u školu nakon godinu dana, može da podnese 
	zahtev komisiji škole za ponovno utvrđivanje spremnosti za upis u školu u 
	roku od osam dana od dana dobijanja preporuke škole iz stava 12. ovog člana. 
	Кomisiju čine: psiholog, pedagog, nastavnik razredne nastave i pedijatar 
	deteta.</p>
	<p class="v2-clan-left-1">Кomisija škole, primenom standardnih postupaka i 
	instrumenata, može da odobri upis deteta ili da potvrdi upis deteta u školu 
	nakon godinu dana, o čemu odluku donosi u roku od 15 dana od dana prijema 
	zahteva iz stava 13. ovog člana. Odluka komisije je konačna.</p>
	<p class="v2-clan-left-1">Ako dete starije od sedam i po godina zbog bolesti 
	ili drugih razloga nije upisano u prvi razred, može da se upiše u prvi ili 
	odgovarajući razred na osnovu prethodne provere znanja.</p>
	<p class="v2-clan-left-1">Prethodnu proveru znanja obavlja tim sastavljen od 
	nastavnika razredne nastave, pedagoga i psihologa škole uvažavajući 
	standarde postignuća i ceneći najbolji interes deteta.</p>
	<p class="v2-clan-left-1">Škola je dužna da upiše svako dete sa područja 
	škole.</p>
	<p class="v2-clan-left-1">Škola može da upiše i dete sa područja druge 
	škole, na zahtev roditelja, u skladu sa prostornim i kadrovskim mogućnostima 
	škole.</p>
	<p class="v2-clan-left-1">Roditelj, odnosno drugi zakonski zastupnik može da 
	izabere školu u koju će da upiše dete podnošenjem zahteva izabranoj školi 
	najkasnije do 1. februara tekuće kalendarske godine u kojoj se vrši upis.</p>
	<p class="v2-clan-left-1">Škola je dužna da obavesti roditelja, odnosno 
	drugog zakonskog zastupnika o odluci po njegovom zahtevu za upis deteta van 
	područja škole do 30. aprila tekuće kalendarske godine u kojoj se vrši upis, 
	nakon sagledavanja raspoloživih kapaciteta, a u skladu sa prostornim, 
	kadrovskim i finansijskim mogućnostima škole.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Upis u školu za obrazovanje učenika sa smetnjama u 
	razvoju i invaliditetom</p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 56. </p>
	<p>U školu za obrazovanje učenika sa smetnjama u razvoju, dete, odnosno učenik upisuje se na osnovu mišljenja interresorne komisije za procenu potreba za pružanjem dodatne obrazovne, zdravstvene ili socijalne podrške, uz saglasnost roditelja, odnosno 
	<span class="v2-clan-1">drugog zakonskog zastupnika</span>.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Upis u muzičku, odnosno baletsku školu</p>
	<p class="clan">Član 57.</p>
	<p>U osnovnu muzičku, odnosno osnovnu baletsku školu može da se upiše dete i 
	učenik osnovne i srednje škole koji položi prijemni ispit za utvrđivanje 
	muzičke, odnosno baletske sposobnosti<span class="v2-clan-left-1">, u skladu 
	sa planom i programom nastave i učenja osnovnog muzičkog obrazovanja i 
	vaspitanja i planom i programom nastave i učenja osnovnog baletskog obrazovanja 
	i vaspitanja.</span></p>
	<p>Učenik koji nije završio prvi ciklus osnovne muzičke, odnosno osnovne baletske škole može da se upiše u drugi ciklus nakon položenog ispita za proveru znanja. 
	</p>
	<p>Učenik osnovne muzičke ili osnovne baletske škole može da nastavi sticanje muzičkog, odnosno baletskog obrazovanja i vaspitanja po jedinstvenom školskom programu za talente, ako se utvrdi da ima izuzetne muzičke, odnosno baletske sposobnosti.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Odgovornost za upis i redovno pohađanje nastave</p>
	<p class="v2-clan-1">Član 58.</p>
	<p class="v2-clan-left-1">Roditelj, odnosno drugi zakonski zastupnik 
	odgovoran je za upis deteta u školu, za redovno pohađanje nastave i obavljanje 
	drugih školskih obaveza.</p>
	<p class="v2-clan-left-1">Škola je dužna da obavesti roditelja, odnosno 
	drugog zakonskog zastupnika i jedinicu lokalne samouprave o detetu koje nije 
	upisano u prvi razred, najkasnije 15 dana pre početka školske godine.</p>
	<p class="v2-clan-left-1">Škola je dužna da obavesti roditelja, odnosno 
	drugog zakonskog zastupnika o učeniku koji neredovno pohađa ili je prestao 
	da pohađa nastavu, najkasnije dva dana od dana prestanka pohađanja nastave.</p>
	<p class="v2-clan-left-1">Ako roditelj, odnosno drugi zakonski zastupnik po 
	prijemu obaveštenja iz stava 3. ovog člana ne obezbedi da u roku od tri dana 
	učenik nastavi redovno da pohađa nastavu, odnosno ne obavesti školu o 
	razlozima izostajanja učenika, škola odmah obaveštava jedinicu lokalne 
	samouprave i nadležnu ustanovu socijalne zaštite.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Vreme provedeno u školi</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 59.</p>
	<p class="v2-clan-left-1">Vreme provedeno u školi izraženo je u satima i 
	obuhvata časove obaveznih predmeta, izbornih programa i vreme provedeno u 
	aktivnostima, propisane zakonom i planom i programom nastave i učenja, koje 
	su sadržane u školskom programu i u funkciji su razvoja sposobnosti, 
	interesovanja i kreativnosti učenika.</p>
	<p class="v2-clan-left-1">Učenik u prvom ciklusu ima obavezne predmete, 
	izborne programe i aktivnosti do 20 sati nedeljno.</p>
	<p class="v2-clan-left-1">Učenik u drugom ciklusu ima obavezne predmete, 
	izborne programe i aktivnosti do 25 sati nedeljno.</p>
	<p class="v2-clan-left-1">Učenik u prvom ciklusu koji stiče osnovno 
	obrazovanje i vaspitanje na jeziku nacionalne manjine ima obavezne predmete, 
	izborne programe i aktivnosti do 22 sata nedeljno, a u drugom ciklusu do 27 
	sati nedeljno.</p>
	<p class="v2-clan-left-1">U nedeljni broj sati iz st. 2–4. ovog člana ne 
	uračunava se trajanje časova dopunske i dodatne nastave.</p>
	<p><span class="hide-change">*Službeni glasnik RS, broj 101/2017</span></p>
	<p class="v2-bold-1">Raspored i trajanje časa</p>
	<p><span class="hide-change">*Službeni glasnik RS, broj 101/2017</span></p>
	<p class="v2-clan-1">Član 59a</p>
	<p class="v2-clan-left-1">Škola u skladu sa planom i programom nastave i 
	učenja vrši raspored obaveznih predmeta, izbornih programa i aktivnosti, 
	odnosno utvrđuje raspored časova.</p>
	<p class="v2-clan-left-1">Raspored časova može da se menja u toku nastavne 
	godine.</p>
	<p class="v2-clan-left-1">Čas nastave traje 45 minuta.</p>
	<p class="v2-clan-left-1">Izuzetno, čas nastave može da traje duže ili kraće 
	od 45 minuta, u skladu sa planom i programom nastave i učenja.</p>
	<p class="v2-clan-left-1">Trajanje časa nastave može se prilagoditi posebnim 
	uslovima u kojima se ostvaruje obrazovno-vaspitni rad u određenom vremenskom 
	periodu, uz saglasnost Ministarstva.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Ocenjivanje</p>
	<p class="v2-clan-1">Član 60.</p>
	<p class="v2-clan-left-1">Ocenjivanje je sastavni deo procesa nastave i učenja 
	kojim se obezbeđuje stalno praćenje ostvarivanja propisanih ishoda i standarda 
	postignuća i angažovanja učenika u toku savladavanja programa obaveznih 
	predmeta.</p>
	<p class="v2-clan-left-1">Nastavnik je dužan da redovno ocenjuje učenike u 
	skladu sa zakonom.</p>
	<p class="v2-clan-left-1">Praćenje razvoja, napredovanja i postignuća učenika 
	obavlja se formativnim i sumativnim ocenjivanjem.</p>
	<p class="v2-clan-left-1">Učenik kome je usled socijalne uskraćenosti, 
	smetnji u razvoju, invaliditeta, teškoća u učenju i drugih razloga potrebna 
	dodatna podrška u obrazovanju i vaspitanju ocenjuje se na osnovu angažovanja i 
	stepena ostvarenosti ciljeva i standarda postignuća u toku savladavanja IOP-a 
	1, i to na način koji uzima u obzir njegove jezičke, motoričke i čulne 
	mogućnosti.</p>
	<p class="v2-clan-left-1">Ukoliko učenik stiče obrazovanje i vaspitanje po 
	IOP-u 2, ocenjuje se na osnovu angažovanja i stepena ostvarenosti prilagođenih 
	ciljeva i ishoda, u skladu sa IOP-om 2.</p>
	<p class="v2-clan-left-1">Učenik sa izuzetnim sposobnostima koji stiče 
	obrazovanje i vaspitanje na prilagođen i obogaćen način, primenom 
	individualnog obrazovnog plana, ocenjuje se na osnovu praćenja ostvarivanja 
	propisanih ishoda i standarda postignuća i angažovanja.</p>
	<p class="v2-clan-left-1">Učeniku se ne može umanjiti ocena iz obaveznog 
	predmeta zbog neprimerenog ponašanja.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Uspeh učenika i ocena</p>
	<p class="v2-clan-1">Član 61.</p>
	<p class="v2-clan-left-1">Učenik se ocenjuje iz obaveznog predmeta, izbornog 
	programa i aktivnosti i iz vladanja, opisnom i brojčanom ocenom, u skladu sa 
	zakonom.</p>
	<p class="v2-clan-left-1">Ocena je javna i saopštava se učeniku sa 
	obrazloženjem.</p>
	<p class="v2-clan-left-1">U prvom razredu osnovnog obrazovanja i vaspitanja 
	učenik se iz obaveznog predmeta, izbornih programa i aktivnosti ocenjuje 
	opisnom ocenom.</p>
	<p class="v2-clan-left-1">Od drugog do osmog razreda učenik se iz obaveznog 
	predmeta, izbornih programa i aktivnosti ocenjuje opisno i brojčano.</p>
	<p class="v2-clan-left-1">Brojčana ocena iz obaveznog predmeta je: odličan 
	(5), vrlo dobar (4), dobar (3), dovoljan (2) i nedovoljan (1). Ocena nedovoljan 
	(1) je neprelazna.</p>
	<p class="v2-clan-left-1">Uspeh učenika iz izbornih programa i aktivnosti 
	ocenjuje se opisno i to: ističe se, dobar i zadovoljava, osim iz izbornog 
	programa drugi strani jezik koji se ocenjuje brojčano i to brojčanom ocenom 
	iz stava 5. ovog člana.</p>
	<p class="v2-clan-left-1">Učenik se ocenjuje najmanje četiri puta u 
	polugodištu, a ako je nedeljni fond časova obaveznog predmeta, izbornog 
	programa i aktivnosti jedan čas najmanje dva puta u polugodištu.</p>
	<p class="v2-clan-left-1">Zaključna ocena iz obaveznog predmeta utvrđuje se 
	na kraju prvog i drugog polugodišta.</p>
	<p class="v2-clan-left-1">Zaključna ocena iz obaveznog predmeta za učenika 
	prvog razreda je opisna i iskazuje se kao napredovanje učenika u ostvarivanju 
	ishoda, angažovanje i preporuka.</p>
	<p class="v2-clan-left-1">U prvom razredu zaključne ocene iz obaveznih 
	predmeta i iz izbornih programa i aktivnosti unose se u đačku knjižicu i 
	učenik prelazi u naredni razred. </p>
	<p class="v2-clan-left-1">Zaključna ocena iz obaveznog predmeta za učenika od 
	drugog do osmog razreda je brojčana.</p>
	<p class="v2-clan-left-1">Zaključna ocena iz izbornih programa i aktivnosti 
	je opisna i to: ističe se, dobar i zadovoljava i ne utiče na opšti uspeh 
	učenika, osim iz izbornog programa drugi strani jezik koji se ocenjuje 
	brojčano i zaključna ocena utiče na opšti uspeh učenika.</p>
	<p class="v2-clan-left-1">Na osnovu praćenja i vrednovanja tokom nastavne 
	godine zaključnu ocenu iz obaveznog predmeta, izbornog programa i aktivnosti 
	utvrđuje odeljenjsko veće koje čine nastavnici koji predaju učeniku na predlog 
	nastavnika, a ocenu iz vladanja na predlog odeljenjskog starešine.</p>
	<p class="v2-clan-left-1">U postupku predlaganja zaključne ocene nastavnik 
	razredne nastave, odnosno predmetni nastavnik uzima u obzir celokupno 
	zalaganje i postignuća učenika u toku obrazovno-vaspitnog rada i to: uspeh 
	učenika postignut na takmičenjima, nagrade, pohvale i diplome, nastupe na 
	kulturnim i sportskim manifestacijama u školi i van škole, radove učenika 
	objavljene u školskom listu i drugim listovima i časopisima, radove na 
	izložbama, konkursima i sl.</p>
	<p class="v2-clan-left-1">Učeniku koji nije ocenjen najmanje četiri puta iz 
	obaveznog predmeta i izbornog programa drugi strani jezik u toku 
	polugodišta, odnosno najmanje dva puta u toku polugodišta ukoliko je nedeljni 
	fond obaveznog predmeta, izbornog programa i aktivnosti jedan čas, ne može 
	da se utvrdi zaključna ocena.</p>
	<p class="v2-clan-left-1">Učenika koji redovno pohađa nastavu i izvršava 
	školske obaveze, a nema propisani broj ocena u polugodištu, nastavnik je 
	dužan da oceni na posebno organizovanom času u toku trajanja polugodišta uz 
	prisustvo odeljenjskog starešine, pedagoga ili psihologa.</p>
	<p class="v2-clan-left-1">Ako nastavnik iz bilo kojih razloga nije u 
	mogućnosti da organizuje čas iz stava 16. ovog člana, škola je dužna da 
	obezbedi odgovarajuću stručnu zamenu.</p>
	<p class="v2-clan-left-1">Odeljenjski starešina je u obavezi da redovno prati 
	ocenjivanje učenika i ukazuje nastavnicima na broj propisanih ocena koje 
	učenik treba da ima u polugodištu radi utvrđivanja zaključne ocene.</p>
	<p class="v2-clan-left-1">Кada obavezni predmet sadrži module, zaključna 
	ocena se izvodi na osnovu pozitivnih ocena svih modula u okviru predmeta.</p>
	<p class="hide-change">*Službeni glasnik RS, broj 10/2019</p>
	<p class="bold">Opšti uspeh učenika</p>
	<p class="clan">Član 62.</p>
	<p class="v2-clan-left-2">Opšti uspeh učenika od drugog do osmog razreda 
	utvrđuje se na kraju prvog i drugog polugodišta na osnovu aritmetičke 
	sredine zaključnih prelaznih brojčanih ocena iz obaveznih predmeta i iz 
	izbornog programa drugi strani jezik, kao i ocene iz vladanja počev od šestog 
	razreda.</p>
	<p>Opšti uspeh učenika je: odličan, vrlo dobar, dobar, dovoljan<span class="v2-clan-left-1"> 
	i nedovoljan</span>.</p>
	<p>Učenik je postigao opšti uspeh:</p>
	<p>1) odličan – ako ima srednju ocenu najmanje 4,50;</p>
	<p>2) vrlo dobar – ako ima srednju ocenu od 3,50 zaključno sa 4,49;</p>
	<p>3) dobar – ako ima srednju ocenu od 2,50 zaključno sa 3,49;</p>
	<p>4) dovoljan uspeh – ako ima srednju ocenu do 2,49.</p>
	<p class="v2-clan-left-2">Učenik nije sa uspehom završio razred, odnosno ima 
	nedovoljan uspeh ukoliko ima više od dve nedovoljne ocene, osim ocene iz 
	vladanja ili nije položio popravni ispit, osim učenika drugog i trećeg 
	razreda osnovne škole koji se prevodi u naredni razred, u skladu sa Zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="hide-change">**Službeni glasnik RS, broj 10/2019</p>
	<p class="bold">Ocenjivanje vladanja učenika</p>
	<p class="clan">Član 63.</p>
	<p>Vladanje učenika od prvog do petog razreda ocenjuje se opisno u toku i na kraju polugodišta. 
	</p>
	<p>Zaključna ocena iz vladanja učenika iz stava 1. ovog člana jeste: primerno; vrlo dobro; dobro; zadovoljavajuće i nezadovoljavajuće i ne utiče na opšti uspeh učenika.</p>
	<p>Vladanje učenika od šestog do osmog razreda ocenjuje se opisno u toku polugodišta. 
	</p>
	<p>Ocena iz vladanja iz stava 3. ovog člana na kraju prvog i drugog polugodišta jeste brojčana, i to: primerno (5), vrlo dobro (4), dobro (3), zadovoljavajuće (2) i nezadovoljavajuće (1), i utiče na opšti uspeh učenika.</p>
	<p>Prilikom ocenjivanja vladanja sagledava se ponašanje učenika u celini, imajući pri tom u vidu i angažovanje učenika u aktivnostima izvan nastave u skladu sa školskim programom (slobodne aktivnosti, učenička zadruga, zaštita životne sredine, zaštita od nasilja, zlostavljanja i zanemarivanja i programi prevencije drugih oblika rizičnog ponašanja, kulturna aktivnost škole).</p>
	<p>Na ocenu iz vladanja ne utiču ocene iz<span class="v2-clan-left-1"> 
	obaveznog</span> predmeta<span class="v2-clan-left-2">, izbornih programa i 
	aktivnosti.</span></p>
	<p>Zaključnu ocenu iz vladanja na predlog odeljenjskog starešine utvrđuje odeljenjsko veće.</p>
	<p><span class="hide-change">*Službeni glasnik RS, broj 101/2017</span></p>
	<p class="hide-change">**Službeni glasnik RS, broj 10/2019</p>
	<p class="bold">Dodatna podrška u obrazovanju i vaspitanju</p>
	<p class="v2-clan-1">Član 64.</p>
	<p class="v2-clan-left-1">Detetu i učeniku kome je usled socijalne 
	uskraćenosti, smetnji u razvoju, invaliditeta, teškoća u učenju, rizika od 
	ranog napuštanja školovanja i drugih razloga potrebna dodatna podrška u 
	obrazovanju i vaspitanju, škola obezbeđuje otklanjanje fizičkih i 
	komunikacijskih prepreka, prilagođavanje načina ostvarivanja školskog programa 
	i izradu, donošenje i ostvarivanje individualnog obrazovnog plana.</p>
	<p class="v2-clan-left-1">Cilj dodatne podrške u obrazovanju i vaspitanju jeste 
	postizanje optimalnog uključivanja učenika u redovan obrazovno-vaspitni rad, 
	osamostaljivanje u vršnjačkom kolektivu i njegovo napredovanje.</p>
	<p class="v2-clan-left-1">Za ostvarivanje dodatne podrške u obrazovanju i 
	vaspitanju, direktor škole, nastavnik, stručni saradnik, vaspitač, pedagoški 
	asistent i roditelj, odnosno drugi zakonski zastupnik može da dobije posebnu 
	stručnu pomoć u pogledu sprovođenja inkluzivnog obrazovanja i vaspitanja.</p>
	<p class="v2-clan-left-1">Radi ostvarivanja dodatne podrške u obrazovanju i 
	vaspitanju, škola ostvaruje saradnju sa organima jedinice lokalne samouprave, 
	kao i sa školom za učenike sa smetnjama u razvoju i invaliditetom, odnosno 
	školom koja ima odeljenje za učenike sa smetnjama u razvoju, drugim 
	organizacijama, ustanovama i institucijama na lokalnom i širem nivou.</p>
	<p class="v2-clan-left-1">Škola je u obavezi da uspostavi saradnju sa drugom 
	školom u kojoj učenik koji ostvaruje pravo na dodatnu podršku nastavlja 
	sticanje obrazovanja, a u cilju ostvarivanja kontinuiteta dodatne podrške.</p>
	<p class="v2-clan-left-1">Posebnu stručnu pomoć iz stava 3. ovog člana mogu 
	da pružaju lica kompetentna u oblasti inkluzivnog obrazovanja i vaspitanja i 
	škole koje su svojim aktivnostima postale primeri dobre prakse u sprovođenju 
	inkluzivnog obrazovanja i vaspitanja.</p>
	<p class="v2-clan-left-1">Liste lica i škola iz stava 6. ovog člana utvrđuje 
	ministar.</p>
	<p class="v2-clan-left-1">Liste iz stava 7. ovog člana objavljuju se na 
	zvaničnoj internet strani Ministarstva.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Oslobađanje od nastave</p>
	<p class="v2-clan-1">Član 65.</p>
	<p class="v2-clan-left-1">Učenik može biti privremeno ili za određenu 
	školsku godinu oslobođen od praktičnog dela nastave fizičkog i zdravstvenog 
	vaspitanja u celini ili delimično.</p>
	<p class="v2-clan-left-1">Direktor donosi odluku o oslobađanju učenika od 
	praktičnog dela nastave fizičkog i zdravstvenog vaspitanja na osnovu predloga 
	izabranog lekara.</p>
	<p class="v2-clan-left-1">Učenik koji je oslobođen praktičnog dela nastave 
	fizičkog i zdravstvenog vaspitanja ocenjuje se na osnovu teorijskih znanja, u 
	skladu sa programom predmeta.</p>
	<p class="v2-clan-left-1">Izuzetno, učenik može da bude oslobođen nastave 
	stranog jezika za određenu školsku godinu i određeni razred na osnovu 
	odgovarajućeg uverenja o položenom ispitu iz stranog jezika izdatom od strane 
	škole, u skladu sa članom 73. ovog zakona.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Pohvaljivanje i nagrađivanje učenika</p>
	<p class="clan">Član 66.</p>
	<p>Učenik koji se ističe u učenju i vladanju pohvaljuje se ili nagrađuje.</p>
	<p>Opštim aktom škole određuju se uslovi i način za dodeljivanje pohvala i nagrada, kao i za izbor učenika generacije.</p>
	<p>U toku školovanja učeniku se dodeljuje diploma ili nagrada za izuzetan opšti uspeh, odnosno diploma za izuzetan uspeh iz pojedinih nastavnih predmeta i izuzetnog postignuća u bilo kojoj oblasti rada škole.</p>
	<p>Vrste diploma, odnosno nagrada i bliže uslove za njihovo dodeljivanje propisuje ministar. 
	</p>
	<p class="bold">Brže napredovanje učenika</p>
	<p class="clan">Član 67.</p>
	<p>Učenik koji se ističe znanjem i sposobnostima može da završi školu u roku kraćem od osam godina.</p>
	<p>U toku jedne školske godine učenik može da završi dva razreda.</p>
	<p>Nastavničko veće utvrđuje ispunjenost uslova za brže napredovanje učenika.</p>
	<p>Uslove i postupak napredovanja učenika propisuje ministar. </p>
	<p class="bold">Učenički parlament</p>
	<p class="clan">Član 68.</p>
	<p>Za učenike sedmog i osmog razreda organizuje se učenički parlament, u skladu sa Zakonom. 
	</p>
	<p>Učenički parlament na kraju svake školske godine dostavlja izveštaj o svom radu školskom odboru i savetu roditelja škole.</p>
	<p class="bold">Prevoz i ishrana</p>
	<p class="clan">Član 69.</p>
	<p>Učenik koji je nastanjen na udaljenosti većoj od četiri kilometra od sedišta škole ima pravo na besplatan prevoz.</p>
	<p class="v2-clan-left-1">Učenik ima pravo na besplatan prevoz i u slučaju 
	kada pohađa školu na teritoriji druge jedinice lokalne samouprave, ako je ta 
	škola na udaljenosti većoj od četiri kilometra i najbliža je mestu 
	prebivališta učenika.</p>
	<p>Učenik kome je na osnovu zahteva roditelja, odnosno 
	<span class="v2-clan-left-1">drugog zakonskog zastupnika</span> omogućeno da pohađa školu van područja kome pripada ima pravo na besplatan prevoz samo u okviru školskog područja u kojem ima prebivalište.</p>
	<p>Učenik sa smetnjama u razvoju i invaliditetom ima pravo na besplatan prevoz bez obzira na udaljenost njegovog prebivališta od škole.</p>
	<p>Škola u okviru školskog objekta, u saradnji sa savetom roditelja škole, organizuje ishranu za učenike.</p>
	<p>Škola u dogovoru sa jedinicom lokalne samouprave i donatorima može da obezbedi za sve učenike besplatnu ishranu u celini ili delimično.</p>
	<p class="v2-clan-left-1">Bliže uslove za organizovanje, ostvarivanje i 
	praćenje ishrane učenika u osnovnoj školi propisuje ministar i ministar 
	nadležan za poslove zdravlja.</p>
	<p>Sredstva za viši kvalitet obrazovanja, koja škola ostvaruje po osnovu učešća roditelja, odnosno 
	<span class="v2-clan-left-1">drugog zakonskog zastupnika</span>, jedinice lokalne samouprave, donatora, sponzora, proširene delatnosti i učeničke zadruge, dužna je prioritetno da koristi za ishranu i pomoć učenika.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">VI. ISPITI</p>
	<p class="bold">Vrste</p>
	<p class="clan">Član 70.</p>
	<p>Uspeh učenika ocenjuje se i na ispitu.</p>
	<p>U školi se polažu popravni, razredni, završni ispit, ispit iz stranog jezika i drugi ispiti.</p>
	<p>Ispiti iz stava 2. ovog člana, osim završnog ispita, polažu se pred ispitnom komisijom od tri člana od kojih su najmanje dva stručna za predmet.</p>
	<p>Ispitnu komisiju obrazuje direktor škole. </p>
	<p>Ako škola nema potreban broj stručnih lica za odgovarajući predmet angažuje se stručno lice iz druge škole. 
	</p>
	<p>Učenik osnovne muzičke, odnosno baletske škole polaže: prijemni ispit za utvrđivanje muzičke, odnosno baletske sposobnosti, kontrolni, godišnji, razredni i popravni ispit, u skladu sa<span class="v2-clan-left-1">
	</span>&nbsp;planom i programom<span class="v2-clan-left-1"> nastave i učenja</span>.</p>
	<p>Način i vreme polaganja razrednih, popravnih ispita, ispita iz stranog jezika i drugih ispita uređuje se opštim aktom škole.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Razredni ispit</p>
	<p class="v2-clan-1">Član 71.</p>
	<p class="v2-clan-left-1">Razredni ispit polaže učenik koji nije ocenjen iz 
	jednog ili više predmeta, izbornog programa ili aktivnosti.</p>
	<p class="v2-clan-left-1">Učenik može biti neocenjen iz obaveznog predmeta, 
	izbornog programa i aktivnosti ukoliko nije pohađao nastavu više od trećine 
	ukupnog godišnjeg broja časova tog obaveznog predmeta, izbornog programa i 
	aktivnosti i ukoliko se ocenjivanjem utvrdi da nije dostigao obrazovne 
	standarde na osnovnom nivou.</p>
	<p class="v2-clan-left-1">Učenik koji na razrednom ispitu dobije jednu ili 
	dve nedovoljne ocene, kao i učenik koji nije pristupio polaganju razrednog 
	ispita iz jednog ili dva obavezna predmeta, izbornog programa i aktivnosti 
	polaže popravni ispit.</p>
	<p class="v2-clan-left-1">Učenik koji na razrednom ispitu dobije nedovoljnu 
	ocenu iz više od dva obavezna predmeta, uključujući i izborni program drugi 
	strani jezik, ili koji ne pristupi polaganju razrednog ispita iz više od dva 
	obavezna predmeta, izbornog programa i aktivnosti, ponavlja razred, u skladu 
	sa zakonom.</p>
	<p class="hide-change">*Službeni glasnik RS, broj 10/2019</p>
	<p class="bold">Popravni ispit</p>
	<p class="v2-clan-1">Član 72.</p>
	<p class="v2-clan-left-1">Popravni ispit polaže učenik od četvrtog do osmog 
	razreda koji na kraju drugog polugodišta ima do dve nedovoljne zaključne 
	brojčane ocene iz obaveznih predmeta ili iz jednog obaveznog predmeta i 
	izbornog programa drugi strani jezik.</p>
	<p class="v2-clan-left-1">Popravni ispit polaže i učenik od drugog do 
	završnog razreda osnovnog muzičkog i baletskog obrazovanja i vaspitanja koji 
	na kraju drugog polugodišta ima do dve nedovoljne zaključne brojčane ocene.</p>
	<p class="v2-clan-left-1">Učenik od četvrtog do sedmog razreda i učenik od 
	drugog do završnog razreda osnovnog muzičkog i baletskog obrazovanja i 
	vaspitanja polaže popravni ispit u avgustovskom ispitnom roku, a učenik 
	osmog, odnosno završnog razreda u junskom i avgustovskom ispitnom roku.</p>
	<p class="v2-clan-left-1">Učenik koji polaže popravni ispit obavezan je da 
	pohađa pripremnu nastavu, koju je škola dužna da organizuje neposredno pre 
	polaganja popravnog ispita.</p>
	<p class="v2-clan-left-1">Učenik koji položi popravni ispit završava razred.</p>
	<p class="v2-clan-left-1">Učenik od četvrtog do sedmog razreda i učenik od 
	drugog do završnog razreda osnovnog muzičkog i baletskog obrazovanja i 
	vaspitanja koji na kraju drugog polugodišta ima više od dve nedovoljne 
	zaključne brojčane ocene i učenik koji ne položi popravni ispit ili ne 
	pristupi polaganju popravnog ispita ponavlja razred, u skladu sa zakonom.</p>
	<p class="v2-clan-left-1">Učenik osmog, odnosno završnog razreda koji ima 
	više od dve nedovoljne zaključne brojčane ocene ili ne položi popravni ispit 
	ne ponavlja razred, već završava započeto obrazovanje i vaspitanje u istoj 
	školi polaganjem ispita iz obaveznog predmeta, odnosno izbornog programa 
	drugi strani jezik iz kojeg ima nedovoljnu ocenu, u skladu sa zakonom.</p>
	<p class="v2-clan-left-1">Učenik osmog razreda osnovnog obrazovanja i 
	vaspitanja koji položi popravni ispit, stiče pravo da polaže završni ispit u 
	osnovnom obrazovanju i vaspitanju u propisanim rokovima.</p>
	<p><span class="hide-change">*Službeni glasnik RS, broj 10/2019</span></p>
	<p class="bold">Ispit iz stranog jezika</p>
	<p class="v2-clan-1">Član 73.</p>
	<p class="v2-clan-left-1">Učenik može da polaže ispit iz stranog jezika koji 
	nije izučavao u školi.</p>
	<p class="v2-clan-left-1">Ispit iz stava 1. ovog člana polaže se po 
	propisanom programu nastave i učenja za određeni razred.</p>
	<p class="v2-clan-left-1">Škola izdaje učeniku uverenje o položenom ispitu.</p>
	<p class="v2-clan-left-1">Ispit iz stranog jezika može da se polaže i u 
	drugoj školi, koja ostvaruje program tog jezika.</p>
	<p class="v2-clan-left-1">Izuzetno, učeniku može da se prizna uverenje o 
	položenom ispitu iz stranog jezika kao dokaz o savladanosti programa stranog 
	jezika za određeni razred, ako je to u najboljem interesu učenika, ukoliko je 
	učenik nastavio sticanje osnovnoškolskog obrazovanja u drugoj školi, u kojoj 
	se izučava drugi strani jezik u odnosu na školu u kojoj je prethodno sticao 
	osnovnoškolsko obrazovanje i vaspitanje.</p>
	<p class="v2-clan-left-1">Ocena o položenom ispitu iz stranog jezika unosi 
	se u propisanu evidenciju.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Završni ispit</p>
	<p class="v2-clan-1">Član 74.</p>
	<p class="v2-clan-left-1">Nakon završenog osmog razreda učenik polaže 
	završni ispit pisanim putem – rešavanjem testova.</p>
	<p class="v2-clan-left-1">Programom završnog ispita određuju se nastavni 
	predmeti iz kojih učenik polaže završni ispit.</p>
	<p class="v2-clan-left-1">Prilagođavanje završnog ispita za učenike kojima je 
	potrebna dodatna podrška vrši se u skladu sa vrstom potrebne dodatne 
	podrške.</p>
	<p class="v2-clan-left-1">Polaganjem završnog ispita učenik stiče pravo na 
	upis u srednju školu, u skladu sa Zakonom i zakonom koji uređuje oblast 
	srednjeg obrazovanja i vaspitanja.</p>
	<p class="v2-clan-left-1">Regularnost završnog ispita obezbeđuje direktor.</p>
	<p class="v2-clan-left-1">Rezultati završnog ispita služe školi za 
	utvrđivanje kvaliteta rada nastavnika i škole, oslonac su za razvojno 
	planiranje i unapređivanje sveukupnog rada škole i služe Ministarstvu za 
	procenu stanja i napretka obrazovanja u Republici Srbiji.</p>
	<p class="v2-clan-left-1">Na osnovu rezultata završnog ispita ne vrši se 
	rangiranje škola, ali uspešne škole koje pokažu izuzetnu pedagošku vrednost 
	mogu da se nagrade, a neuspešne se upozoravaju na potrebu unapređivanja svog 
	rada.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">VII. VREDNOVANJE OBRAZOVNO-VASPITNOG RADA</p>
	<p class="bold">Vrednovanje kvaliteta rada škole</p>
	<p class="clan">Član 75.</p>
	<p>Vrednovanje kvaliteta rada škole ostvaruje se kao samovrednovanje i spoljašnje vrednovanje kvaliteta.</p>
	<p>Samovrednovanje i spoljašnje vrednovanje vrši se u skladu sa Zakonom.</p>
	<p>Na osnovu rezultata vrednovanja kvaliteta rada, škola sačinjava plan za unapređivanje kvaliteta rada u oblastima definisanim standardima kvaliteta rada ustanova.</p>
	<p>Plan za unapređivanje kvaliteta rada sastavni je deo razvojnog plana škole.</p>
	<p class="bold"><span class="v2-bold-1">Državno</span> ispitivanje</p>
	<p><span class="hide-change">*Službeni glasnik RS, broj 101/2017</span></p>
	<p class="clan">Član 76.</p>
	<p>Ostvarenost standarda postignuća učenika u toku osnovnog obrazovanja i vaspitanja proverava se i 
	<span class="v2-clan-left-1">državnim</span> ispitivanjem na uzorku škola i učenika. 
	</p>
	<p>Učenik je dužan da učestvuje u <span class="v2-clan-left-1">državnom</span> ispitivanju.</p>
	<p>Direktor je dužan da obezbedi uslove za ispitivanje i regularnost ispitivanja.</p>
	<p>Rezultati <span class="v2-clan-left-1">državnog</span> ispitivanja ne utiču na ocene, odnosno na opšti uspeh učenika.</p>
	<p>Bliže uslove za sprovođenje <span class="v2-clan-left-1">državnog</span> ispitivanja utvrđuje ministar.</p>
	<p>Rezultati <span class="v2-clan-left-1">državnog</span> ispitivanja služe za procenu stanja i napretka obrazovanja u Republici Srbiji i koriste ih Ministarstvo, jedinica lokalne samouprave, obrazovne i naučne ustanove i građani, u skladu sa zakonom.</p>
	<p>Škola rezultate koristi za unapređivanje svog razvojnog plana, školskog programa, plana stručnog usavršavanja i napredovanja nastavnika.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Međunarodno ispitivanje</p>
	<p class="clan">Član 77.</p>
	<p>Škola učestvuje u međunarodnim ispitivanjima na osnovu međunarodnih ugovora, uz saglasnost Ministarstva.</p>
	<p>Rezultati međunarodnih ispitivanja koriste se za procenu stanja i napretka obrazovanja u Republici Srbiji.</p>
	<p class="clan">VIII. ŠTRAJК ZAPOSLENIH</p>
	<p class="clan">Član 78.</p>
	<p>Zaposleni u školi ostvaruju pravo na štrajk u skladu sa Zakonom, ovim zakonom i zakonom kojim se uređuje štrajk.</p>
	<p>Štrajkački odbor i zaposleni koji učestvuju u štrajku dužni su da štrajk organizuju i vode na način kojim se ne ugrožava bezbednost zaposlenih i učenika, imovine i omogućava nastavak rada po okončanju štrajka.</p>
	<p class="clan">Član 79.</p>
	<p>Nastavnici, odnosno stručni saradnici u školi ostvaruju pravo na štrajk, pod uslovom da obezbede minimum procesa rada škole, u ostvarivanju prava građana od opšteg interesa u osnovnom obrazovanju i vaspitanju.</p>
	<p>Minimum procesa rada za nastavnika je izvođenje nastave u trajanju od 30 minuta po času u okviru dnevnog rasporeda i obavljanje ispita, a za stručnog saradnika
	<span class="v2-clan-left-1">i nastavnika u produženom boravku</span> 20 časova rada nedeljno.</p>
	<p>Ako nastavnici, odnosno stručni saradnici škole učestvuju u štrajku ne obezbeđujući minimum procesa rada iz stava 2. ovog člana, direktor škole pokreće disciplinski postupak.</p>
	<p>Nastavniku, odnosno stručnom saradniku za povredu obaveze iz stava 2. ovog člana izriče se mera prestanka radnog odnosa.</p>
	<p>Direktor škole za vreme štrajka organizovanog protivno odredbi stava 2. ovog člana, dužan je da obezbedi ostvarivanje nastave i obavljanje ispita dok traje štrajk.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">IX. EVIDENCIJA I JAVNE ISPRAVE</p>
	<p class="bold">Vrste evidencija </p>
	<p class="clan">Član 80.</p>
	<p>Škola vodi evidenciju o:</p>
	<p>1) učeniku, odnosno detetu;</p>
	<p>2) uspehu učenika;</p>
	<p>3) ispitima;</p>
	<p>4) obrazovno-vaspitnom radu; </p>
	<p>5) zaposlenom. </p>
	<p class="bold">Evidencija o učeniku</p>
	<p class="clan">Član 81.</p>
	<p>Evidenciju o učeniku čine podaci kojima se određuje njegov identitet (lični podaci), obrazovni, socijalni i zdravstveni status, kao i podaci o preporučenoj i pruženoj dodatnoj obrazovnoj, zdravstvenoj i socijalnoj podršci.</p>
	<p>Lični podaci o učeniku, odnosno detetu su: ime i prezime učenika, jedinstveni matični broj građana, pol, datum rođenja, mesto, opština i država rođenja, adresa, mesto, opština i država stanovanja, kontakt telefon, matični broj učenika, nacionalna pripadnost i državljanstvo.</p>
	<p>Izjašnjenje o nacionalnoj pripadnosti nije obavezno.</p>
	<p>Lični podaci o roditelju, odnosno<span class="v2-clan-left-1"> drugom 
	zakonskom zastupniku</span> ili hranitelju učenika, odnosno deteta su: ime i prezime, jedinstveni matični broj građana, pol, datum rođenja, mesto, opština i država rođenja, adresa, mesto, opština i država stanovanja, kontakt telefon, odnosno adresa elektronske pošte. 
	</p>
	<p class="v2-clan-left-2">Podaci kojima se određuje obrazovni status učenika 
	jesu: podaci o vrsti škole i trajanju obrazovanja i vaspitanja, jeziku na kojem 
	se izvodi obrazovno-vaspitni rad, organizaciji obrazovno-vaspitnog rada, 
	obaveznim predmetima i izbornim programima i aktivnostima, stranim jezicima, 
	podaci o individualnom obrazovnom planu, dopunskoj i dodatnoj nastavi, 
	celodnevnoj nastavi i produženom boravku, vannastavnim aktivnostima za koje 
	se opredelio i drugim oblastima školskog programa u kojima učestvuje, učešću 
	na takmičenjima, izostancima, izrečenim vaspitnim i vaspitno-disciplinskim 
	merama, učešću u radu organa škole i opredeljenju za nastavak obrazovanja.</p>
	<p>Podaci kojima se određuje socijalni status učenika, odnosno deteta, roditelja, odnosno<span class="v2-clan-left-1"> 
	drugog zakonskog zastupnika</span> ili hranitelja su: podaci o uslovima stanovanja (stanovanje u stanu, kući, porodičnoj kući, podstanarstvu, domu, da li učenik ima svoju sobu i drugim oblicima stanovanja), udaljenosti domaćinstva od škole; stanju porodice (broj članova porodičnog domaćinstva, da li su roditelji živi, da li jedan ili oba roditelja žive u inostranstvu, bračni status roditelja, odnosno<span class="v2-clan-left-1"> 
	drugog zakonskog zastupnika</span> ili hranitelja, njihov obrazovni nivo i zaposlenje), kao i podatak o primanju novčane socijalne pomoći i da li porodica može da obezbedi užinu, knjige i pribor za učenje. 
	</p>
	<p>Podatak kojim se određuje zdravstveni status učenika, odnosno deteta je podatak o tome da li je učenik obuhvaćen primarnom zdravstvenom zaštitom.</p>
	<p>Podaci o preporučenoj i pruženoj dodatnoj obrazovnoj, zdravstvenoj i socijalnoj podršci su podaci koje dostavlja interresorna komisija koja vrši procenu potreba i podaci o njihovoj ostvarenosti.</p>
	<p><span class="hide-change">*Službeni glasnik RS, broj 101/2017</span></p>
	<p><span class="hide-change">**Službeni glasnik RS, broj 10/2019</span></p>
	<p class="bold">Evidencija o uspehu učenika</p>
	<p class="clan">Član 82.</p>
	<p>Evidenciju o uspehu učenika čine podaci kojima se utvrđuje postignut uspeh učenika u učenju i vladanju i to: ocene u toku klasifikacionog perioda, zaključne ocene iz nastavnih predmeta<span class="v2-clan-left-1">, 
	izbornih programa i aktivnosti</span> i vladanja na kraju prvog i drugog polugodišta, ocene postignute na ispitima, zaključne ocene na kraju školske godine, izdatim đačkim knjižicama, svedočanstvima, diplomama, kao i posebnim diplomama za izuzetan uspeh, nagradama i pohvalama. 
	</p>
	<p><span class="hide-change">*Službeni glasnik RS, broj 10/2019</span></p>
	<p class="bold">Evidencija o ispitima</p>
	<p class="clan">Član 83.</p>
	<p>Evidenciju o ispitima čine podaci o razrednim, popravnim, kontrolnim i godišnjim ispitima, o završnom ispitu u osnovnom obrazovanju i vaspitanju i drugim ispitima u skladu sa zakonom. 
	</p>
	<p class="bold">Evidencija o obrazovno-vaspitnom radu</p>
	<p class="clan">Član 84.</p>
	<p>Evidenciju o obrazovno-vaspitnom radu čine podaci o: podeli predmeta<span class="v2-clan-left-2">, 
	izbornih programa i aktivnosti</span> na nastavnike i rasporedu časova nastave i ostalih oblika obrazovno-vaspitnog rada, udžbenicima i drugim nastavnim sredstvima, rasporedu pismenih radova, kontrolnim vežbama, podaci o ostvarivanju školskog programa, saradnji sa roditeljima, odnosno 
	<span class="v2-clan-left-1">drugim zakonskim zastupnicima</span> i jedinicom lokalne samouprave i ostalim oblicima obrazovno-vaspitnog rada, u skladu sa Zakonom.</p>
	<p><span class="hide-change">*Službeni glasnik RS, broj 101/2017</span></p>
	<p><span class="hide-change">**Službeni glasnik RS, broj 10/2019</span></p>
	<p class="bold">Evidencija o zaposlenima</p>
	<p class="clan">Član 85.</p>
	<p>Evidenciju o zaposlenima čine sledeći podaci: ime i prezime, jedinstveni matični broj građana, pol, datum rođenja, mesto, opština i država rođenja, adresa, mesto, opština i država stanovanja, kontakt telefon, adresa elektronske pošte, nivo i vrsta obrazovanja, podaci o stručnom usavršavanju i stečenim zvanjima, podaci o državljanstvu, sposobnosti za rad sa decom i učenicima i proveri psihofizičkih sposobnosti, podatak o poznavanju jezika nacionalne manjine, podatak o vrsti i trajanju radnog odnosa i angažovanja, istovremenim angažovanjima u drugim ustanovama, izrečenim disciplinskim merama, podaci o stručnom ispitu i licenci, podaci o zaduženjima i fondu časova nastavnika, vaspitača i stručnih saradnika, plati i učešću u radu organa škole, a u svrhu ostvarivanja obrazovno-vaspitnog rada, u skladu sa Zakonom.</p>
	<p class="bold">Način prikupljanja podataka za evidenciju</p>
	<p class="clan">Član 86.</p>
	<p>Podaci za evidenciju prikupljaju se na osnovu dokumentacije izdate od strane nadležnih organa, kao i dokumentacije koju dostavljaju roditelji, odnosno 
	<span class="v2-clan-left-1">drugi zakonski zastupni</span> i izjave roditelja, odnosno 
	<span class="v2-clan-left-1">drugih zakonskih zastupnika</span>.</p>
	<p>Podaci za evidenciju obrađuju se u skladu sa zakonom.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Vođenje evidencije</p>
	<p class="clan">Član 87.</p>
	<p>Prikupljeni podaci čine osnov za vođenje evidencije.</p>
	<p class="v2-clan-left-1">U školi može da se vodi evidencija elektronski, u 
	okviru jedinstvenog informacionog sistema prosvete i na obrascima, u skladu 
	sa Zakonom.</p>
	<p class="v2-clan-left-1">Vrstu, naziv, sadržaj i izgled obrazaca evidencija 
	i javnih isprava i način njihovog vođenja, popunjavanja i izdavanja, propisuje 
	ministar, u skladu sa Zakonom i ovim zakonom.</p>
	<p>Evidencija se vodi na srpskom jeziku, ćiriličkim pismom i latiničkim pismom u skladu sa zakonom.</p>
	<p>Кada se obrazovno-vaspitni rad ostvaruje i na jeziku nacionalne manjine, evidencija se vodi i na jeziku i pismu te nacionalne manjine.</p>
	<p>Škola koja ostvaruje pripremni predškolski program vodi evidenciju u skladu sa zakonom kojim se uređuje predškolsko vaspitanje i obrazovanje.</p>
	<p><span class="hide-change">*Službeni glasnik RS, broj 10/2019</span></p>
	<p class="bold">Obrada podataka</p>
	<p class="clan">Član 88.</p>
	<p>Podatke u evidencijama prikuplja škola.</p>
	<p>Direktor škole se stara i odgovoran je za blagovremen i tačan unos podataka i održavanje ažurnosti evidencija i bezbednost podataka, bez obzira na način njihovog vođenja.</p>
	<p class="bold">Rokovi čuvanja podataka u evidenciji</p>
	<p class="clan">Član 89.</p>
	<p>Lični podaci iz evidencije o učenicima i podaci iz evidencije o uspehu učenika koji se odnose na zaključne ocene na kraju školske godine i rezultati na završnom ispitu čuvaju se trajno. 
	</p>
	<p>Svi ostali podaci iz čl. 81. do 84. ovog zakona čuvaju se deset godina.</p>
	<p>Podaci iz evidencije o zaposlenima čuvaju se deset godina.</p>
	<p class="bold">Javne isprave</p>
	<p class="clan">Član 90.</p>
	<p>Na osnovu podataka unetih u evidenciju škola izdaje javne isprave.</p>
	<p>Javne isprave, u smislu ovog zakona, jesu: </p>
	<p>1) đačka knjižica;</p>
	<p>2) prevodnica;</p>
	<p>3) svedočanstvo o završenom razredu prvog ciklusa za učenike koji odlaze u inostranstvo i za odrasle;</p>
	<p>4) svedočanstvo o svakom završenom razredu drugog ciklusa;</p>
	<p>5) uverenje o položenom ispitu iz stranog jezika;</p>
	<p>6) svedočanstvo o završenom osnovnom obrazovanju i vaspitanju;</p>
	<p>7) uverenje o obavljenom završnom ispitu.</p>
	<p>Škola upisanom učeniku, na početku školske godine, izdaje đačku knjižicu, a prilikom ispisivanja – prevodnicu.</p>
	<p class="v2-clan-left-1">Učenik prelazi iz jedne u drugu školu na osnovu 
	prevodnice.</p>
	<p class="v2-clan-left-1">Škola učeniku prilikom ispisivanja izdaje 
	prevodnicu.</p>
	<p>Prevodnica se izdaje u roku od sedam dana od dana prijema obaveštenja o upisu učenika u drugu školu, a škola u koju učenik prelazi, u roku od sedam dana obaveštava školu iz koje se učenik ispisao da je primila prevodnicu.</p>
	<p>Škola koja ostvaruje pripremni predškolski program izdaje javnu ispravu, u skladu sa zakonom kojim se uređuje predškolsko vaspitanje i obrazovanje.</p>
	<p>Javna isprava izdaje se na srpskom jeziku ćiriličkim pismom, latiničkim pismom u skladu sa Zakonom, a kada se obrazovno-vaspitni rad izvodi na jeziku nacionalne manjine, javna isprava izdaje se i na jeziku i pismu te nacionalne manjine.</p>
	<p>Sadržaj obrazaca javnih isprava propisuje ministar i odobrava njihovo izdavanje.</p>
	<p><span class="hide-change">*Službeni glasnik RS, broj 101/2017</span></p>
	<p class="bold">Duplikat javne isprave</p>
	<p class="clan">Član 91.</p>
	<p>Škola izdaje duplikat javne isprave na propisanom obrascu, posle oglašavanja originala javne isprave nevažećim u „Službenom glasniku Republike Srbije”. 
	</p>
	<p>Škola izdaje uverenje o činjenicama o kojima vodi evidenciju, u nedostatku propisanog obrasca, u skladu sa zakonom.</p>
	<p class="clan">Član 92.</p>
	<p>Učeniku koji nije stekao osnovno obrazovanje i vaspitanje, a prestala mu je obaveza pohađanja nastave i učeniku koji odlazi u inostranstvo izdaje se svedočanstvo o poslednjem završenom razredu.</p>
	<p class="bold">Pečat</p>
	<p class="clan">Član 93.</p>
	<p>Verodostojnost javne isprave škola overava pečatom, u skladu sa zakonom.</p>
	<p>Statutom škole određuje se lice odgovorno za upotrebu i čuvanje pečata.</p>
	<p class="bold">Utvrđivanje stečenog obrazovanja i vaspitanja u nedostatku evidencije</p>
	<p class="clan">Član 94.</p>
	<p>Lice koje nema javnu ispravu o završenom osnovnom obrazovanju i vaspitanju, odnosno arhivska građa je uništena ili nestala, može da podnese zahtev nadležnom sudu, radi utvrđivanja stečenog obrazovanja i vaspitanja.</p>
	<p>Zahtev sadrži dokaze na osnovu kojih može da se utvrdi da je lice steklo osnovno obrazovanje i vaspitanje i potvrdu da je evidencija, odnosno arhivska građa uništena ili nestala.</p>
	<p>Potvrdu da je arhivska građa uništena ili nestala izdaje škola u kojoj je lice steklo obrazovanje i vaspitanje ili druga ustanova koja je preuzela evidenciju, odnosno arhivsku građu. Ako takva ustanova ne postoji, potvrdu izdaje nadležni organ jedinice lokalne samouprave. 
	</p>
	<p class="clan">Član 95.</p>
	<p>Rešenje o utvrđivanju stečenog osnovnog obrazovanja i vaspitanja donosi nadležni sud u vanparničnom postupku, u skladu sa zakonom.</p>
	<p>Rešenje kojim se utvrđuje stečeno osnovno obrazovanje i vaspitanje zamenjuje svedočanstvo o završenom osnovnom obrazovanju i vaspitanju.</p>
	<p class="clan">X. PRIZNAVANJE STRANIH ŠКOLSКIH ISPRAVA</p>
	<p class="hide-change" style="text-align: center"><em>Čl. 96-99.</em></p>
	<p class="hide-change" style="text-align: center"><em>Prestali su da važe 
	(vidi član 53. Zakona - 27/2018-3)</em></p>
	<p class="clan">XI. FINANSIRANJE</p>
	<p class="clan">Član 100.</p>
	<p>Sredstva za finansiranje delatnosti javne škole obezbeđuju se u skladu sa Zakonom.</p>
	<p>Sredstva za obavljanje delatnosti privatne škole obezbeđuje osnivač.</p>
	<p class="clan">XII. ODREDBE OVOG ZAКONA КOJE SE ODNOSE I NA OSNOVNO OBRAZOVANJE ODRASLIH</p>
	<p class="clan">Član 101.</p>
	<p>Prava učenika na sticanje osnovnog obrazovanja i vaspitanja iz člana 2. stav 2, člana 4. stav 2, čl. 9–12, člana 15. stav 2, čl. 21–23, člana 31. st. 1, 3. i 4, člana 32. st. 1. i 4–8, člana 34. stav 1, čl. 41, 43, 45, 47, 50, člana 59. stav 8, čl. 60, 61, 64, 66, 69-74, čl. 76, 80–83. i čl. 90. i 91. odnose se i na prava odraslih na sticanje osnovnog obrazovanja, ako posebnim zakonom nije drukčije uređeno.</p>
	<p class="clan">XIII. POVERAVANJE POSLOVA DRŽAVNE UPRAVE AUTONOMNOJ POКRAJINI</p>
	<p class="clan">Član 102.</p>
	<p>Poslovi utvrđeni <span class="v2-clan-left-1">članom 12. stav 4.</span> (ostvarivanje obrazovno-vaspitnog rada na jeziku i pismu nacionalne manjine, odnosno dvojezično i za manje od 15 učenika upisanih u prvi razred), članom 96. stav 4. (priznavanje strane školske isprave), članom 97. st. 4. i 5. (postupak priznavanja strane školske isprave) i člana 99. stav 4. (vođenje evidencije i čuvanje dokumentacije o priznavanju strane školske isprave) ovog zakona, poveravaju se autonomnoj pokrajini.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">XIV. КAZNENE ODREDBE</p>
	<p class="clan">Član 103.</p>
	<p>Novčanom kaznom od 100.000,00 do 1.000.000,00 dinara kazniće se za prekršaj škola ako:</p>
	<p>1) obavi ispit suprotno odredbama ovog zakona (čl. 70–74);</p>
	<p>2) ne vodi propisanu evidenciju ili evidenciju vodi suprotno odredbama ovog zakona (čl. 80–89);</p>
	<p>3) izda javnu ispravu suprotno odredbama ovog zakona (čl. 90–93).</p>
	<p>Novčanom kaznom od <span class="v2-clan-left-1">25.000,00</span> do 100.000,00 dinara za prekršaj iz stava 1. ovog člana kazniće se i direktor, odnosno odgovorno lice škole.</p>
	<p><span class="hide-change">*Službeni glasnik RS, broj 101/2017</span></p>
	<p class="clan">XV. PRELAZNE I ZAVRŠNE ODREDBE</p>
	<p class="bold">Usklađivanje organizacije i akata škole</p>
	<p class="clan">Član 104.</p>
	<p>Škola će uskladiti svoju organizaciju i opšte akte sa odredbama ovog zakona u roku od šest meseci od dana stupanja na snagu ovog zakona.</p>
	<p class="v2-clan-1">Član 104a</p>
	<p class="v2-clan-left-1">Uspeh učenika petog razreda, koji su u školskoj 
	2018/2019. godini započeli izučavanje izbornog programa drugi strani jezik, 
	ocenjuje se brojčano počev od dana stupanja na snagu ovog zakona.</p>
	<p class="v2-clan-left-1">Zaključna brojčana ocena učenika iz stava 1. ovog 
	člana na kraju drugog polugodišta utvrđuje se na osnovu najmanje tri brojčane 
	ocene iz navedenog programa.</p>
	<p class="v2-clan-left-1">Prilikom zaključivanja ocene na kraju drugog 
	polugodišta uzimaju se u obzir sve pojedinačne opisne ocene kojim je učenik 
	ocenjen u toku prvog polugodišta školske 2018/2019. godine.</p>
	<p><span class="hide-change">*Službeni glasnik RS, broj 10/2019</span></p>
	<p class="bold">Rok za donošenje podzakonskih akata</p>
	<p class="clan">Član 105.</p>
	<p>Vlada će u roku od 60 dana od dana stupanja na snagu ovog zakona, obrazovati Кomisiju iz člana 33. stav 2. ovog zakona.</p>
	<p>Ministar će doneti podzakonske akte na osnovu ovlašćenja iz ovog zakona u roku od dve godine od dana početka primene ovog zakona.</p>
	<p>Podzakonski akti doneti do stupanja na snagu ovog zakona primenjivaće se, ako nisu u suprotnosti sa ovim zakonom, do donošenja podzakonskih akata na osnovu ovog zakona.</p>
	<p class="bold">Prestanak važenja zakona </p>
	<p class="clan">Član 106.</p>
	<p>Danom početka primene ovog zakona prestaje da važi Zakon o osnovnoj školi („Službeni glasnik RS”, br. 50/92, 53/93 – dr. zakon, 67/93 – dr. zakon, 48/94 – dr. zakon, 66/94 – US, 22/02, 62/03 – dr. zakon, 64/03 – ispr. dr. zakona, 58/04, 62/04, 79/05, 101/05 – dr. zakon i 72/09 – dr. zakon).</p>
	<p class="bold">Stupanje zakona na snagu</p>
	<p class="clan">Član 107.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”, a primenjuje se počev od školske 2013/2014. godine.</p>
	<p>&nbsp;</p>
	<p class="bold">ODREDBE КOJE NISU UNETE U "PREČIŠĆEN TEКST" ZAКONA</p>
	<p class="auto-style2"><em>Zakon o izmenama i dopunama Zakona o osnovnom 
	obrazovanju i vaspitanju: "Službeni glasnik RS", broj 101/2017-11</em></p>
	<p class="auto-style1"><strong>Član 66.</strong></p>
	<p><strong>Podzakonski akti za sprovođenje ovog zakona doneće se u roku od 
	dve godine od dana stupanja na snagu ovog zakona.</strong></p>
	<p><strong>Do donošenja propisa iz stava 1. ovog člana primenjuju se propisi 
	koji su važili do dana stupanja na snagu ovog zakona, ako nisu u suprotnosti 
	sa ovim zakonom.</strong></p>
	<p class="auto-style1"><strong>Član 67.</strong></p>
	<p><strong>Ovaj zakon stupa na snagu osmog dana od dana objavljivanja u 
	„Službenom glasniku Republike Srbije”.</strong></p>
	<p class="auto-style2"><em>Zakon o izmenama i dopunama Zakona o osnovnom 
	obrazovanju i vaspitanju: "Službeni glasnik RS", broj 10/2019-3</em></p>
	<p class="clan"><strong>Član 11.</strong></p>
	<p class="Basic-Paragraph"><strong>Podzakonski akti za sprovođenje ovog 
	zakona doneće se u roku od dve godine od dana stupanja na snagu ovog zakona.</strong></p>
	<p class="Basic-Paragraph"><strong>Do donošenja propisa iz stava 1. ovog 
	člana primenjuju se propisi koji su važili do dana stupanja na snagu ovog 
	zakona, ako nisu u suprotnosti sa ovim zakonom.</strong></p>
	<p class="clan"><strong>Član 12.</strong></p>
	<p class="Basic-Paragraph"><strong>Ovaj zakon stupa na snagu osmog dana od 
	dana objavljivanja u „Službenom glasniku Republike Srbije”.</strong></p>
	<p class="auto-style2"><strong></strong></p>
	<p>&nbsp;</p>

