


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: right;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma o saradnji između Vlade Republike Srbije i Vlade Republike Turske u oblasti urbanizma</p>
			<p class="Basic-Paragraph">Proglašava se Zakon o potvrđivanju Sporazuma o saradnji između Vlade Republike Srbije i Vlade Republike Turske u oblasti urbanizma, koji je donela Narodna skupština Republike Srbije, na Petoj sednici Prvog redovnog zasedanja u 2018. godini, 18. maja 2018. godine.</p>
			<p class="potpis">PR broj 56</p>
			<p class="potpis">U Beogradu, 23. maja 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma o saradnji između Vlade Republike Srbije i Vlade Republike Turske u oblasti urbanizma</p>
			<p class="centar">"Službeni glasnik RS - Međunarodni ugovori", broj 
			5 od 23. maja 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum o saradnji između Vlade Republike Srbije i Vlade Republike Turske u oblasti urbanizma, sačinjen u Beogradu 10. oktobra 2017. godine u originalu na srpskom, turskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma o saradnji između Vlade Republike Srbije i Vlade Republike Turske u oblasti urbanizma u originalu na srpskom jeziku glasi: </p>
			<p class="bold">SPORAZUM O SARADNJI</p>
			<p class="bold">IZMEĐU</p>
			<p class="bold">VLADE REPUBLIКE SRBIJE</p>
			<p class="bold">I</p>
			<p class="bold">VLADE REPUBLIКE TURSКE </p>
			<p class="bold">U OBLASTI URBANIZMA</p>
			<p class="Basic-Paragraph">Vlada Republike Srbije i Vlada Republike Turske (u daljem tekstu: „Strane”),</p>
			<p class="Basic-Paragraph">Izražavajući želju da ojačaju prijateljske odnose između srpskog i turskog naroda i da razviju saradnju u oblasti urbanizma,</p>
			<p class="Basic-Paragraph">Prepoznavajući značaj pristupa održivog razvoja za poboljšanje urbanističkih usluga za dobrobit sadašnjih i budućih generacija,</p>
			<p class="Basic-Paragraph">Napominjući da će takva saradnja služiti zajedničkim interesima i doprineti povećanju socijalnog i ekonomskog razvoja Strana,</p>
			<p class="Basic-Paragraph">Dogovorile su sledeće:</p>
			<p class="bold">Član 1.</p>
			<p class="Basic-Paragraph">U cilju obezbeđivanja održivosti naselja i urbane transformacije, unapređenja rada građevinske inspekcije, razvoja infrastrukture kvaliteta u oblasti građevinskih proizvoda, unapređenja energetske efikasnosti, razmene iskustava u pogledu izvođenja radova, upisa prava u katastar nepokretnosti, procesa planiranja i uspostavljanja i održavanja geografskih informacionih sistema i investicija u komunalnu infrastrukturu na lokalnom nivou, Strane će sarađivati kroz razmenu znanja, iskustva i tehnologija, a po principu jednakosti, koristi i uzajamnosti.</p>
			<p class="bold">Član 2.</p>
			<p class="Basic-Paragraph"><span class="bold">Strane će sarađivati u pogledu sledećih tema:</span></p>
			<p class="Basic-Paragraph"><span class="bold">Urbanizam i stanovanje</span></p>
			<p class="Basic-Paragraph">a) urbana transformacija i projekti obnove, važeće zakonodavstvo i praksa, uključujući upoznavanje sa primerima najbolje prakse na licu mesta,</p>
			<p class="Basic-Paragraph">b) izgradnja stambenih zgrada i kompleksa, metode finansiranja i stambene zadruge, uzajamni pregled najbolje prakse na licu mesta,</p>
			<p class="Basic-Paragraph">v) razvoj politika i strategija planiranja, finansiranja i realizacije stambenih projekata, posebno namenjenih grupama sa niskim primanjima,</p>
			<p class="Basic-Paragraph">g) očuvanje kulturno i istorijski vrednih zgrada,</p>
			<p class="Basic-Paragraph">d) borba protiv klimatskih promena.</p>
			<p class="Basic-Paragraph"><span class="bold">Građevinska inspekcija, građevinski proizvodi i energetska efikasnost</span></p>
			<p class="Basic-Paragraph">a) razmena informacija o građevinskoj inspekciji i relevantnom zakonodavstvu,</p>
			<p class="Basic-Paragraph">b) načela i procedure javnih nabavki, procena troškova građevinskih radova,</p>
			<p class="Basic-Paragraph">v) razvoj infrastrukture kvaliteta u oblasti građevinskih proizvoda,</p>
			<p class="Basic-Paragraph">g) zakonodavstvo u oblasti energetske efikasnosti u zgradarstvu i praksa.</p>
			<p class="Basic-Paragraph"><span class="bold">Izvođenje radova</span></p>
			<p class="Basic-Paragraph">a) registracija izvođača građevinskih radova, iskustva u obezbeđivanju ovlašćenih brojeva sertifikata, zapošljavanje načelnika i sertifikovanih nadzornika u građevinskim radovima i raspored profesionalnih sertifikata kompetentnosti,</p>
			<p class="Basic-Paragraph">b) pružanje sertifikata inostranim izvođačima radova, kao i o obavezama u preuzetim projektima, inženjeringu i konsultantskim uslugama,</p>
			<p class="Basic-Paragraph">v) obezbeđivanje i razvoj odnosa između predstavnika relevantnih sektora i profesionalnih organizacija,</p>
			<p class="Basic-Paragraph">g) učvršćivanje saradnje i partnerstva u oblasti javnih radova, izgradnje stambenih zgrada i kompleksa, infrastrukture, obaveza izvođača radova i konsultantskih usluga,</p>
			<p class="Basic-Paragraph">d) razvoj saradnje u vezi srodnih institucionalnih struktura i regulisanih uređenja.</p>
			<p class="Basic-Paragraph"><span class="bold">Upis prava u katastar nepokretnosti</span></p>
			<p class="Basic-Paragraph">a) zakonodavstvo i institucionalni okvir i iskustva sa upisom prava u katastar nepokretnosti,</p>
			<p class="Basic-Paragraph">b) baze podataka, digitalni katastarski planovi, informacioni sistemi, e-Uprava, razvoj projekta,</p>
			<p class="Basic-Paragraph">v) prezentacija postojećih geoportala e-Кatastar (Republika Srbija) i TAKBIS (Republika Turska).</p>
			<p class="Basic-Paragraph"><span class="bold">Prostorno planiranje i Geografski informacioni sistem</span></p>
			<p class="Basic-Paragraph">a) iskustva prostornog planiranja na lokalnom, regionalnom i nacionalnom nivou,</p>
			<p class="Basic-Paragraph">b) baze prostornih podataka za potrebe prostornog planiranja,</p>
			<p class="Basic-Paragraph">v) razvoj Geografskog informacionog sistema, izrada digitalnih karata, centralni registri.</p>
			<p class="Basic-Paragraph"><span class="bold">Кomunalna infrastruktura namenjena vodosnabdevanju i odvođenju otpadnih voda</span></p>
			<p class="Basic-Paragraph">a) planovi i njihovo sprovođenje na nivou jedinica lokalne samouprave,</p>
			<p class="Basic-Paragraph">b) tehnička pomoć,  </p>
			<p class="Basic-Paragraph">v) iskustvo uvođenja modela „Banka provincije” koja finansijski i tehnički podržava urbanističke investicije u turskim opštinama.</p>
			<p class="bold">Član 3.</p>
			<p class="Basic-Paragraph">Strane će sarađivati u pogledu tema navedenih u članu 2. kroz:</p>
			<p class="Basic-Paragraph">a) organizaciju obuka, sastanaka, konferencija i simpozijuma,</p>
			<p class="Basic-Paragraph">b) organizaciju gostujućih naučnih i tehničkih programa, </p>
			<p class="Basic-Paragraph">v) organizaciju uzajamnih poseta eksperata i članova nevladinih organizacija za potrebe istraživanja i savetovanja,</p>
			<p class="Basic-Paragraph">g) razmenu informacija i dokumenata na naučnom i tehničkom nivou istraživanja, razvoja i implementacije aktivnosti,</p>
			<p class="Basic-Paragraph">d) pripremu projekata saradnje.</p>
			<p class="bold">Član 4.</p>
			<p class="Basic-Paragraph">Strane će sarađivati u okviru relevantnog važećeg zakonodavstva i sredstava izdvojenih u tu svrhu.</p>
			<p class="Basic-Paragraph">Strane će takođe razmenjivati eksperte za dogovorene oblasti, a putne troškove, kao i troškove za hranu i smeštaj će snositi strana koja šalje.</p>
			<p class="bold">Član 5.</p>
			<p class="Basic-Paragraph">Strane mogu pozvati vladine institucije, akademske institucije, privatna preduzeća i nevladine organizacije da učestvuju u aktivnostima saradnje koje su obuhvaćene ovim sporazumom.</p>
			<p class="bold">Član 6.</p>
			<p class="Basic-Paragraph">Кako bi se osigurala implementacija saradnje u skladu sa Sporazumom, Strane će osnovati zajedničku komisiju koja će raditi sledeće:</p>
			<p class="Basic-Paragraph">a) svaka Strana će imenovati nacionalnog koordinatora odgovornog za vođenje aktivnosti saradnje u skladu sa Sporazumom u roku od 3 (tri) meseca od stupanja na snagu ovog sporazuma,</p>
			<p class="Basic-Paragraph">b) Strane treba da obaveste jedna drugu o imenu postavljenog koordinatora u bilo kom periodu nakon pismenog obaveštenja druge Strane,</p>
			<p class="Basic-Paragraph">v) nacionalni koordinatori će sarađivati u pripremi zajedničkih radnih programa koji sadrže aktivnosti saradnje navedene u članu 2. ovog sporazuma,</p>
			<p class="Basic-Paragraph">g) nacionalni koordinatori će kopredsedavati sastankom zajedničke komisije koja se saziva u bilo kom periodu kako bi se diskutovalo o aktivnostima iz člana 2. ovog sporazuma i pratiće sprovođenje preporuka koje donosi zajednička komisija.   </p>
			<p class="bold">Član 7.</p>
			<p class="Basic-Paragraph">Strane se mogu dogovoriti da dele rezultate njihove saradnje, putem obostrane pismene saglasnosti, sa trećim licima u skladu sa svojim nacionalnim zakonodavstvom.</p>
			<p class="bold">Član 8.</p>
			<p class="Basic-Paragraph">Ništa u ovom sporazumu neće biti tumačeno na način da utiče na postojeća prava i obaveze stranaka iz drugih međunarodnih sporazuma u kojima su one strane.</p>
			<p class="bold">Član 9.</p>
			<p class="Basic-Paragraph">Efikasnu zaštitu prava intelektualne svojine koja je prenesena ili stečena na osnovu ovog sporazuma, Strane će obezbediti u skladu sa odgovarajućim nacionalnim zakonodavstvom i međunarodnim ugovorima čije su potpisnice Republika Srbija i Republika Turska.</p>
			<p class="Basic-Paragraph">Za potrebe ovog sporazuma, intelektualna svojina ima značenje koje je navedeno u članu 2. Кonvencije o osnivanju Svetske organizacije za intelektualnu svojinu, potpisane 14. jula 1967. godine.</p>
			<p class="bold">Član 10.</p>
			<p class="Basic-Paragraph">Svaka nesuglasica, do koje može doći prilikom interpretacije ili sprovođenja ovog sporazuma biće rešena pregovorima obe Strane.</p>
			<p class="bold">Član 11.</p>
			<p class="Basic-Paragraph">Ovaj sporazum se može izmeniti u bilo kom trenutku, pismenom saglasnošću obe Strane. </p>
			<p class="bold">Član 12.</p>
			<p class="Basic-Paragraph">Ovaj sporazum je predmet ratifikacije i stupiće na snagu danom prijema poslednjeg pismenog obaveštenja, kojim će Strane obavestiti jedna drugu, diplomatskim putem, o završetku njihovih unutrašnjih pravnih procedura neophodnih za njegovo stupanje na snagu. Ovaj sporazum će biti na snazi u periodu od 1 (jedne) godine. On će biti automatski obnovljen nakon uspešnog perioda od 1 (jedne) godine, osim ako jedna od strana ne obavesti drugu, pisanim putem preko diplomatskih kanala, o nameri da okonča ovaj sporazum, najmanje 6 (šest) meseci pre njegovog isteka.</p>
			<p class="Basic-Paragraph">Prestanak važenja ovog sporazuma neće imati uticaja na važenje i trajanje projekata i aktivnosti dogovorenih ovim sporazumom i započetih pre njegovog okončanja.</p>
			<p class="Basic-Paragraph">Zaključeno u Beogradu, dana 10. oktobra 2017. godine u 2 (dva) primerka, svaki na srpskom, turskom i engleskom jeziku, svi tekstovi su jednako autentični. U slučaju bilo kakvih razlika u interpretaciji, engleska verzija će biti validna.</p>
			<table id="table026" class="Basic-Table">
				<colgroup>
					<col>
					<col>
				</colgroup>
				<tbody>
					<tr class="Basic-Table">
						<td class="Basic-Table">
							<p class="Basic-Paragraph">ZA VLADU</p>
							<p class="Basic-Paragraph">REPUBLIКE SRBIJE</p>
							<p class="Basic-Paragraph">prof. dr Zorana Z. Mihajlović, s.r.</p>
							<p class="Basic-Paragraph">potpredsednica Vlade i ministarka građevinarstva, saobraćaja <br>i infrastrukture</p>
						</td>
						<td class="Basic-Table">
							<p class="auto-style1">ZA VLADU</p>
							<p class="auto-style1">REPUBLIКE TURSКE</p>
							<p class="auto-style1">Mehmet Uzhaseki, s.r.</p>
							<p class="auto-style1">ministar životne sredine i urbanizma</p>
						</td>
					</tr>
				</tbody>
			</table>
			<p class="clan">Član 3. </p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

