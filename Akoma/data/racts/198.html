<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
<style type="text/css">
 p.MsoNormal
	{margin-top:0cm;
	margin-right:0cm;
	margin-bottom:0.667rem;
	margin-left:0cm;
	line-height:107%;
	font-size:0.917rem;
	font-family:"Calibri",sans-serif;
	}
</style>


<p class="redakcijskipreciscentekst">Redakcijski prečišćen tekst&nbsp;</p>
<p>&nbsp;</p>
<p class="clan">&nbsp;</p>
<p>&nbsp;</p>
<p class="odluka-zakon">ZAКON</p>
<p class="odluka-zakon">o javnom dugu </p>
<p class="centar">„Službeni glasnik RS“, br. 61 od 18. jula 2005, 107 od 23. 
decembra 2009, 78 od 19. oktobra 2011, 68 od 4. avgusta 2015, 95 od 8. decembra 
2018, 91 od 24. decembra 2019.</p>
<p class="clan">I. OSNOVNE ODREDBE </p>
<p class="bold">Predmet uređivanja </p>
<p class="clan">Član 1.</p>
<p>Ovim zakonom uređuju se uslovi, način i postupak 
zaduživanja Republike Srbije (u daljem tekstu: Republika), jedinica teritorijalne 
autonomije i lokalne samouprave (u daljem tekstu: lokalna vlast), 
<span class="v2-clan-left-1">Republičkog 
fonda za zdravstveno osiguranje</span>, <span class="v2-clan-left-1">Republičkog fonda za penzijsko i invalidsko 
osiguranje</span> i Nacionalne službe za zapošljavanje (u daljem tekstu: organizacije 
obaveznog socijalnog osiguranja), kao i javnih preduzeća i drugih pravnih lica, 
čiji je osnivač Republika (u daljem tekstu: pravna lica), davanje garancija 
Republike, način i postupak upravljanja javnim dugom i vođenje evidencije o javnom 
dugu. </p>
<p class="hide-change">*Službeni glasnik RS, broj 68/2015</p>
<p class="bold">Značenje izraza </p>
<p class="clan">Član 2.</p>
<p>Pojedini izrazi upotrebljeni u ovom zakonu imaju 
sledeće značenje: </p>
<p>1) Dug je novčana obaveza ili obaveza otplaćivanja 
novčanog zaduživanja; </p>
<p>2) Javni dug <span class="v2-clan-left-1">Republike</span> jeste: </p>
<p>(1) dug Republike koji nastaje po osnovu ugovora koji 
zaključi Republika, </p>
<p>(2) dug Republike po osnovu hartija od vrednosti (u 
daljem tekstu: državne hartije od vrednosti), </p>
<p>(3) dug Republike po osnovu ugovora, odnosno 
sporazuma kojim su reprogramirane obaveze koje je Republika preuzela po ranije 
zaključenim ugovorima, kao i emitovanim hartijama od vrednosti po posebnim 
zakonima, </p>
<p>(4) dug Republike koji nastaje po osnovu date garancije Republike (u daljem 
tekstu: garancija), ili po osnovu neposrednog preuzimanja obaveze u svojstvu 
dužnika za isplatu duga po osnovu date garancije,<span class="v2-clan-left-1">
</span> </p>
<p>(5) dug lokalne vlasti, kao i pravnih lica iz člana 
1. ovog zakona za koje je Republika dala garanciju; </p>
<p>3) Zaduživanje jeste uzimanje kredita, odnosno zajmova 
(u daljem tekstu: kredit) i emitovanje državnih hartija od vrednosti za 
finansiranje budžetskog deficita i deficita tekuće likvidnosti, 
<span class="v2-clan-left-1">za refinansiranje 
obaveza po osnovu javnog duga</span> i za finansiranje investicionih projekata, kao i 
davanje garancija<span class="v2-clan-left-1"> </span>; </p>
<p>4) Garancija jeste uslovna obaveza Republike da plati 
dospelu, a neizmirenu novčanu obavezu u slučaju ako lokalna vlast, odnosno 
pravno lice za koje je Republika dala garanciju ne izvrši plaćanje o roku 
dospeća; </p>
<p class="hide-change"><em>5) brisana je (vidi član 2. Zakona - 68/2015-14)</em></p>
<p>6) Državne hartije od vrednosti jesu kratkoročne i 
dugoročne hartije od vrednosti koje emituje Republika; </p>
<p>7) Finansijske institucije, u smislu ovog zakona, 
jesu banke, društva za osiguranje, brokersko-dilerska društva, penzioni fondovi, 
investicioni fondovi<span class="v2-clan-left-1"> </span>;</p>
<p class="v2-clan-left-2">7a) Primarni dileri su finansijske institucije koje je 
ministarstvo nadležno za poslove finansija izabralo da obavljaju određene 
aktivnosti na tržištu državnih hartija od vrednosti, kao i da unapređuju 
primarno i sekundarno tržište i čije je učešće na tržištu državnih hartija od 
vrednosti, kao i druge aktivnosti kojima se unapređuje upravljanje javnim dugom i 
razvoj tržišta državnih hartija od vrednosti, uređeno ugovorom sa Republikom;</p>
<p>8) Primarno tržište jeste tržište na kojem se vrši 
inicijalna prodaja državnih hartija od vrednosti, neposredno ili preko 
posrednika; </p>
<p class="v2-clan-left-2">8a) Sekundarno tržište jeste tržište na kome se vrši 
kupoprodaja državnih hartija od vrednosti nakon prodaje na primarnom tržištu;</p>
<p>9) Strana valuta jeste valuta strane države; 
</p>
<p>10) Privilegovana informacija jeste informacija koja 
nije dostupna javnosti, a značajna je za utvrđivanje cene državne hartije od 
vrednosti i čijim korišćenjem se može steći finansijska korist.</p>
<p class="hide-change">*Službeni glasnik RS, broj 68/2015</p>
<p class="hide-change">**Službeni glasnik RS, broj 95/2018</p>
<p class="clan">II. ZADUŽIVANJE REPUBLIКE </p>
<p class="bold">Zaduživanje u zemlji i inostranstvu 
</p>
<p class="clan">Član 3.</p>
<p>Republika se može zaduživati u zemlji i inostranstvu, 
odnosno na domaćem i inostranom tržištu.</p>
<p class="bold">Zaduživanje u domaćoj i stranoj valuti 
</p>
<p class="clan">Član 4.</p>
<p>Republika se može zaduživati u domaćoj i stranoj 
valuti, u skladu sa ovim zakonom. </p>
<p>Zaduživanje emisijom kratkoročnih državnih hartija od 
vrednosti u zemlji može se vršiti isključivo u domaćoj valuti. 
</p>
<p class="bold">Ovlašćenje za zaduživanje </p>
<p class="clan">Član 5.</p>
<p><span class="v2-clan-left-1">Republika se može zadužiti radi finansiranja budžetskog 
deficita,</span><span class="v2-clan-left-2"> </span>&nbsp;<span class="v2-clan-left-1">tekuće likvidnosti,</span><span class="v2-clan-left-2"> refinansiranja dospelih obaveza po osnovu 
javnog duga</span><span class="v2-clan-left-1">, za investicije u kapitalna ulaganja i nabavku finansijske imovine, 
kao i za izvršavanje obaveza po datim garancijama.</span></p>
<p>Narodna skupština Republike Srbije odlučuje o 
zaduživanju Republike putem uzimanja dugoročnih kredita, zaduživanju za finansiranje 
investicionih projekata, o davanju garancija<span class="v2-clan-left-2"> </span>, kao i o neposrednom preuzimanju 
obaveze u svojstvu dužnika po osnovu date garancije. </p>
<p>Vlada Republike Srbije (u daljem tekstu: Vlada) 
odlučuje o emitovanju dugoročnih državnih hartija od vrednosti, ako zakonom nije 
drukčije određeno. </p>
<p>Ministar nadležan za poslove finansija (u daljem 
tekstu: ministar finansija) odlučuje o uzimanju kratkoročnih kredita za 
finansiranje budžetskog deficita,<span class="v2-clan-left-2"> </span>&nbsp;tekuće likvidnosti i za 
<span class="v2-clan-left-2">refinansiranje 
dospelih obaveza po osnovu javnog duga</span>, kao i o emitovanju kratkoročnih 
državnih hartija od vrednosti. </p>
<p>Ministar finansija je jedini ovlašćen da u ime Vlade 
i za račun Republike ugovara zaduživanje i zaključuje ugovore o kreditu, odnosno 
emituje državne hartije od vrednosti. </p>
<p>Izuzetno od stava 5. ovog člana, za zaključivanje 
ugovora o kreditu, odnosno za emisiju državnih hartija od vrednosti, ministar 
finansija može rešenjem ovlastiti postavljeno lice u ministarstvu nadležnom za 
poslove finansija (u daljem tekstu: Ministarstvo). </p>
<p>Dugoročnim kreditima, odnosno dugoročnim državnim 
hartijama od vrednosti, u smislu ovog zakona, smatraju se krediti, odnosno 
državne hartije od vrednosti čiji se period otplate proteže i na naredne 
budžetske godine. </p>
<p>Uzimanje kredita, odnosno emitovanje hartija od 
vrednosti iz st. 3. i 4. ovog člana vrši se u okviru limita utvrđenog zakonom 
kojim se uređuje budžet Republike. </p>
<p>Akti o emitovanju državnih hartija od vrednosti iz st. 
3. i 4. ovog člana objavljuju se u „Službenom glasniku Republike Srbije”.</p>
<p class="hide-change">*Službeni glasnik RS, broj 78/2011</p>
<p class="hide-change">**Službeni glasnik RS, broj 68/2015</p>
<p class="v2-bold-1">Zaduživanje za finansiranje tekuće likvidnosti</p>
<p class="hide-change">*Službeni glasnik RS, broj 68/2015</p>
<p class="clan">Član 6.</p>
<p>Zaduživanje za finansiranje<span class="v2-clan-left-1"> </span>&nbsp;tekuće likvidnosti jeste 
uzimanje kredita, odnosno emitovanje državnih hartija od vrednosti radi 
finansiranja neusklađenih kretanja u prihodima i rashodima budžeta u toku budžetske 
godine. </p>
<p>Ukupan dug po osnovu zaduživanja iz stava 1. ovog 
člana mora se vratiti do 31. decembra tekuće budžetske godine. 
</p>
<p>U toku budžetske godine, zaduživanje za finansiranje<span class="v2-clan-left-1">
</span>&nbsp;tekuće likvidnosti ne sme preći 5% ukupno ostvarenih prihoda u prethodnoj 
budžetskoj godini.</p>
<p class="hide-change">*Službeni glasnik RS, broj 68/2015</p>
<p>&nbsp;</p>
<p class="v2-bold-1">Zaduživanje za finansiranje budžetskog deficita i 
refinansiranje dospelih obaveza po osnovu javnog duga</p>
<p class="hide-change">*Službeni glasnik RS, broj 68/2015</p>
<p class="clan">Član 7.</p>
<p>Zaduživanje za finansiranje budžetskog deficita jeste 
uzimanje kredita, odnosno emitovanje državnih hartija od vrednosti, kod kojeg se 
dug prenosi u naredne budžetske godine. </p>
<p class="v2-clan-left-1">Republika se može zaduživati za refinansiranje obaveza 
po osnovu javnog duga uzimanjem kredita, odnosno emitovanjem državnih hartija od 
vrednosti, pod uslovom da se sredstva od tog zaduživanja koriste za plaćanje 
neizmirenog iznosa duga ili plaćanja po osnovu izdatih garancija.</p>
<p>Iznos zaduženja za finansiranje budžetskog deficita <span class="v2-clan-left-1">i 
refinansiranje dospelih obaveza po osnovu javnog duga</span> ne sme biti veći od 
ograničenja utvrđenog u zakonu kojim se uređuje budžet Republike za tu godinu. 
</p>
<p class="hide-change"><em>Brisani su raniji st. 3. i 4. (vidi član 5. Zakona - 
68/2015-14)</em></p>
<p class="hide-change">*Službeni glasnik RS, broj 68/2015</p>
<p class="hide-change" style="text-align: center"><em>Brisan je naziv člana 8. (vidi član 6. Zakona - 
68/2015-14)</em></p>
<p class="hide-change" style="text-align: center"><em>Član 8.</em></p>
<p class="hide-change" style="text-align: center"><em>Brisan je (vidi član 6. Zakona - 68/2015-14)</em></p>
<p class="bold">Zaduživanje za finansiranje investicionih projekata 
</p>
<p class="clan">Član 9.</p>
<p>Zaduživanje za finansiranje investicionih projekata 
jeste uzimanje kredita, odnosno emitovanje državnih hartija od vrednosti radi 
finansiranja razvojnih projekata koji će omogućiti unapređenje, efikasnost i 
efektivnost privrede i ekonomskog razvoja Republike, pod uslovom da se 
finansiranje vrši na rok duži od jedne godine.</p>
<p class="v2-clan-left-1">Vlada posebnim aktom uređuje način praćenja realizacije 
investicionih projekata koji se finansiraju iz kredita ili državnih hartija od 
vrednosti.</p>
<p class="hide-change">*Službeni glasnik RS, broj 68/2015</p>
<p class="bold">Postupak zaduživanja </p>
<p class="clan">Član 10.</p>
<p>Na predlog Ministarstva, Vlada utvrđuje predlog 
osnove za pregovore o zaduživanju Republike putem uzimanja kredita i određuje 
sastav delegacije za vođenje pregovora. </p>
<p>Predstavnik Ministarstva prisustvuje od početka 
postupka na svim pregovorima o zaduživanju Republike. </p>
<p>Ministarstvo dostavlja Vladi izveštaj sa pregovora iz 
stava 1. ovog člana, sa nacrtom ugovora o kreditu.</p>
<p class="clan">III. UPRAVLJANJE JAVNIM DUGOM </p>
<p class="bold">Definicija i strategija za upravljanje javnim dugom 
</p>
<p class="clan">Član 11.</p>
<p class="v2-clan-left-2">Cilj upravljanja javnim dugom je obezbeđivanje sredstava 
za redovno servisiranje budžetskih potreba po najpovoljnijim uslovima i troškovima 
finansiranja uz prihvatljiv nivo rizika.</p>
<p>Upravljanje javnim dugom obuhvata: 
</p>
<p>1) obavljanje transakcija radi upravljanja rizikom, 
uključujući i smanjivanje ili eliminisanje rizika od promene kursa, kamatnih stopa i 
drugih rizika; </p>
<p>2) donošenje odluka o kupovini i prodaji stranih 
valuta; </p>
<p>3) praćenje dnevnog salda na sistemu konsolidovanog 
računa trezora; </p>
<p class="v2-clan-left-1">4) upravljanje prilivima po osnovu javnog duga, 
investiranje i obavljanje ostalih transakcija sa viškovima likvidnosti, odnosno 
sredstvima finansijske imovine Republike Srbije pod upravljanjem.</p>
<p class="v2-clan-left-2">Vlada uređuje opšte uslove za poslovanje sa 
finansijskim derivatima od strane Republike, kojim bi se obavljale transakcije iz 
stava 2. tačka 1) ovog člana.</p>
<p>Ministar upravlja javnim dugom i priprema strategiju 
za upravljanje javnim dugom. </p>
<p class="v2-clan-left-1">U cilju aktivnog upravljanja javnim dugom Vlada imenuje 
Кomitet za upravljanje javnim dugom i sredstvima finansijske imovine Republike 
Srbije pod upravljanjem, koji za svoj rad odgovara Ministru.</p>
<p class="v2-clan-left-1">Ministar će doneti Pravilnik o zadacima, funkcionisanju 
i organizaciji Кomiteta za upravljanje javnim dugom i sredstvima finansijske 
imovine Republike Srbije pod upravljanjem, u roku od 90 dana od dana stupanja na 
snagu ovog zakona.</p>
<p class="v2-clan-left-1">Ministar donosi akt kojim se utvrđuje koja je 
finansijska imovina pod upravljanjem.</p>
<p class="v2-clan-left-1">Strategija iz stava 3. ovog člana je sastavni deo 
Fiskalne strategije za naredni srednjoročni period.</p>
<p class="hide-change">*Službeni glasnik RS, broj 68/2015</p>
<p class="hide-change">**Službeni glasnik RS, broj 95/2018</p>
<p class="bold">Upravljanje prilivima po osnovu javnog duga 
</p>
<p class="clan">Član 12.</p>
<p>Za potrebe upravljanja prilivima po osnovu javnog duga 
i otplate javnog duga, konsolidovani račun trezora Republike ima podračune u 
domaćoj i stranoj valuti. </p>
<p>Podračuni u stranoj valuti iz stava 1. ovog člana 
vode se u Narodnoj banci Srbije. </p>
<p>Ako ministar finansija, odnosno postavljeno lice u 
Ministarstvu koje on ovlasti, odluči da je saldo na podračunu priliva po osnovu 
javnog duga dovoljan da omogući kupovinu i prodaju stranih valuta za neodložno 
isplaćivanje javnog duga, on je ovlašćen da konvertuje, obavi svop poslove ili 
druge transakcije sa tim sredstvima, kako bi se došlo do odgovarajućeg iznosa 
potrebne valute. </p>
<p>Poslove iz stava 3. ovog člana sa sredstvima koja 
glase na stranu valutu obavlja Narodna banka Srbije.</p>
<p class="clan">IV. STATUS JAVNOG DUGA</p>
<p class="bold">Obaveza otplate javnog duga</p>
<p class="clan">Član 13.</p>
<p>Javni dug predstavlja bezuslovnu i neopozivu obavezu 
Republike u odnosu na otplatu glavnice, kamate i ostalih pripadajućih troškova. 
</p>
<p>Obaveza otplate javnog duga iz stava 1. ovog člana 
može biti u domaćoj ili stranoj valuti. </p>
<p>Otplata javnog duga ima stalnu aproprijaciju u budžetu 
Republike i prioritet u isplati u odnosu na ostale javne rashode utvrđene 
zakonom kojim se uređuje budžet Republike. </p>
<p>Odredbe zakona kojim se uređuje budžetski 
</p>
<p>sistem koje se odnose na privremenu obustavu izvršenja 
budžeta, ne odnose se na otplatu javnog duga.</p>
<p class="bold">Iznos javnog duga </p>
<p class="clan">Član 14. </p>
<p>Iznos javnog duga jeste ukupan iznos duga, izražen u 
domaćoj valuti, koji Republika mora da otplati za obaveze utvrđene u članu 2. 
tačka 2) podtač. (1) do (3) ovog zakona, odnosno koji postaje obaveza Republike 
kada se za to ispune uslovi iz garancije za obaveze iz člana 2. tačka 2) podtač. 
(4) i (5) ovog zakona. </p>
<p>Ukoliko je obaveza nastala u stranoj valuti, za 
potrebe obračuna javnog duga, javni dug će </p>
<p>se obračunati u domaćoj valuti po zvaničnom srednjem 
kursu Narodne banke Srbije, na dan obračuna.</p>
<p class="bold">Otplata javnog duga</p>
<p class="clan">Član 15.</p>
<p>U toku izvršenja budžeta Republike ne mogu se vršiti 
izmene u planu amortizacije javnog duga, kao ni u metodologiji za primenjivanje 
tog plana, osim u slučaju prilagođavanja ovih plaćanja promenama u obavezama na 
ime javnog duga. </p>
<p>Uslovi ugovora koji se odnose na javni dug ne mogu se 
jednostrano menjati. </p>
<p>Ministar finansija može zaključiti ugovor sa Narodnom 
bankom Srbije <span class="v2-clan-left-1">ili nekom drugom državnom institucijom</span> za obavljanje pojedinih 
poslova u vezi sa otplatom javnog duga. </p>
<p class="hide-change">*Službeni glasnik RS, broj 68/2015</p>
<p class="clan">V. DAVANJE GARANCIJE</p>
<p class="bold">Ovlašćenje za davanje garancije</p>
<p class="clan">Član 16.</p>
<p class="hide-change"><em>Brisan je raniji stav 1. (vidi član 10. Zakona - 
68/2015-14)</em></p>
<p>Republika može dati garanciju za izmirenje duga 
<span class="v2-clan-left-1">lokalne vlasti i</span> pravnih lica iz člana 1. ovog zakona (u daljem tekstu: dužnik). 
</p>
<p>Republika može dati garancije <span class="v2-clan-left-1">iz stava 1.</span> ovog člana 
u skladu sa zakonom kojim se uređuje budžet Republike za tekuću godinu. 
</p>
<p class="v2-clan-left-1">Republika može dati garancije iz stava 1. ovog člana 
samo ako se sredstvima kredita za koji se daje garancija finansiraju kapitalna 
ulaganja dužnika. Republika ne može dati garancije iz stava 1. ovog člana ako se 
sredstvima kredita za koji se daje garancija finansira tekuće poslovanje dužnika 
odnosno za potrebe likvidnosti dužnika.</p>
<p>Garancije iz <span class="v2-clan-left-1">stava 1.</span> ovog člana daju se u formi 
zakona.</p>
<p class="hide-change">*Službeni glasnik RS, broj 68/2015</p>
<p class="bold">Obim sredstava za davanje garancije</p>
<p class="clan">Član 17.</p>
<p>Republika može dati garanciju za izmirenje duga 
dužnika pod uslovima iz člana 16. stav <span class="v2-clan-left-1">2</span>. ovog zakona, u visini sredstava koja 
se utvrđuju u skladu sa zakonom i ugovorom o kreditu.</p>
<p class="hide-change">*Službeni glasnik RS, broj 68/2015</p>
<p class="bold">Uslovi za davanje garancije</p>
<p class="clan">Član 18.</p>
<p>Za davanje garancije može se naplaćivati provizija. 
</p>
<p>Ministar finansija bliže uređuje uslove koje moraju 
da ispunjavaju dužnici da bi Republika dala garanciju, postupak za podnošenje 
zahteva, sadržinu zahteva za davanje garancije, uslove u pogledu instrumenata 
obezbeđenja, kao i visinu provizije iz stava 1. ovog člana.
</p>
<p class="bold">Račun za posebne namene </p>
<p class="clan">Član 19.</p>
<p>Ministar finansija otvara račun za posebne namene za 
deponovanje sredstava inostranih kredita u stranoj valuti (u daljem tekstu: 
specijalni račun), kod Narodne banke Srbije, za kredite dužnika u čiju korist je 
data garancija, ako sporazumom, odnosno ugovorom o kreditu nije drukčije 
određeno. </p>
<p>Ministar finansija, ili postavljeno lice u 
Ministarstvu koje on ovlasti, daje nalog za prenos sredstava kredita sa 
specijalnog računa na račun korisnika kredita.</p>
<p class="bold">Otplata obaveze </p>
<p class="clan">Član 20.</p>
<p>Otplatu obaveze za koju je Republika dala garanciju 
vrši dužnik.</p>
<p class="bold">Otplata obaveze po osnovu date garancije 
</p>
<p class="clan">Član 21.</p>
<p>Otplata obaveze nastale po osnovu date garancije, 
uslovna je obaveza Republike. </p>
<p>Republika otplaćuje dospelu, a neizmirenu obavezu iz 
stava 1. ovog člana, ukoliko dužnik ne izvrši svoju obavezu blagovremeno, u 
skladu sa uslovima utvrđenim u ugovoru o kreditu.</p>
<p class="bold">Regresno pravo </p>
<p class="clan">Član 22.</p>
<p>Dužnik ima bezuslovnu i apsolutnu obavezu da plati 
Republici iznos obaveze koju je ona izvršila prema poveriocu po osnovu date 
garancije. </p>
<p>Ako je po osnovu date garancije, kao i u slučaju 
neposrednog preuzimanja obaveza u svojstvu dužnika po osnovu date garancije, 
Republika izvršila tu obavezu umesto dužnika, Republika ima pravo na povraćaj 
glavnice, kamate i ostalih troškova koji nastanu zbog neizvršenja, odnosno 
neblagovremenog izvršenja obaveza, do visine iznosa izmirene obaveze, kao i pravo 
da od dužnika naplati obračunatu zakonsku zateznu kamatu. </p>
<p>Pravo na povraćaj sredstava iz stava 1. ovog člana 
Republika ostvaruje tako što smanjuje sredstva od utvrđenih budžetskih 
aproprijacija i subvencija dužnika u iznosu koji je jednak visini izmirene 
obaveze i obračunate zakonske zatezne kamate iz stava 2. ovog člana. 
</p>
<p>Ako dužnik nije korisnik budžetskih sredstava 
Republike, Republika na osnovu ovlašćenja dobijenog od dužnika, ili drugih 
instrumenata obezbeđenja, inicira naplatu sredstava sa računa dužnika u skladu sa 
zakonom i drugim propisima kojima se reguliše platni promet, u iznosu koji je 
jednak visini izmirene obaveze i obračunate zakonske zatezne kamate iz stava 2. 
ovog člana. </p>
<p>Ministar finansija bliže uređuje postupak i rokove za 
prenos sredstava iz st. 3. i 4. ovog člana.</p>
<p class="bold">Prestanak važenja garancije </p>
<p class="clan">Član 23.</p>
<p>Garancija prestaje da važi: </p>
<p>1) kada dužnik u potpunosti izmiri obavezu na koju se 
garancija odnosi; </p>
<p>2) istekom roka važenja garancije; 
</p>
<p>3) kada se izvrši plaćanje po garanciji u skladu sa 
izdatom garancijom.</p>
<p class="bold">Postupak davanja garancije </p>
<p class="clan">Član 24.</p>
<p>Na predlog Ministarstva, Vlada utvrđuje predlog 
osnove za davanje garancije. </p>
<p>Predstavnik Ministarstva prisustvuje od početka 
postupka na svim pregovorima o zaduživanju lokalne vlasti i pravnih lica, kada se 
traži garancija Republike. </p>
<p>Ministarstvo dostavlja Vladi izveštaj sa pregovora iz 
stava 2. ovog člana, sa nacrtom ugovora o kreditu.</p>
<p class="hide-change" style="text-align: center"><em>Brisan je naziv člana 25. (vidi član 12. Zakona - 
68/2015-14)</em></p>
<p class="hide-change" style="text-align: center"><em>Član 25.</em></p>
<p class="hide-change" style="text-align: center"><em>Brisan je (vidi član 12. Zakona - 68/2015-14)</em></p>
<p class="clan">VI. DRŽAVNE HARTIJE OD VREDNOSTI 
</p>
<p class="v2-bold-1">Emitovanje i trgovanje državnim hartijama od vrednosti</p>
<p class="hide-change">*Službeni glasnik RS, broj 68/2015</p>
<p class="clan">Član 26.</p>
<p>Vlada uređuje opšte uslove za emisiju i prodaju 
državnih hartija od vrednosti na primarnom tržištu i bliže elemente primarnog 
tržišta državnih hartija od vrednosti.</p>
<p class="v2-clan-left-2">Vlada bliže uređuje uslove za sticanje statusa 
ovlašćenih učesnika i primarnih dilera na primarnom tržištu.</p>
<p>Državne hartije od vrednosti emituju se u 
nematerijalizovanom obliku. </p>
<p>Ministar finansija može zaključiti ugovor sa Narodnom 
bankom Srbije ili Centralnim registrom, depoom i kliringom hartija od vrednosti 
a.d. Beograd (u daljem tekstu: Centralni registar<span class="v2-clan-left-1">
</span>) za obavljanje pojedinih 
poslova u vezi sa državnim hartijama od vrednosti.</p>
<p class="v2-clan-left-3">Za obavljanje pojedinih poslova u vezi sa državnim 
hartijama od vrednosti, u skladu sa zakonom koji uređuje tržište kapitala, može 
se angažovati jedno ili više stranih pravnih lica koja obavljaju poslove kliringa 
i saldiranja.</p>
<p class="v2-clan-left-3">Strana pravna lica iz stava 5. ovog člana angažuju se 
na osnovu odluke koju donosi Vlada na predlog Ministarstva.</p>
<p><span class="v2-clan-left-3">Državnim hartijama od vrednosti može se trgovati 
na regulisanom tržištu i OTC tržištu pod uslovima koje propisuje Vlada.</span></p>
<p class="hide-change">*Službeni glasnik RS, broj 68/2015</p>
<p class="hide-change">**Službeni glasnik RS, broj 95/2018</p>
<p class="hide-change">***Službeni glasnik RS, broj 91/2019</p>
<p class="bold">Кupci državnih hartija od vrednosti 
</p>
<p class="clan">Član 27.</p>
<p>Državne hartije od vrednosti mogu kupovati sva domaća 
pravna i fizička lica. </p>
<p>Strana pravna i fizička lica mogu kupovati državne 
hartije od vrednosti pod uslovima koje propisuje Vlada.</p>
<p class="bold">Кliring i saldiranje </p>
<p class="clan">Član 28.</p>
<p>Ministar finansija, ili postavljeno lice u 
Ministarstvu koje on ovlasti, donosi odluku o kliringu i saldiranju u primarnoj 
emisiji državnih hartija od vrednosti kojima se može trgovati na inostranom 
finansijskom tržištu. </p>
<p class="hide-change"><em>Brisan je raniji stav 2. (vidi član 14. Zakona - 
68/2015-14)</em></p>
<p class="v2-clan-left-1">Кliring i saldiranje državnih hartija od 
vrednosti emitovanih na domaćem tržištu obavlja Centralni registar i/ili strano 
pravno lice koje obavlja poslove kliringa i saldiranja, u skladu sa uslovima koje 
propisuje Vlada.</p>
<p class="hide-change">*Službeni glasnik RS, broj 91/2019</p>
<p class="bold">Isplata državnih hartija od vrednosti 
</p>
<p class="clan">Član 29.</p>
<p>Državne hartije od vrednosti isplaćuju se na dan 
dospeća utvrđen u aktu o emisiji. </p>
<p>U slučaju da rok dospeća državnih hartija od 
vrednosti padne u neradan dan, isplata dospelih državnih hartija od vrednosti će 
se obaviti prvog narednog radnog dana. </p>
<p>Na osnovu rešenja ministra finansija, ili postavljenog 
lica u Ministarstvu koje on ovlasti, Republika može pre roka dospeća isplatiti 
državne hartije od vrednosti, samo ukoliko je takva mogućnost predviđena u aktu 
o emisiji. </p>
<p>Republika može otkupiti državne hartije od vrednosti 
koje je emitovala pre roka njihovog dospeća, pod uslovom da svim investitorima 
bude omogućeno da učestvuju u otkupu državnih hartija od vrednosti pre roka 
njihovog dospeća. </p>
<p>Ministar finansija, ili postavljeno lice u 
Ministarstvu koje on ovlasti odlučuje o otkupu državnih hartija od vrednosti pre 
roka njihovog dospeća. </p>
<p>Ministarstvo objavljuje javni poziv za otkup državnih 
hartija od vrednosti pre roka njihovog dospeća.</p>
<p class="bold">Zabrana korišćenja privilegovanih informacija 
</p>
<p class="clan">Član 30.</p>
<p>Niko ne može da kupuje državne hartije od vrednosti 
korišćenjem privilegovanih informacija. </p>
<p>Zabrana korišćenja privilegovanih informacija odnosi 
se naročito na lica koja raspolažu privilegovanim informacijama, kao što su: 
</p>
<p>1) zaposleni kod emitenta, kao i bračni drug ili 
vanbračni drug zaposlenog, krvni srodnik zaposlenog u pravoj liniji, u pobočnoj 
liniji zaključno sa drugim stepenom srodstva, usvojilac ili usvojenik, tazbinski 
srodnik zaključno sa prvim stepenom srodstva i svako drugo pravno ili fizičko 
lice koje se, prema drugim osnovama i okolnostima, može opravdano smatrati 
interesno povezanim sa zaposlenim; </p>
<p>2) sva lica koja su u obavljanju svojih poslova saznala 
za privilegovane informacije; </p>
<p>3) sva druga lica koja su znala ili su mogla znati da 
su stekla privilegovanu informaciju. </p>
<p>Lice iz stava 2. ovog člana kome su dostupne 
privilegovane informacije, ne sme ih saopštavati drugim licima, niti na osnovu 
njih preporučivati drugim licima da trguju državnim hartijama od vrednosti.</p>
<p class="bold">Izricanje mera </p>
<p class="clan">Član 31.</p>
<p>Učesniku na primarnom tržištu (u daljem tekstu: 
učesnik) može se izreći zabrana učestvovanja u kupovini državnih hartija od 
vrednosti na primarnom tržištu. </p>
<p>Učesniku se može izreći mera zabrane učestvovanja u 
kupovini državnih hartija od vrednosti, u trajanju od jedne do tri godine, ako: 
</p>
<p>1) se ne pridržava ovog zakona i drugih akata kojima 
se uređuje emisija i primarna prodaja državnih hartija od vrednosti; 
</p>
<p>2) ne izvrši obavezu po osnovu podnete ponude za 
kupovinu državnih hartija od vrednosti; </p>
<p>3) se dogovara sa drugim učesnicima, u nameri da 
utiče na visinu cene državnih hartija od vrednosti; </p>
<p>4) kupi državne hartije od vrednosti na osnovu 
privilegovane informacije. </p>
<p>Ministar finansija donosi rešenje o zabrani 
učestvovanja u kupovini državnih hartija od vrednosti na primarnom tržištu. 
</p>
<p>Rešenje iz stava 3. ovog člana je konačno i protiv 
njega se može voditi upravni spor. </p>
<p>Rešenje iz stava 4. ovog člana objavljuje se u 
„Službenom glasniku Republike Srbije”. </p>
<p class="bold">Novčana kazna </p>
<p class="clan">Član 32.</p>
<p>Ukoliko učesnik podnese ponudu za kupovinu državnih 
hartija od vrednosti, takva ponuda se smatra konačnom i obavezujućom. 
</p>
<p>Ministarstvo obračunava i naplaćuje novčanu kaznu 
učesniku za neispunjenje obaveze po osnovu podnete ponude za kupovinu državnih 
hartija od vrednosti u iznosu od 20% nominalne vrednosti podnete ponude. 
</p>
<p>Ministar finansija donosi rešenje kojim se izriče 
novčana kazna iz stava 2. ovog člana. </p>
<p>Rešenje iz stava 3. ovog člana je konačno i protiv 
njega se može voditi upravni spor. </p>
<p>Učesnik je dužan da novčanu kaznu iz stava 2. ovog 
člana plati najkasnije u roku od 14 dana od dana prijema rešenja na račun 
izvršenja budžeta Republike. </p>
<p>Rešenje iz stava 4. ovog člana objavljuje se u 
„Službenom glasniku Republike Srbije”. </p>
<p class="clan">VII. ZADUŽIVANJE LOКALNE VLASTI</p>
<p class="bold">Ovlašćenje za zaduživanje lokalne vlasti
</p>
<p class="clan"><span class="v2-clan-1">Član 33.</span></p>
<p class="v2-clan-left-1">Odluku o zaduživanju lokalne vlasti donosi nadležni 
organ lokalne vlasti, po prethodno pribavljenoj saglasnosti Ministarstva.</p>
<p class="v2-clan-left-1">Zahtev za davanje saglasnosti o zaduživanju podnosi se 
Ministarstvu, uz obrazloženje razloga zbog kojih nastaje potreba za zaduženjem. 
Zahtev mora da sadrži: podatke o ostvarenim prihodima i primanjima, odnosno 
izvršenim rashodima i izdacima u prethodnoj godini, podatke o zaduženosti na dan 
podnošenja zahteva, plan i izvršenje rashoda i izdataka, kao i plan i ostvarenje 
prihoda i primanja u godini za koju se podnosi zahtev i podatke o dospelim, a 
neizmirenim obavezama na dan podnošenja zahteva.</p>
<p class="v2-clan-left-1">Prilikom davanja saglasnosti Ministarstvo će pored 
ispunjenosti uslova iz člana 35, odnosno člana 36. ovog zakona, uzeti u obzir i: 
procenat ostvarenja prihoda i primanja u odnosu na planirane, procenat izvršenja 
rashoda i izdataka u odnosu na planirane, visinu planiranog budžetskog deficita, 
visinu neizmirenih obaveza, visinu postojećeg kreditnog zaduženja, kao i sve 
druge relevantne okolnosti vezane za budžet lokalne vlasti.</p>
<p class="v2-clan-left-1">Saglasnost iz stava 1. ovog člana Ministarstvo daje u 
roku od 30 dana od dana prijema zahteva za davanje saglasnosti.</p>
<p class="v2-clan-left-1">Ako Ministarstvo u roku iz stava 4. ovog člana ne 
odgovori na zahtev za davanje saglasnosti, smatraće se da saglasnost nije data.</p>
<p><span class="hide-change">*Službeni glasnik RS, broj 91/2019</span></p>
<p class="bold">Zaduživanje lokalne vlasti </p>
<p class="clan">Član 34.</p>
<p>Lokalne vlasti se mogu zaduživati u zemlji i 
inostranstvu, odnosno na domaćem i inostranom tržištu. </p>
<p>Lokalne vlasti se mogu zaduživati u domaćoj i stranoj 
valuti, u skladu sa ovim zakonom. </p>
<p>Lokalne vlasti ne mogu davati garancije <span class="v2-clan-left-1">pravnim 
licima čiji su osnivač niti bilo kom drugom pravnom licu</span>.</p>
<p class="hide-change">*Službeni glasnik RS, broj 68/2015</p>
<p class="v2-bold-1">Zaduživanje lokalne vlasti za finansiranje tekuće likvidnosti</p>
<p class="hide-change">*Službeni glasnik RS, broj 68/2015</p>
<p class="clan">Član 35.</p>
<p>Lokalne vlasti se mogu zaduživati za finansiranje<span class="v2-clan-left-1">
</span>&nbsp;tekuće likvidnosti, koji nastaje usled neuravnoteženosti kretanja u javnim 
prihodima i javnim rashodima. </p>
<p>Ukupan iznos zaduživanja iz stava 1. ovog člana mora 
se vratiti pre kraja budžetske godine u kojoj je ugovoreno i ne može se 
refinansirati ili preneti u narednu budžetsku godinu. </p>
<p>U toku budžetske godine zaduživanje za finansiranje 
deficita tekuće likvidnosti ne sme preći 5% ukupno ostvarenih prihoda budžeta 
lokalne vlasti u prethodnoj godini.</p>
<p class="hide-change">*Službeni glasnik RS, broj 68/2015</p>
<p class="bold">Dugoročno zaduživanje lokalne vlasti 
</p>
<p class="clan">Član 36.</p>
<p>Lokalne vlasti ne mogu se dugoročno zaduživati, osim 
u delu zaduživanja radi finansiranja ili refinansiranja kapitalnih investicionih 
rashoda predviđenih u budžetu lokalne vlasti. </p>
<p>Iznos neizmirenog dugoročnog zaduženja za kapitalne 
investicione rashode iz stava 1. ovog člana ne može biti veći od 50% ukupno 
ostvarenih tekućih prihoda budžeta lokalne vlasti u prethodnoj godini. 
</p>
<p class="v2-clan-left-1">Izuzetno od stava 2. ovog člana, iznos neizmirenog 
dugoročnog zaduženja za kapitalne investicione rashode iz stava 1. ovog člana 
može biti veći od 50% ukupno ostvarenih tekućih prihoda budžeta lokalne vlasti u 
prethodnoj godini, u slučajevima kada se radi o dugoročnom zaduživanju čiji je 
rok otplate, ne računajući period mirovanja, najmanje pet godina.</p>
<p>Iznos glavnice i kamate koji dospeva u svakoj godini 
na sva neizmirena dugoročna zaduživanja za finansiranje kapitalnih investicionih 
rashoda iz stava 1. ovog člana, ne može biti veći od 15% ukupno ostvarenih 
tekućih prihoda budžeta lokalne vlasti u prethodnoj godini.</p>
<p class="v2-clan-left-1">Izuzetno od stava 4. ovog člana, za dugoročna 
zaduživanja iz stava 3. ovog člana, iznos glavnice i kamate koji dospeva u svakoj 
godini na sva neizmirena dugoročna zaduživanja može da bude veći od 15%, ako dve 
trećine tekućeg suficita u odnosu na ukupno ostvarene tekuće prihode čini udeo 
veći od 15%.</p>
<p class="v2-clan-left-2">Izuzetno od stava 1. ovog člana, jedinica 
teritorijalne autonomije može se zaduživati emitovanjem dugoročnih hartija od 
vrednosti radi finansiranja investicionih, razvojnih i prioritetnih programa i 
projekata, kao što su investicije u kapitalna ulaganja i nabavku finansijske 
imovine.</p>
<p class="v2-clan-left-2">Ograničenja iz st. 2 – 4. ovog člana ne odnose se na 
zaduživanja iz stava 6. ovog člana.</p>
<p class="hide-change">*Službeni glasnik RS, broj 107/2009</p>
<p class="hide-change">**Službeni glasnik RS, broj 78/2011</p>
<p class="v2-clan-1">Član 36a</p>
<p class="v2-clan-left-1">Ukoliko jedinica teritorijalne autonomije ne bude 
izmirivala dug u skladu sa ugovorenom dinamikom ili obavesti Ministarstvo o 
nemogućnosti izvršavanja obaveza po osnovu zaduživanja, ministar finansija 
obustavlja prenos transfernih sredstava iz budžeta Republike Srbije do visine 
neizmirenih obaveza.</p>
<p class="hide-change">*Službeni glasnik RS, broj 78/2011</p>
<p class="bold">Način plasiranja sredstava i zaduživanja lokalne vlasti 
</p>
<p class="clan">Član 37.</p>
<p>Lokalne vlasti mogu, u cilju smanjenja troškova 
zaduživanja, a u skladu sa odgovarajućim stepenom rizika, plasirati sredstva, 
odnosno obaviti ostale transakcije sa raspoloživom gotovinom, posle redovnog 
izvršenja budžeta lokalne vlasti, po kamatnoj stopi koja nije niža od 
<span class="v2-clan-left-1">referentne 
kamatne stope</span> Narodne banke Srbije. </p>
<p class="v2-clan-left-1">Lokalne vlasti se mogu zaduživati uzimanjem kredita ili 
emitovanjem dugoročnih hartija od vrednosti (municipalnih obveznica), koje mogu 
kupovati domaća i strana pravna i fizička lica, u skladu sa zakonom kojim se 
uređuje tržište kapitala.</p>
<p>Lokalne vlasti <span class="v2-clan-left-1">mesečno</span> dostavljaju Ministarstvu 
podatke po vrstama zaduživanja, iznosu i otplati duga, vrednosti i nivou kamatnih 
stopa.</p>
<p class="v2-clan-left-1">Ministar finansija bliže uređuje način izveštavanja 
lokalne vlasti o zaduživanju iz stava 3. ovog člana.</p>
<p class="hide-change">*Službeni glasnik RS, broj 78/2011</p>
<p class="hide-change">**Službeni glasnik RS, broj 68/2015</p>
<p class="bold">Regresno pravo </p>
<p class="clan">Član 38.</p>
<p>Ako je po osnovu izdate garancije,<span class="v2-clan-left-1"> </span>&nbsp;kao i u slučaju 
neposrednog preuzimanja obaveza u svojstvu dužnika, Republika izvršila tu obavezu 
umesto lokalne vlasti, Republika ima pravo na povraćaj glavnice, kamate i 
ostalih troškova koji nastanu zbog neizvršenja, odnosno neblagovremenog izvršenja 
obaveza, kao i pravo da od lokalne vlasti naplati zakonsku zateznu kamatu. 
</p>
<p>Republika ostvaruje pravo na povraćaj sredstava iz 
stava 1. ovog člana obustavom prava učešća opština, gradova, odnosno grada 
Beograda, u porezima koje im ustupa Republika, odnosno transferima utvrđenim 
posebnim zakonom, do visine iznosa izmirene obaveze i obračunate zakonske 
zatezne kamate do dana izmirenja obaveze, ili aktiviranjem drugih instrumenata 
obezbeđenja.</p>
<p class="hide-change">*Službeni glasnik RS, broj 68/2015</p>
<p class="clan">VIII. ZADUŽIVANJE ORGANIZACIJA OBAVEZNOG SOCIJALNOG 
OSIGURANJA </p>
<p class="bold">Zaduživanje organizacija obaveznog socijalnog 
osiguranja </p>
<p class="clan">Član 39.</p>
<p>Organizacije obaveznog socijalnog osiguranja ne mogu 
se zaduživati, osim u delu kapitalnih investicionih rashoda iz finansijskog 
plana, izuzev Republičkog zavoda za zdravstveno osiguranje radi nabavke lekova. 
</p>
<p>Organizacije obaveznog socijalnog osiguranja ne mogu 
davati garancije. </p>
<p>Organizacije obaveznog socijalnog osiguranja mogu se 
zaduživati kod domaćih i inostranih poverilaca radi finansiranja kapitalnih 
investicionih rashoda, u skladu sa kriterijumima koje utvrđuje Vlada. 
</p>
<p>Odredba stava 3. ovog člana primenjuje se i na 
zaduživanje radi nabavke lekova iz stava 1. ovog člana. </p>
<p>Odluku o zaduživanju organizacije obaveznog socijalnog 
osiguranja donosi nadležni organ organizacije obaveznog socijalnog osiguranja. 
</p>
<p>Iznos zaduživanja iz stava 3. ovog člana utvrđuje se u 
skladu sa mogućnostima organizacije obaveznog socijalnog osiguranja da iz 
sopstvenih prihoda finansira otplatu glavnice i kamate. </p>
<p>Ako se javi kratkoročni deficit u tekućoj likvidnosti 
u toku budžetske godine, usled neuravnoteženih kretanja u prihodima i rashodima, 
finansiranje se može vršiti pozajmicom iz budžeta Republike, a na osnovu 
kriterijuma koje utvrđuje Vlada. </p>
<p>Ukupni iznos kratkoročnog zaduživanja iz budžeta 
Republike, u toku budžetske godine, mora biti vraćen do 30. novembra tekuće 
godine. </p>
<p>Iznos kratkoročnog ili dugoročnog zaduživanja za 
kapitalne investicione rashode, odnosno za lekove, u toku budžetske godine ne 
može biti veći od 20% ukupno ostvarenih prihoda finansijskog plana organizacije 
obaveznog socijalnog osiguranja u prethodnoj godini.</p>
<p class="v2-clan-1">IX. PRAĆENJE REALIZACIJE, КONTROLA, EVIDENCIJA I IZVEŠTAVANJE</p>
<p class="hide-change">*Službeni glasnik RS, broj 68/2015</p>
<p class="v2-bold-1">Praćenje realizacije i kontrola</p>
<p class="hide-change">*Službeni glasnik RS, broj 68/2015</p>
<p class="v2-clan-1">Član 40.</p>
<p class="v2-clan-left-1">Praćenje realizacije, kontrolu i izveštavanje u vezi sa 
sprovođenjem tehničkih i finansijskih odredaba ugovora o kreditu za finansiranje 
investicionih projekata obavlja jedinica za upravljanje projektom (u daljem tekstu: 
JUP) koja se obrazuje pri korisniku kredita.</p>
<p class="v2-clan-left-1">JUP, svakog kvartala, dostavlja Ministarstvu i 
nadležnom ministarstvu izveštaj o realizaciji projekta iz stava 1. ovog člana.</p>
<p class="v2-clan-left-1">Ministar finansija bliže uređuje oblik i sadržinu 
izveštaja o realizaciji ugovora o kreditu za finansiranje investicionih projekata 
iz stava 2. ovog člana, kao i uslove za otkazivanje kredita i kazne za korisnike 
kredita usled neuspešne realizacije projektnih zajmova.</p>
<p class="hide-change">*Službeni glasnik RS, broj 68/2015</p>
<p class="bold">Evidencija i izveštavanje </p>
<p class="clan">Član 41.</p>
<p>Ministarstvo vodi evidenciju o javnom dugu Republike. 
</p>
<p>Evidencija iz stava 1. ovog člana sadrži naročito 
podatke o iznosu i otplati javnog duga, datoj garanciji,<span class="v2-clan-left-1">
</span>&nbsp;vrednosti, nivou 
kamatnih stopa i proviziji za datu garanciju. </p>
<p>Ministarstvo jednom godišnje podnosi izveštaj Vladi o 
podacima iz evidencije iz stava 1. ovog člana. </p>
<p class="v2-clan-left-1">Vlada jednom godišnje podnosi izveštaj Narodnoj 
skupštini Republike Srbije o svim podacima vezanim za stanje javnog duga.</p>
<p>Ministar finansija može zaključiti ugovor sa Narodnom 
bankom Srbije za obavljanje pojedinih poslova u vezi sa vođenjem evidencije o 
javnom dugu Republike. </p>
<p class="hide-change">*Službeni glasnik RS, broj 68/2015</p>
<p class="clan">X. UPRAVA ZA JAVNI DUG </p>
<p class="bold">Osnivanje i organizacija </p>
<p class="clan">Član 42.</p>
<p>Osniva se Uprava za javni dug (u daljem tekstu: 
Uprava), kao organ uprave u sastavu Ministarstva i uređuje njena nadležnost i 
organizacija. </p>
<p>Za obavljanje poslova iz nadležnosti Uprave obrazuju se 
organizacioni delovi. </p>
<p>Način obrazovanja, struktura i nadležnosti 
organizacionih delova iz stava 1. ovog člana uređuju se aktom ministra 
finansija, na predlog direktora Uprave.</p>
<p class="bold">Rukovođenje </p>
<p class="clan">Član 43.</p>
<p>Upravom rukovodi direktor. </p>
<p>Direktora Uprave postavlja Vlada, na predlog ministra 
finansija.</p>
<p class="bold">Nadležnost </p>
<p class="clan">Član 44.</p>
<p>U vezi sa javnim dugom, Uprava obavlja poslove koji se 
odnose na: </p>
<p>1) praćenje pregovora o zaduživanju; 
</p>
<p>2) državne hartije od vrednosti; 
</p>
<p>3) upravljanje prilivima po osnovu javnog duga 
<span class="v2-clan-left-1">investiranje i obavljanje ostalih transakcija sa viškovima likvidnosti odnosno 
sredstvima finansijske imovine Republike Srbije pod upravljanjem</span>; 
</p>
<p>4) smanjenje rizika; </p>
<p>5) praćenje i analiziranje stanja i promena na domaćim i 
inostranim finansijskim tržištima; </p>
<p>6) pripremanje strategije za upravljanje javnim dugom; 
</p>
<p>7) praćenje zaduživanja lokalne vlasti; 
</p>
<p>8) praćenje zaduživanja pravnih lica kada se traži 
garancija; </p>
<p>9) vođenje evidencija i računovodstvenih poslova o 
javnom dugu i finansijsko izveštavanje; </p>
<p>10) upravljanje finansijskim informacionim sistemom; 
</p>
<p>11) predlaganje zabrane učestvovanja u kupovini 
državnih hartija od vrednosti na primarnom tržištu; </p>
<p>12) obavljanje drugih poslova, u skladu sa zakonom.</p>
<p class="hide-change">*Službeni glasnik RS, broj 68/2015</p>
<p class="bold">Pružanje drugih finansijskih usluga</p>
<p class="clan">Član 45.</p>
<p>Uprava može pružati druge finansijske usluge u skladu 
sa ugovorom, za koje naplaćuje naknadu koja predstavlja prihod budžeta Republike. 
</p>
<p>Visinu naknade za vršenje usluga iz stava 1. ovog 
člana utvrđuje Vlada, na predlog ministra finansija.</p>
<p class="bold">Sredstva za rad</p>
<p class="clan">Član 46.</p>
<p>Sredstva za rad Uprave obezbeđuju se u budžetu 
Republike.</p>
<p class="clan">XI. КAZNENE ODREDBE</p>
<p class="bold">Privredni prestup</p>
<p class="clan">Član 47.</p>
<p>Novčanom kaznom od 300.000 do 3.000.000 dinara 
kazniće se za privredni prestup učesnik – pravno lice ako ne izvrši obavezu po 
osnovu podnete ponude za kupovinu državnih hartija od vrednosti (član 31. stav 
2. tačka 2) ovog zakona). </p>
<p>Za privredni prestup iz stava 1. ovog člana kazniće 
se novčanom kaznom od 50.000 do 200.000 dinara i odgovorno lice u učesniku – 
pravnom licu.</p>
<p class="clan">Član 48.</p>
<p>Novčanom kaznom od 300.000 do 3.000.000 dinara 
kazniće se za privredni prestup učesnik – pravno lice ako se dogovara sa drugim 
učesnicima, pre održavanja primarne prodaje, u nameri da utiče na visinu cene 
državnih hartija od vrednosti (član 31. stav 2. tačka 3) ovog zakona). 
</p>
<p>Za privredni prestup iz stava 1. ovog člana kazniće 
se novčanom kaznom od 50.000 do 200.000 dinara i odgovorno lice u učesniku – 
pravnom licu. </p>
<p class="bold">Prekršaj odgovornog lica </p>
<p class="clan">Član 49.</p>
<p>Novčanom kaznom od 10.000 do 50.000 dinara kazniće se 
za prekršaj odgovorno lice korisnika budžetskih sredstava, odgovorno lice u 
organizaciji obaveznog socijalnog osiguranja, kao i odgovorno lice u pravnom licu 
ako izvrši zaduživanje na način koji je u suprotnosti sa odredbama ovog zakona. 
</p>
<p class="bold">Prekršaj fizičkog lica </p>
<p class="clan">Član 50.</p>
<p>Novčanom kaznom od 10.000 do 50.000 dinara kazniće se 
za prekršaj fizičko lice – kupac ako se dogovara sa drugim učesnicima, pre 
održavanja primarne prodaje, u nameri da utiče na visinu cene državnih hartija od 
vrednosti (član 29. stav 2. tačka 3) ovog zakona).</p>
<p class="clan">XII. PRELAZNE I ZAVRŠNE ODREDBE 
</p>
<p class="bold">Ispunjenje obaveza po osnovu zaduženja do stupanja na 
snagu zakona </p>
<p class="clan">Član 51.</p>
<p>Ugovori o kreditu, odnosno zajmu koje je Republika 
zaključila do dana stupanja na snagu ovog zakona, kao i akti o emitovanju hartija 
od vrednosti koje su nadležni organi doneli do dana stupanja na snagu ovog 
zakona, ostaju na snazi pod uslovima utvrđenim u tim ugovorima, odnosno aktima o 
emitovanju hartija od vrednosti. </p>
<p>Garancije koje je Republika dala do dana stupanja na 
snagu ovog zakona, predstavljaju obavezu Republike u skladu sa datom garancijom.</p>
<p class="bold">Započeti postupci </p>
<p class="clan">Član 52.</p>
<p>Postupci za zaključivanje ugovora o kreditu, odnosno 
zajmu, kao i postupci za davanje garancija Republike, koji su započeti do dana 
stupanja na snagu ovog zakona, nastaviće se po odredbama ovog zakona.</p>
<p class="bold">Prestanak važenja pojedinih odredaba zakona 
</p>
<p class="clan">Član 53.</p>
<p>Danom stupanja na snagu ovog zakona prestaju da važe 
odredbe čl. 52, 53, 56, 57, 58, 59. i 60. i člana 73. stav 1. tačka 4) Zakona o 
budžetskom sistemu („Službeni glasnik RS”, br. 9/02 i 87/02). 
</p>
<p>Ako su odredbe drugih zakona koji važe na dan stupanja 
na snagu ovog zakona u suprotnosti sa ovim zakonom, primenjivaće se odredbe ovog 
zakona. </p>
<p>Do početka rada Uprave poslove iz člana 44. ovog 
zakona obavljaće Ministarstvo – Sektor za trezor.</p>
<p class="bold">Stupanje na snagu </p>
<p class="clan">Član 54.</p>
<p>Ovaj zakon stupa na snagu osmog dana od dana 
objavljivanja u „Službenom glasniku Republike Srbije”.</p>

