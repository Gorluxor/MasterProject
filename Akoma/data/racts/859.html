


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Republike Indonezije o ukidanju viza za nosioce diplomatskih i službenih pasoša</p>
				<p>Proglašava se Zakon o potvrđivanju Sporazuma između Vlade Republike Srbije i Vlade Republike Indonezije o ukidanju viza za nosioce diplomatskih i službenih pasoša, koji je donela Narodna skupština Republike Srbije, na Petoj sednici Prvog redovnog zasedanja u 2017. godini, 29. maja 2017. godine.</p>
				<p class="potpis">PR broj 35</p>
				<p class="potpis">U Beogradu, 29. maja 2017. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="odluka-zakon">o potvrđivanju Sporazuma između Vlade Republike Srbije i Vlade Republike Indonezije o ukidanju viza za nosioce diplomatskih i službenih pasoša</p>
				<p class="centar">"Službeni glasnik RS - Međunarodni ugovori", 
				broj 4 od 30. maja 2017.</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Vlade Republike Indonezije o ukidanju viza za nosioce diplomatskih i službenih pasoša, koji je potpisan u DŽakarti, 27. aprila 2016. godine, u originalu na srpskom, indonežanskom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold"><span class="bold">SPORAZUM<br>IZMEĐU VLADE REPUBLIКE SRBIJE I<br>VLADE REPUBLIКE INDONEZIJE <br>O UКIDANJU VIZA ZA NOSIOCE DIPLOMATSКIH I SLUŽBENIH PASOŠA</span></p>
				<p>Vlada Republike Srbije i Vlada Republike Indonezije (u daljem tekstu „ugovorne strane”),</p>
				<p>Imajući u vidu bilateralne odnose između ugovornih strana,</p>
				<p>U želji da ojačaju bilateralne odnose kako bi se olakšalo putovanje državljana dve države, nosilaca diplomatskih i službenih pasoša, </p>
				<p>U skladu sa važećim zakonima i propisima dve zemlje,</p>
				<p>Postigle su sledeći sporazum:</p>
				<p class="clan">Član 1.<br>UКIDANJE VIZA</p>
				<p>1. Državljani Republike Srbije koji su nosioci važećeg diplomatskog i službenog pasoša, nemaju obavezu pribavljanja vize za ulazak, tranzit i boravak na teritoriji Republike Indonezije za period boravka najviše do 30 (trideset) dana od datuma ulaska.</p>
				<p>2. Državljani Republike Indonezije koji su nosioci važećeg diplomatskog i službenog pasoša, nemaju obavezu pribavljanja vize za ulazak, tranzit i boravak na teritoriji Republike Srbije za period boravka najviše do 30 (trideset) dana od datuma ulaska.</p>
				<p class="clan">Član 2.<br>ROК VAŽENJA PASOŠA</p>
				<p>Rok važenja diplomatskih i službenih pasoša državljana ugovornih strana pre datuma ulaska na teritoriju države druge ugovorne strane ne može biti kraći od 6 (šest) meseci. </p>
				<p class="clan">Član 3.<br>VIZE ZA ČLANOVE DIPLOMATSКIH MISIJA <br>ILI КONZULARNIH PREDSTAVNIŠTAVA</p>
				<p>1. Državljani država ugovornih strana koji su nosioci važećeg diplomatskog ili službenog pasoša, koji se upućuju na dužnost na teritoriju države druge ugovorne strane u svojstvu članova diplomatsko-konzularnog predstavništva ili predstavnika međunarodnih organizacija, kao i članovi njihovih porodica koji čine deo njihovog domaćinstva, obavezni su da od diplomatsko-konzularnog predstavništva države druge ugovorne strane, pre ulaska, pribave odgovarajuću ulaznu vizu. </p>
				<p>2. Za vreme trajanja svog mandata, lica koja imaju dozvolu boravka i ličnu kartu koju je izdala strana prijema, mogu napustiti i ponovo ući na teritoriju države druge ugovorne strane bez vize, ako su njihova dozvola boravka i lična karta važeći i ako ih pri ulasku, pokažu zajedno sa važećim diplomatskim ili službenim pasošem.</p>
				<p class="clan">Član 4.<br>USLOVI ULASКA I IZLASКA</p>
				<p>Državljani država ugovornih strana iz čl. 1. i 3. ovog sporazuma mogu da uđu i da napuste teritoriju države druge ugovorne strane na bilo kom graničnom prelazu otvorenom za međunarodni saobraćaj, bez bilo kakvih ograničenja, osim onih koji su propisani u bezbednosnim, migracionim, carinskim i sanitarnim propisima na ulasku, i drugim propisima koji se odnose na nosioce takvih važećih pasoša.</p>
				<p class="clan">Član 5.<br>PRAVA NADLEŽNIH ORGANA</p>
				<p>1. Ovim sporazumom se ne izuzimaju državljani države bilo koje ugovorne strane od obaveze da poštuju zakone i propise koji su na snazi u državi druge ugovorne strane prilikom ulaska i boravka na njenoj teritoriji, uključujući, ali ne ograničavajući se na nacionalno zakonodavstvo ugovornih strana koji se odnose na ulazak, tranzit i boravak stranih državljana.</p>
				<p>2. Ovim sporazumom se ne ograničava pravo nadležnih organa dve ugovorne strane da zabrane ulazak ili izlazak ili da skrate boravak nosiocima diplomatskih ili službenih pasoša druge ugovorne strane navedenih u članu 1. i članu 3. ovog sporazuma, bez obrazloženja, ako ta lica imaju status persona non grata ili se smatra da ona mogu da ugroze javni red i mir, zdravlje stanovništva ili nacionalnu bezbednost.</p>
				<p class="clan">Član 6.<br>PRIVREMENO OBUSTAVLJANJE PRIMENE</p>
				<p>1. Svaka ugovorna strana može privremeno da obustavi primenu ovog sporazuma, u celini ili delimično, iz razloga nacionalne bezbednosti, javnog reda i mira ili zdravlja. </p>
				<p>2. Ugovorne strane bez odlaganja obavestiće se pismeno, diplomatskim putem, o obustavi primene ovog sporazuma, kao i o ponovnoj primeni ovog sporazuma. </p>
				<p class="clan">Član 7.<br>UZORCI I IZDAVANJE PASOŠA ILI PUTNIH ISPRAVA</p>
				<p>1. Ugovorne strane diplomatskim putem razmeniće uzorke svojih važećih diplomatskih i službenih pasoša najkasnije 30 (trideset) dana pre stupanja na snagu ovog sporazuma.</p>
				<p>2. Ukoliko dođe do uvođenja novih diplomatskih ili službenih pasoša, ili izmene postojećih diplomatskih ili službenih pasoša, ugovorne strane o tim izmenama obavestiće jedna drugu u pisanom obliku, diplomatskim putem, najkasnije 30 (trideset) dana pre njihovog stavljanja u upotrebu.</p>
				<p>3. U slučaju da državljani države bilo koje strane izgube diplomatski ili službeni pasoš, ili dođe do oštećenja njihovog diplomatskog ili službenog pasoša na teritoriji države druge ugovorne strane, oni će odmah o tome obavestiti nadležne organe u državi prijema preko diplomatsko-konzularnog predstavništva zemlje svog porekla. Diplomatsko-konzularno predstavništvo, u skladu sa zakonima i propisima svoje zemlje, izdaće tim licima isprave za povratak u zemlju porekla.</p>
				<p class="clan">Član 8.<br>REŠAVANJE SPOROVA</p>
				<p>Sve razlike u pogledu tumačenja, ili sporovi koji nastanu u primeni odredbi ovog sporazuma rešavaće se u duhu prijateljstva, diplomatskim putem, konsultacijama ili pregovorima dve ugovorne strane.</p>
				<p class="clan">Član 9.<br>IZMENE I DOPUNE</p>
				<p>Ovaj sporazum se može izmeniti ili dopuniti uzajamnom saglasnošću ugovornih strana, i izmene ili dopune predstavljaće sastavni deo ovog sporazuma i stupaju na snagu u skladu sa članom 10.</p>
				<p class="clan">Član 10.<br>STUPANJE NA SNAGU, TRAJANJE I RASКID </p>
				<p>1. Ovaj sporazum stupa na snagu 30 (trideset) dana od dana prijema poslednjeg pismenog obaveštenja u kojem ugovorne strane obaveštavaju jedna drugu, diplomatskim putem, da su okončane sve unutrašnje procedure propisane nacionalnim zakonodavstvom za njegovo stupanje na snagu. </p>
				<p>2. Ovaj sporazum se zaključuje na neodređeno vreme. </p>
				<p>3. Svaka ugovorna strana može raskinuti ovaj sporazum u bilo kom trenutku tako što će pismeno, diplomatskim putem, obavestiti drugu ugovornu stranu o svojoj nameri da raskine ovaj sporazum. Sporazum prestaje da važi 60 (šezdeset) dana od datuma prijema takvog obaveštenja.</p>
				<p>U potvrdu čega su dole potpisani, propisno ovlašćeni od svojih Vlada, potpisali ovaj sporazum,</p>
				<p>Sačinjen u DŽakarti, 27. aprila 2016. godine, u dva originalna primerka, svaki na srpskom, indonežanskom i engleskom jeziku, pri čemu su svi tekstovi podjednako verodostojni. U slučaju različitog tumačenja, merodavan je tekst na engleskom jeziku.</p>
				<table class="tabela-bez-bordera">
					<tbody>
						<tr>
							<td class="auto-style1">
								<p class="auto-style1">ZA VLADU<br>REPUBLIКE SRBIJE<br>Ministar prosvete, nauke<br>i tehnološkog razvoja<br>Republike Srbije</p>
								<p>Srđan Verbić, s.r.</p>
							</td>
							<td class="auto-style1">
								<p class="auto-style1">ZA VLADU<br>REPUBLIКE INDONEZIJE<br>Ministar inostranih poslova<br>Republike Indonezije</p>
								<p>Retno L. P. Marsudi, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”. </p>
	</div>

