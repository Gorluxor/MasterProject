<meta http-equiv="Content-Type" content="text/html; charset=UTF-8"><link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
<style type="text/css">
.auto-style1 {
	color: #008000;
}
</style>

<p>
&nbsp;</p>
<p class="odluka-zakon">
ZAКON</p>
<p class="odluka-zakon">
o 
pravima optuženog u pritvoru Međunarodnog krivičnog tribunala i članova njegove 
porodice</p>
<p class="centar">
 „Službeni glasnik RS“, br oj  35 od 30. marta 2004 .</p>
<p class="italikLeft">
NAPOMENA IZDAVAČA: 
</p>
<p class="italikLeft">
Rešenjem Ustavnog suda  I U broj 152/2004 
("Službeni glasnik RS", broj 42/2004) obustavljeno 
je izvršenje pojedinačnog akta ili radnje, koji bi bili doneti ili preduzeti na 
osnovu odredaba Zakona o pravima optuženog u pritvoru Međunarodnog krivičnog 
tribunala i članova njegove porodice („Službeni glasnik RS”, broj 35/2004) (vidi
<a target="_blank" href="http://www.pravno-informacioni-sistem.rs/SlGlasnikPortal/prilozi/IU_broj_152_2004.htm&amp;doctype=reg&amp;abc=cba&amp;eli=true&amp;eliActId=418721&amp;regactid=418721" class="auto-style1">Rešenje USRS - 42/2004-3</a>)</p>
<p class="italikLeft">
Odlukom Ustavnog suda broj 
IU-152/2004 ("Službeni glasnik RS", broj 47/2013) odbijeni su predlozi i 
odbačene inicijative za utvrđivanje neustavnosti, odnosno nesaglasnosti sa 
potvrđenim međunarodnim ugovorima Zakona o pravima optuženog u pritvoru 
Međunarodnog krivičnog tribunala i članova njegove porodice („Službeni glasnik 
RS”, broj 35/04) i u celini je ukinuto Rešenje Ustavnog suda IU broj 152/2004 od 
15. aprila 2004. godine („Službeni glasnik RS”, broj 42/2004) (vidi
<a target="_blank" href="http://www.pravno-informacioni-sistem.rs/SlGlasnikPortal/prilozi/IU_broj_152_2004_iz_47_2013.htm&amp;doctype=reg&amp;abc=cba&amp;eli=true&amp;eliActId=418721&amp;regactid=418721" class="auto-style1">
Odluku US - 47/2013-56</a>)</p>
<p class="clan">Član 1.</p>
<p>
Ovim zakonom se utvrđuju prava i postupak ostvarivanja prava državljanina Republike Srbije optuženog pred Međunarodnim tribunalom za krivično gonjenje lica odgovornih za teška kršenja međunarodnog humanitarnog prava počinjena na teritoriji bivše Jugoslavije od 1991. godine (u daljem tekstu: Međunarodni krivični tribunal) koji se nalazi u pritvoru pritvorske jedinice Međunarodnog krivičnog tribunala i članova njegove porodice.</p>
<p class="clan">Član 2.</p>
<p>
U smislu odredaba ovog zakona članovi porodice optuženog (u daljem tekstu: članovi porodice) su: 
</p>
<p>
– bračni drug, odnosno vanbračni drug,</p>
<p>
– bračna, vanbračna i usvojena deca, 
</p>
<p>
– roditelji, odnosno usvojioci sa kojima je živeo u domaćinstvu,</p>
<p>
– brat i sestra sa kojima je živeo u domaćinstvu.</p>
<p>
Na sva pitanja statusa člana porodice koja nisu uređena ovim zakonom primenjuju se propisi Republike Srbije o braku i porodičnim odnosima.</p>
<p class="clan">
Član 3.</p>
<p>
Ovim zakonom optuženi može da ostvari pravo: 
</p>
<p>
– na posebnu naknadu zarade; 
</p>
<p>
– na paušalnu naknadu troškova obezbeđenja dokaza odbrane;</p>
<p>
– na naknadu troškova obezbeđenja stručne pomoći pripremanja odbrane.</p>
<p>
Članovi porodice mogu da ostvare sledeća prava:</p>
<p>
– na materijalno obezbeđenje;</p>
<p>
– na naknadu troškova prevoza i boravka u inostranstvu radi posete optuženog; 
</p>
<p>
– na naknadu troškova komunikacije sa optuženim. 
</p>
<p class="clan">
Član 4.</p>
<p>
Posebna naknada zarade optuženog koji je u radnom odnosu određuje se u visini plate zaposlenih u državnim organima sa koeficijentom 8,80.</p>
<p>
Iznos posebne naknade zarade iz stava 1. ovog člana isplaćuje se mesečno optuženom, odnosno članu porodice koga on ovlasti.</p>
<p>
Danom ispunjavanja uslova za ostvarivanje ovog prava, optuženi ne može koristiti pravo na naknadu zarade po osnovu udaljenja sa rada zbog određivanja pritvora koje je uređeno propisima o pravima, obavezama i odgovornostima po osnovu rada.</p>
<p class="clan">
Član 5.</p>
<p>
Pravo na paušalnu naknadu troškova obezbeđenja dokaza odbrane obuhvata isplatu paušalnog iznosa u visini od 50% od prosečne mesečne zarade ostvarene po zaposlenom u Republici u mesecu koji prethodi mesecu u kome se vrši isplata, prema podacima organizacije nadležne za poslove statistike, na ime troškova koje optuženi, odnosno članovi njegove porodice imaju prilikom prikupljanja dodatnih dokaza odbrane. 
</p>
<p>
Iznos paušalne naknade iz stava 1. ovog člana isplaćuje se mesečno optuženom, odnosno članu njegove porodice koga on ovlasti.</p>
<p class="clan">
Član 6.</p>
<p>
Pravo na naknadu troškova obezbeđenja stručne pomoći pripremanja odbrane obuhvata pravo optuženog na novčani iznos u visini nagrade utvrđene advokatskom tarifom u Republici Srbiji, koji služi za isplatu troškova za rad lica koja pružaju stručnu pomoć odbrane optuženom. 
</p>
<p>
Pravo iz stava 1. ovog člana priznaje se za najviše dva lica koja pružaju stručnu pomoć odbrane optuženom, a koje je odredio optuženi lično ili preko bračnog druga.</p>
<p>
Iznos naknade iz stava 1. ovog člana isplaćuje se optuženom, odnosno članu porodice koga on ovlasti.</p>
<p>
Pravo iz stava 1. ovog člana ne može da koristi optuženi ako koristi sredstava Međunarodnog krivičnog tribunala namenjena angažovanju branioca optuženog.</p>
<p class="clan">
Član 7.</p>
<p>
Pravo na materijalno obezbeđenje ima član porodice optuženog u visini plate zaposlenih u državnim organima sa koeficijentom 8,80, pod uslovom da optuženi u momentu pritvora u Međunarodnom krivičnom tribunalu nije bio u radnom odnosu, niti je ostvarivao pravo na penziju ili mu je u toku trajanja pritvora prestao radni odnos. 
</p>
<p>
Pravo iz stava 1. ovog člana ima član porodice optuženog prema kome optuženi koji se nalazi u pritvoru Međunarodnog krivičnog tribunala ima obavezu izdržavanja.</p>
<p>
Ako ima više članova porodice optuženog koji uživaju ovo pravo, iznos utvrđen stavom 1. ovog člana deli se srazmerno njihovom broju. 
</p>
<p>
Iznos materijalnog obezbeđenja iz stava 1. ovog člana isplaćuje se mesečno.</p>
<p class="clan">
Član 8.</p>
<p>
Svi članovi porodice optuženog imaju pravo na naknadu troškova prevoza i boravka u inostranstvu radi posete optuženom (stvarni troškovi prevoza avionom, autobusom i sl.) u visini cene prevoznih karata, aerodromskih taksi i troškova izdavanja viza, kao i naknadu za smeštaj u visini koja se priznaje zaposlenima u državnim organima na službenom putu u inostranstvu.</p>
<p>
Pravo iz stava 1. ovog člana priznaje se za najviše za dva člana porodice u okviru jedne posete optuženom, a najviše za dve posete optuženom u toku jednog meseca.</p>
<p>
Кorišćenje ovog prava u okviru jedne posete može da traje četiri dana. 
</p>
<p class="clan">
Član 9.</p>
<p>
Pravo na paušalnu naknadu troškova komunikacije sa optuženim obuhvata isplatu naknade na ime troškova telefonskih razgovora sa optuženim, troškove slanja paketa i na drugi način dostave predmeta koji su neophodni optuženom u pritvoru.</p>
<p>
Iznos paušalne naknade iz stava 1. ovog člana isplaćuje se članu porodice koga sporazumno odrede kao mesečni iznos u visini od jedne prosečne mesečne zarade ostvarene po zaposlenom u Republici u mesecu koji prethodi mesecu u kome se vrši isplata prema podacima organizacije nadležne za poslove statistike. 
</p>
<p class="clan">
Član 10.</p>
<p>
Postupak za ostvarivanje prava optuženog po ovom zakonu pokreće se na pisani zahtev optuženog ili člana njegove porodice u ime optuženog.</p>
<p>
Postupak za ostvarivanje prava članova porodice optuženog po ovom zahtevu pokreće se na osnovu pisanog zahteva člana porodice.</p>
<p>
Кada prava po ovom zakonu ostvaruju svi ili više članova porodice optuženog, postupak se pokreće na osnovu pisanog zahteva člana porodice koga sporazumno odrede članovi porodice.</p>
<p class="clan">
Član 11.</p>
<p>
Prava optuženog i prava članova njegove porodice mogu da se koriste za vreme trajanja pritvora u pritvorskoj jedinici Međunarodnog krivičnog tribunala, a u slučaju iz člana 7. ovog zakona dok postoji zakonska obaveza optuženog da izdržava lica iz člana 2. ovog zakona.</p>
<p>
Danom pravnosnažnosti sudske odluke kojom se okončava krivični postupak pred Međunarodnim krivičnim tribunalom prestaju prava utvrđena ovim zakonom.</p>
<p class="clan">
Član 12.</p>
<p>
Po zahtevima za ostvarivanje prava optuženog i članova njegove porodice rešava Vlada Republike Srbije (u daljem tekstu: Vlada) u skladu sa odredbama zakona kojim je uređen upravni postupak.</p>
<p class="clan">
Član 13.</p>
<p>
Pravo na isplatu novčanih naknada i drugih iznosa po osnovu ostvarivanja prava po odredbama ovog zakona ne zastareva.</p>
<p>
Sve mesečne isplate naknada i paušala optuženom, odnosno članu njegove porodice, na osnovu odredaba ovog zakona, isplaćuju se u tekućem mesecu za prethodni mesec, a dospeli iznosi od dana ispunjavanja uslova za ostvarivanje prava na osnovu ovog zakona do donošenja rešenja o utvrđivanju prava isplaćuju se u roku od 60 dana od dana donošenja rešenja</p>
<p>
Vlada se stara o ostvarivanju prava u skladu sa odredbama ovog zakona, a sredstva za ostvarivanje ovih prava obezbeđuju se na odgovarajućoj poziciji Vlade u budžetu Republike Srbije.</p>
<p class="clan">
Član 14.</p>
<p>
Vlada je dužna da u roku od 15 dana od dana donošenja ovog zakona bliže uredi način ostvarivanja prava iz ovog zakona.</p>
<p>
Vlada je dužna da u roku od 30 dana od dana donošenja ovog zakona pisanim putem obavesti optuženog i članove porodice o mogućnostima i načinu korišćenja prava po odredbama ovog zakona.</p>
<p class="clan">
Član 15.</p>
<p>
Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>

