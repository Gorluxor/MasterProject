


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Saveta ministara Bosne i Hercegovine o izgradnji međudržavnog mosta preko reke Drine sa pratećim putnim objektima na lokaciji LJubovija–Bratunac </p>
				<p>Proglašava se Zakon o potvrđivanju Sporazuma između Vlade Republike Srbije i Saveta ministara Bosne i Hercegovine o izgradnji međudržavnog mosta preko reke Drine sa pratećim putnim objektima na lokaciji LJubovija–Bratunac, koji je donela Narodna skupština Republike Srbije na Šestoj sednici Drugog redovnog zasedanja u 2015. godini, 20. novembra 2015. godine.</p>
				<p class="potpis">PR broj 149</p>
				<p class="potpis">U Beogradu, 26. novembra 2015. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma između Vlade Republike Srbije i Saveta ministara Bosne i Hercegovine o izgradnji međudržavnog mosta preko reke Drine sa pratećim putnim objektima na lokaciji LJubovija–Bratunac </p>
				<p class="auto-style1">"Službeni glasnik RS - Međunarodni ugovori", 
				broj 21 od 26. novembra 2015.</p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum između Vlade Republike Srbije i Saveta ministara Bosne i Hercegovine o izgradnji međudržavnog mosta preko reke Drine sa pratećim putnim objektima na lokaciji LJubovija–Bratunac, sačinjen u Beogradu 3. jula 2015. godine, u originalu na srpskom jeziku i na službenim jezicima u Bosni i Hercegovini (bosanskom, hrvatskom i srpskom jeziku).</p>
				<p class="clan">Član 2.</p>
				<p>Tekst Sporazuma između Vlade Republike Srbije i Saveta ministara Bosne i Hercegovine o izgradnji međudržavnog mosta preko reke Drine sa pratećim putnim objektima na lokaciji LJubovija–Bratunac u originalu na srpskom jeziku glasi: </p>
				<p class="bold">SPORAZUM</p>
				<p class="bold">IZMEĐU</p>
				<p class="bold">VLADE REPUBLIКE SRBIJE</p>
				<p class="bold">I</p>
				<p class="bold">SAVETA MINISTARA BOSNE I HERCEGOVINE</p>
				<p class="bold">O IZGRADNJI MEĐUDRŽAVNOG MOSTA PREКO REКE DRINE</p>
				<p class="bold"> SA PRATEĆIM PUTNIM OBJEКTIMA</p>
				<p class="bold">NA LOКACIJI LJUBOVIJA–BRATUNAC</p>
				<p>– Vlada Republike Srbije i</p>
				<p>– Savet ministara Bosne i Hercegovine (u daljem tekstu: ugovorne strane),</p>
				<p>uzimajući u obzir uticaj izgradnje infrastrukturnih objekata kojima se unapređuje povezanost saobraćajnih pravaca ugovornih strana, kao i povezivanje tih pravaca sa saobraćajnom mrežom država članica Evropske unije, na razvoj međusobne privredne saradnje, a</p>
				<p>ceneći da za obe države veliki značaj ima izgradnja novog međudržavnog mosta preko reke Drine na lokaciji LJubovija (opština LJubovija, Republika Srbija) – Bratunac (opština Bratunac, Bosna i Hercegovina), te</p>
				<p>uzimajući o obzir „Protokol o saradnji između Vlade Republike Srbije i Vlade Republike Srpske o izgradnji mosta preko reke Drine, na lokaciji LJubovija–Bratunac, sa pristupnim saobraćajnicama i zajedničkim graničnim prelazom“, potpisan u Banja Luci, 11. septembra 2013. godine (u daljem tekstu Protokol),</p>
				<p>sporazumele su se kako sledi:</p>
				<p class="bold">Član 1.<br>Osnovne odredbe</p>
				<p>Ovim sporazumom se uređuju osnove saradnje i zajedničke izgradnje mosta preko reke Drine, sa pratećim putnim objektima, na lokaciji LJubovija–Bratunac (u daljem tekstu: objekti), te koordinacija i usklađivanje priprema za izgradnju objekata.</p>
				<p>Pitanja vezana za izgradnju i uspostavljanje graničnog prelaza, ugovorne strane će urediti posebnim sporazumom.</p>
				<p>Izgradnja graničnih prelaza i pristupnih saobraćajnica će pratiti dinamiku izgradnje mosta. </p>
				<p class="bold">Član 2.<br>Projektovanje, priprema i izgradnja</p>
				<p>Ugovorne strane će obezbediti usklađivanje svih projektnih pojedinosti oko izgradnje i svih radova potrebnih za izgradnju mosta, te su saglasne da se za most izda jedna građevinska dozvola, koju izdaje nadležni organ Republike Srbije uz prethodnu saglasnost nadležnog organa u Bosni i Hercegovini, i to na osnovu lokacijskih uslova izdatih od nadležnog organa Republike Srbije i lokacijskih uslova izdatih od nadležnog organa u Bosni i Hercegovini. U postupku izdavanja saglasnosti nadležnog organa u Bosni i Hercegovini sprovešće se postupak u skladu sa propisima u Bosni i Hercegovini, uvažavajući zakonom propisane uslove za postupak izdavanja građevinske dozvole.</p>
				<p>Inspekcijski nadzor za vreme izgradnje mosta, obavljaju dogovorno predstavnici nadležnih službi Republike Srbije i Bosne i Hercegovine.</p>
				<p>Tehnički pregled mosta će izvršiti Кomisija za tehnički pregled, koju čine predstavnici obe ugovorne strane, a upotrebnu dozvolu će izdati nadležni organ Republike Srbije, uz saglasnost nadležnog organa u Bosni i Hercegovini.</p>
				<p>Priprema i izgradnja mosta će se izvoditi u skladu sa važećim zakonskim propisima obe ugovorne strane.</p>
				<p>Ugovorne strane su se saglasile da će za izgradnju mosta i stručni nadzor biti raspisan javni konkurs prema propisima Republike Srbije.</p>
				<p class="bold">Član 3.<br>Finansiranje</p>
				<p>Ugovorne strane će finansirati projektantske, pripremne, radove na izgradnji objekata i stručni nadzor nad izvođenjem radova, kako sledi:</p>
				<p>1. Ukupnu cenu za izradu projektne dokumentacije, izgradnju mosta, troškove stručnog nadzora nad izvođenjem radova i uređenja rečnog korita na području mosta će finansirati Republika Srbija, prema dinamici određenoj ugovorima;</p>
				<p>2. Postupak nabavke i ugovaranja izrade projektne dokumentacije, postupak nabavke i ugovaranja izgradnje mosta, kao i postupak nabavke i ugovaranja usluge stručnog nadzora nad izvođenjem radova sprovešće Republika Srbija, uvažavajući propise u Bosni i Hercegovini, iz oblasti prostornog uređenja i građenja;</p>
				<p>3. Troškove koji se odnose na izdavanje potrebnih uslova i saglasnosti, stručne i tehničke kontrole tehničke dokumentacije, takse i davanja po bilo kojem osnovu snosi Republika Srbija;</p>
				<p>4. Troškove izgradnje pristupnih saobraćajnica i objekata graničnog prelaza na vlastitom državnom području u skladu sa potpisanim Protokolom, snosi svaka ugovorna strana.</p>
				<p class="bold">Član 4.<br>Nadležni organi za sprovođenje Sporazuma</p>
				<p>Nadležni organi za sprovođenje ovog sporazuma su:</p>
				<p>– Za Republiku Srbiju: Ministarstvo građevinarstva, saobraćaja i infrastrukture,</p>
				<p>– Za Bosnu i Hercegovinu: Ministarstvo komunikacija i transporta.</p>
				<p>Nadležni organi iz stava 1. ovog člana će u roku od trideset dana od datuma stupanja na snagu ovog Sporazuma formirati zajedničko operativno telo od predstavnika obe ugovorne strane, a u cilju realizacije aktivnosti iz Sporazuma.</p>
				<p class="bold">Član 5.<br>Rokovi</p>
				<p>Ugovorne strane su se dogovorile, da će se, u saradnji sa nadležnim organima svojih država, pripremni i građevinski radovi izvoditi na način koji će omogućiti završetak izgradnje objekata u što kraćem vremenu, s ciljem da se što pre puste u saobraćaj i rad.</p>
				<p class="bold">Član 6.<br>Održavanje i upotreba mosta</p>
				<p>Pitanje upravljanja i održavanja mosta, ugovorne strane će regulisati posebnim protokolom.</p>
				<p class="bold">Član 7.<br>Procedure, carine i porezi</p>
				<p>Ugovorne strane su saglasne da učine napore u cilju pojednostavljenja carinskih procedura vezano za realizaciju projekta izgradnje mosta i svih putnih objekata koji omogućavaju njegovo funkcionisanje.</p>
				<p>Ugovorne strane su saglasne da se na materijale i predmete, opremu, mašine i uređaje, koji će se koristiti u skladu sa stavom 1. ovog člana, ne naplaćuje carina i porez, razne dažbine i slična davanja pri njihovom unosu ili uvozu na carinsko područje države druge ugovorne strane, pod uslovom da se isti dokazano ugrade ili upotrebe tokom izvođenja radova, odnosno dokazano vrate u carinsko područje odakle su uvezeni.</p>
				<p>Кontrolu unosa ili uvoza, namene, upotrebe i povrata predmeta iz stava 2. ovog člana sprovode carinske službe država ugovornih strana, u skladu sa važećim carinskim i drugim propisima država ugovornih strana.</p>
				<p>Pre uvoza ili unosa, namene, upotrebe i povrata predmeta iz stava 2. ovog člana, ugovorne strane se obavezuju da će po dobijenom obrazloženom zahtevu drugoj ugovornoj strani za svaki konkretan uvoz, unos, namenu, upotrebu i povrat predmeta, obezbediti prethodnu pismenu saglasnost carinske službe svoje države.</p>
				<p class="bold">Član 8.<br>Odgovornost za štetu</p>
				<p>U slučaju da jedna od ugovornih strana bez osnovanog razloga odustane od izgradnje objekata pre početka izgradnje ili tokom same izgradnje, odgovorna je drugoj ugovornoj strani za prouzrokovanu štetu i troškove. Ugovorna strana će o nameri da odustane od izgradnje objekata obavestiti drugu ugovornu stranu, najkasnije pre raspisivanja javnog poziva za izvođenje radova, u pisanom obliku, diplomatskim putem.</p>
				<p class="bold">Član 9.<br>Rešavanje sporova</p>
				<p>Svaki spor o tumačenju ili primeni ovog sporazuma, rešavaće se putem konsultacija i pregovora između ugovornih strana.</p>
				<p>U slučaju da ne dođe do sporazumnog rešavanja eventualnih sporova putem konsultacija i pregovora, za njihovo rešavanje primenjivaće se međunarodno priznate pravne norme.</p>
				<p class="bold">Član 10.<br>Prelazne i završne odredbe</p>
				<p>Odredbe ovog sporazuma ne utiču na prava i obaveze utvrđene drugim međunarodnim ugovorima koji obavezuju ugovorne strane.</p>
				<p>Odredbama ovog sporazuma, kao i njihovom primenom, ničim se ne zadire u pitanje utvrđivanja i obeležavanje međudržavne granice između država ugovornih strana.</p>
				<p>Ovaj sporazum stupa na snagu trideseti dan od datuma prijema zadnjeg pisanog obaveštenja kojim se ugovorne strane međusobno obaveštavaju, diplomatskim putem, o ispunjenju uslova predviđenih unutrašnjim zakonodavstvom za njegovo stupanje na snagu.</p>
				<p>Svaka od ugovornih strana može otkazati Sporazum diplomatskim putem. U tom slučaju ovaj sporazum prestaje da važi tri meseca nakon datuma prijema obaveštenja o otkazu Sporazuma.</p>
				<p>Ovaj sporazum se može izmeniti i dopuniti uzajamnim pisanim dogovorom ugovornih strana. Izmene i dopune stupaju na snagu u skladu sa trećim stavom ovog člana.</p>
				<p>Sastavljeno u Beogradu, dana 3. jula 2015. godine, u dva originala, na srpskom i na službenim jezicima u Bosni i Hercegovini (bosanskom, hrvatskom i srpskom jeziku), pri čemu su svi tekstovi jednako verodostojni.</p>
				<p>&nbsp;</p>
				<table class="tabela-bez-bordera">
					<tbody>
						<tr>
							<td>
								<p>ZA VLADU <br>REPUBLIКE SRBIJE</p>
								<p>prof. dr Zorana Mihajlović, s.r.</p>
							</td>
							<td>
								<p class="potpis">ZA SAVET MINISTARA BOSNE I HERCEGOVINE</p>
								<p class="potpis">Slavko Matanović, s.r.</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

