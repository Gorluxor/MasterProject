


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz-naslov">o proglašenju Zakona o potvrđivanju Sporazuma između Vlade Republike Srbije i Vlade Rumunije o saradnji u oblasti odbrane</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Rumunije o saradnji u oblasti odbrane, koji je donela Narodna skupština Republike Srbije, na Četvrtoj sednici Prvog redovnog zasedanja u 2018. godini, 27. aprila 2018. godine.</p>
			<p class="potpis">PR broj 43</p>
			<p class="potpis">U Beogradu, 3. maja 2018. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="naslov">o potvrđivanju Sporazuma između Vlade Republike Srbije i Vlade Rumunije o saradnji u oblasti odbrane</p>
			<p class="auto-style1">"Službeni glasnik RS - Međunarodni ugovori", 
			broj 4 od 3. maja 2018.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Rumunije o saradnji u oblasti odbrane, koji je potpisan u Beogradu, 4. decembra 2017. godine, u originalu na srpskom, rumunskom i engleskom jeziku.</p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi:</p>
			<p class="bold">SPORAZUM</p>
			<p class="bold">IZMEĐU</p>
			<p class="bold">VLADE REPUBLIКE SRBIJE</p>
			<p class="bold">I</p>
			<p class="bold">VLADE RUMUNIJE</p>
			<p class="bold">O</p>
			<p class="bold">SARADNJI U OBLASTI ODBRANE</p>
			<p class="Basic-Paragraph">Vlada Republike Srbije i Vlada Rumunije (u daljem tekstu: „Strane”),</p>
			<p class="Basic-Paragraph">Uzimajući u obzir saradnju u oblasti odbrane kao vitalni element regionalne i globalne bezbednosti i stabilizacije,</p>
			<p class="Basic-Paragraph">Sa namerom da intenziviraju svoje dobre i srdačne odnose, </p>
			<p class="Basic-Paragraph">U želji da dopune i ojačaju saradnju u oblastima od zajedničkog interesa,</p>
			<p class="Basic-Paragraph">Uvažavajući odredbe Povelje Ujedinjenih nacija,</p>
			<p class="Basic-Paragraph">Uzimajući u obzir odredbe Sporazuma između država članica Severnoatlantskog ugovora i ostalih država učesnica u Partnerstvu za mir o statusu njihovih snaga, potpisanog u Briselu 19. juna 1995. godine,</p>
			<p class="Basic-Paragraph">Sporazumele su se o sledećem:</p>
			<p class="bold">Član 1. <br>Cilj</p>
			<p class="Basic-Paragraph">Cilj ovog sporazuma je stvaranje pravnog okvira neophodnog za saradnju između Strana u oblasti odbrane.</p>
			<p class="bold">Član 2.<br>Oblasti saradnje</p>
			<p class="Basic-Paragraph">Saradnja između Strana može obuhvatati sledeće oblasti:</p>
			<p class="Basic-Paragraph">a) planiranje odbrane;</p>
			<p class="Basic-Paragraph">b) funkcionisanje oružanih snaga u demokratskim društvima, uključujući primenu odredbi međunarodnih ugovora u oblasti odbrane, bezbednosti i kontrole naoružanja;</p>
			<p class="Basic-Paragraph">v) mirovne i humanitarne misije i druge operacije međunarodnih organizacija za podršku miru;</p>
			<p class="Basic-Paragraph">g) organizaciju oružanih snaga, uključujući strukturu vojnih jedinica i politiku upravljanja kadrovima;</p>
			<p class="Basic-Paragraph">d) logističku podršku za potrebe oružanih snaga;</p>
			<p class="Basic-Paragraph">đ) obuku vojnog i civilnog osoblja;</p>
			<p class="Basic-Paragraph">e) istraživanje u oblasti odbrambene tehnologije;</p>
			<p class="Basic-Paragraph">ž) razvoj, održavanje i remont naoružanja i vojne opreme;</p>
			<p class="Basic-Paragraph">z) modernizaciju i konverziju naoružanja i vojne opreme;</p>
			<p class="Basic-Paragraph">i) vojne podatke, informacione i komunikacione tehnologije;</p>
			<p class="Basic-Paragraph">j) vojnu medicinu i vojnomedicinsku podršku;</p>
			<p class="Basic-Paragraph">k) pravo i ekonomiju u oblasti odbrane;</p>
			<p class="Basic-Paragraph">l) ostale oblasti saradnje o kojima se Strane i/ili nadležni organi dogovore.</p>
			<p class="bold">Član 3. <br>Oblici saradnje</p>
			<p class="Basic-Paragraph">Saradnja između Strana će se vršiti posebno kroz sledeće oblike:</p>
			<p class="Basic-Paragraph">a) sastanke predstavnika Strana;</p>
			<p class="Basic-Paragraph">b) političko-vojne konsultacije, konferencije i seminare;</p>
			<p class="Basic-Paragraph">v) školovanje i praktičnu obuku u vojnim školama i vojno istraživačkim i razvojnim institucijama, uključujući razmenu predavača i slušalaca;</p>
			<p class="Basic-Paragraph">g) stručno savetovanje i pomoć u istraživanju i razvoju, remontu i obnovi naoružanja i opreme za potrebe oružanih snaga;</p>
			<p class="Basic-Paragraph">d) učešće vojnih jedinica u vojnim vežbama;</p>
			<p class="Basic-Paragraph">đ) razmenu podataka, dokumentacije i materijala za obuku;</p>
			<p class="Basic-Paragraph">e) organizaciju i učešće u kulturnim i sportskim manifestacijama;</p>
			<p class="Basic-Paragraph">ž) na druge načine o kojima se Strane i/ili nadležni organi dogovore.</p>
			<p class="bold">Član 4. <br>Sprovođenje</p>
			<p class="Basic-Paragraph">(1) Nadležni organi za sprovođenje ovog sporazuma su ministarstva odbrane Strana (u daljem tekstu: „nadležni organi”).</p>
			<p class="Basic-Paragraph">(2) Radi sprovođenja odredaba ovog sporazuma, nadležni organi mogu zaključiti posebne ugovore.</p>
			<p class="bold">Član 5. <br>Srpsko-rumunski mešoviti vojni komitet</p>
			<p class="Basic-Paragraph">(1) Nadležni organi formiraju Srpsko-rumunski mešoviti vojni komitet, radi organizacije i koordinacije bilateralne vojne saradnje.</p>
			<p class="Basic-Paragraph">(2) Ministri odbrane Strana imenuju kopredsednike Srpsko-rumunskog mešovitog vojnog komiteta. Članovi Srpsko-rumunskog mešovitog vojnog komiteta su izaslanici odbrane Strana, kao i predstavnici nadležnih organa određeni za konkretne teme.</p>
			<p class="Basic-Paragraph">(3) Srpsko-rumunski mešoviti vojni komitet održava svoja zasedanja jednom godišnje, naizmenično u Republici Srbiji i u Rumuniji.</p>
			<p class="Basic-Paragraph">(4) Svaka tema predviđena da unapredi bilateralnu saradnju može biti uvrštena u dnevni red zasedanja Srpsko-rumunskog mešovitog vojnog komiteta, pošto je prethodno odobre oba kopredsednika.</p>
			<p class="Basic-Paragraph">(5) Srpsko-rumunski mešoviti vojni komitet vrši pregled aktivnosti saradnje iz prethodne godine i predlaže Plan bilateralne vojne saradnje za narednu godinu.</p>
			<p class="bold">Član 6.<br>Plan bilateralne vojne saradnje</p>
			<p class="Basic-Paragraph">Plan bilateralne vojne saradnje obuhvata dogovorene aktivnosti, njihov naziv, načine i termine njihove realizacije, lokaciju kao i institucije odgovorne za njihovo izvođenje. Plan bilateralne vojne saradnje potpisuju propisno ovlašćeni kopredsednici Srpsko-rumunskog mešovitog vojnog komiteta ili predstavnici nadležnih organa.</p>
			<p class="bold">Član 7. <br>Finansijski aspekti</p>
			<p class="Basic-Paragraph">(1) Svaka Strana snosi sopstvene troškove u vezi sa aktivnostima realizovanim u skladu sa odredbama ovog sporazuma, osim ako se Strane i/ili nadležni organi ne dogovore drugačije.</p>
			<p class="Basic-Paragraph">(2) Strana domaćin obezbeđuje domaći prevoz za članove delegacije strane pošiljaoca po njihovom dolasku na teritoriju države Strane domaćina.</p>
			<p class="Basic-Paragraph">(3) Strana domaćin će obezbediti hitnu medicinsku i stomatološku negu na istom nivou koji se pruža osoblju Strane domaćina.</p>
			<p class="bold">Član 8.<br>Status</p>
			<p class="Basic-Paragraph">Dok borave na teritoriji države Strane primaoca, status predstavnika države Strane pošiljaoca reguliše se na osnovu odredbi Sporazuma između država članica Severnoatlantskog ugovora i drugih država učesnica u Partnerstvu za mir o statusu njihovih snaga (NATO SOFA PzM), potpisanog u Briselu 19. juna 1995. godine.</p>
			<p class="bold">Član 9. <br>Zaštita tajnih podataka</p>
			<p class="Basic-Paragraph">Razmena i zaštita tajnih podataka između Strana, u vezi sa sprovođenjem ovog sporazuma, propisuje se posebnim ugovorom na nivou Strana.</p>
			<p class="bold">Član 10. <br>Obaveze Strana nastale usled sprovođenja drugih međunarodnih sporazuma</p>
			<p class="Basic-Paragraph">Ovaj sporazum ne utiče na prava i obaveze Strana koje nastaju usled sprovođenja drugih međunarodnih ugovora čije su one potpisnice.</p>
			<p class="bold">Član 11. <br>Rešavanje sporova</p>
			<p class="Basic-Paragraph">Svaki spor koji nastane usled ili u vezi sa tumačenjem ili sprovođenjem ovog sporazuma, rešavaju Strane putem pregovora i neće biti predat nekom međunarodnom sudu ili trećoj strani na rešavanje.</p>
			<p class="bold">Član 12. <br>Završne odredbe</p>
			<p class="Basic-Paragraph">(1) Ovaj sporazum stupa na snagu danom prijema poslednjeg pisanog obaveštenja kojim Strane obaveštavaju jedna drugu o završetku internih pravnih procedura neophodnih za njegovo stupanje na snagu.</p>
			<p class="Basic-Paragraph">(2) Ovaj sporazum se može izmeniti u bilo koje vreme, u pisanom obliku uz uzajamnu saglasnost Strana. Izmene stupaju na snagu u skladu sa odredbama stava (1) ovog člana.</p>
			<p class="Basic-Paragraph">(3) Ovaj sporazum se zaključuje na neograničen vremenski period. Svaka od Strana može u pisanom obliku poslati obaveštenje o svojoj nameri da ga otkaže. Otkazivanje Sporazuma stupa na snagu šest meseci od dana prijema obaveštenja.</p>
			<p class="Basic-Paragraph">(4) Ako na dan otkazivanja postoje nerešena finansijska pitanja ili potraživanja, odredbe ovog sporazuma koje se na to odnose, ostaju na snazi do njihovog konačnog rešavanja.</p>
			<p class="Basic-Paragraph">(5) Odgovornosti i obaveze svake Strane u pogledu bezbednosnih aranžmana i zaštite tajnih podataka nastaviće da važe bez obzira na prestanak važenja ovog sporazuma.</p>
			<p class="Basic-Paragraph">Potpisano u Beogradu, dana 4. decembra 2017. godine, u po dva originalna primerka, svaki na srpskom, rumunskom i engleskom jeziku, pri čemu su svi tekstovi jednake važnosti. U slučaju razlika u tumačenju, merodavan je tekst na engleskom jeziku.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">ZA VLADU</p>
							<p class="Basic-Paragraph">REPUBLIКE SRBIJE</p>
							<p class="Basic-Paragraph">Aleksandar Vulin, s.r.</p>
							<p class="Basic-Paragraph">ministar odbrane</p>
						</td>
						<td class="No-Table-Style">
							<p class="Basic-Paragraph">ZA VLADU</p>
							<p class="Basic-Paragraph">RUMUNIJE</p>
							<p class="Basic-Paragraph">Mihaj-Viorel Fifor, s.r.</p>
							<p class="Basic-Paragraph">ministar nacionalne odbrane</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

