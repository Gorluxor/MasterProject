


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="broj">&nbsp;</p>
	<p class="odluka-zakon" style="line-height: 150%; margin-top: 0; margin-bottom: 0">ZAКON</p>
	<p class="naslov" style="line-height: 150%; margin-top: 0">o davanju garancije Republike Srbije u korist Кomercijalne banke a.d. Beograd po zaduženju Građevinske direkcije Srbije d.o.o. Beograd</p>
	<p class="naslov" style="line-height: 150%; margin-top: 0">
	<span style="font-weight: 400">"Službeni glasnik RS", broj 78 od 19. oktobra 
	2011.</span></p>
	<p class="naslov">&nbsp;</p>
	<p class="clan">Član 1.</p>
	<p>Republika Srbija preuzima obavezu da kao garant izmiri obaveze Građevinske direkcije Srbije d.o.o. Beograd (u daljem tekstu: „Кorisnik kredita”) po dinarskom dugoročnom kreditu odobrenom od strane Кomercijalne banke a.d. Beograd (u daljem tekstu: „Banka”), u iznosu od RSD 2.000.000.000 (slovima: dvemilijardedinara), uvećanog za iznos pripadajuće ugovorene kamate, naknada i troškova, uz primenu valutne klauzule.</p>
	<p class="clan">Član 2.</p>
	<p>Garanciju iz člana 1. ovog zakona, Republika Srbija (u daljem tekstu: „Garant”) izdaje u korist Кorisnika kredita, na ime obaveza iz Ugovora (broj JN10/2011) o dugoročnom kreditu između Кomercijalne banke a.d. Beograd i Građevinske direkcije Srbije d.o.o. Beograd u iznosu do RSD 2.000.000.000 za reprogram/refinansiranje kredita za opremanje gradskog građevinskog zemljišta na lokaciji kasarne „Stepa Stepanović” u Beogradu, kreditna partija br. 00-410-0203912.3 (u daljem tekstu: „Ugovor”), zaključenog u Beogradu, dana 22. jula 2011. godine.</p>
	<p>Garant ovim neopozivo i na prvi poziv garantuje da će izmiriti dug Кorisnika kredita prema Banci, odnosno svih plativih iznosa o njihovom dospeću, u svemu na način i u skladu sa uslovima iz Ugovora, sa rokom važnosti koji će biti duži za mesec dana od roka dospeća kredita, čime se stvara obaveza otplate duga nastala po osnovu garancije da plati dospelu, a neizmirenu obavezu ukoliko Кorisnik kredita ne izvrši tu svoju obavezu blagovremeno, u skladu sa Ugovorom. 
	</p>
	<p>Ukoliko Garant ne izvrši svoje obaveze, u roku koji je naveden u stavu 2. ovog člana, Banka će imati pravo da proglasi dospelim sve iznose koji su plativi u skladu sa odredbama Ugovora.</p>
	<p>U slučaju aktiviranja ove garancije, Garant se obavezuje da će obezbediti u budžetu za odgovarajuću fiskalnu godinu, sredstva neophodna za izvršavanje preuzetih obaveza po ovoj garanciji.</p>
	<p class="clan">Član 3.</p>
	<p>Otplatu kredita vrši Кorisnik kredita prema Banci u dinarima uz primenu valutne klauzule, sve u skladu sa odredbama Ugovora.</p>
	<p>Sredstva za otplatu kredita obezbediće Кorisnik kredita, iz sopstvenih prihoda.</p>
	<p>Кorisnik kredita je dužan da sredstva za otplatu kredita obezbeđuje prema planu otplate, u iznosu koji uključuje glavnicu, obračunatu kamatu i prateće troškove zaduživanja.</p>
	<p class="clan">Član 4.</p>
	<p>Ako po osnovu date garancije Garant izvrši obavezu umesto Кorisnika kredita, ima pravo na povraćaj glavnice, kamate, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, kao i svih drugih troškova koji mogu nastati u vezi sa izvršavanjem obaveza umesto Кorisnika kredita, do visine iznosa izmirene obaveze, kao i pravo da od Кorisnika kredita naplati obračunatu zakonsku zateznu kamatu.</p>
	<p>Pravo na povraćaj sredstava iz stava 1. ovog člana, Garant će ostvariti tako što će inicirati naplatu sa računa Кorisnika kredita na osnovu ovlašćenja dobijenog od Кorisnika kredita ili drugih instrumenata obezbeđenja, u skladu sa propisima kojima se uređuje platni promet.</p>
	<p class="clan">Član 5.</p>
	<p>Ovaj zakon stupa na snagu osmog dana od dana objavljivanja u „Službenom glasniku Republike Srbije”.</p>

