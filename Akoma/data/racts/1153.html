


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma o trgovini i ekonomskoj saradnji između Republike Srbije i Republike Tunis</p>
				<p>Proglašava se Zakon o potvrđivanju Sporazuma o trgovini i ekonomskoj saradnji između Republike Srbije i Republike Tunis, koji je donela Narodna skupština Republike Srbije na sednici Devetog vanrednog zasedanja u 2014. godini, 8. septembra 2014. godine.</p>
				<p>&nbsp;</p>
				<p class="potpis" style="margin-top: 0">PR broj 64</p>
				<p class="potpis" style="margin-top: 0">U Beogradu, 9. septembra 2014. godine</p>
				<p class="potpis" style="margin-top: 0">Predsednik Republike,</p>
				<p class="potpis" style="margin-top: 0"><span class="bold">Tomislav Nikolić, </span>s.r.</p>
				<p class="odluka-zakon">&nbsp;</p>
				<p class="odluka-zakon">ZAКON</p>
				<p class="naslov">o potvrđivanju Sporazuma o trgovini i ekonomskoj saradnji između Republike Srbije i Republike Tunis</p>
				<p class="naslov"><span style="font-weight: 400">"Službeni 
				glasnik RS - Međunarodni ugovori", broj 10 od 9. septembra 2014.</span></p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum o trgovini i ekonomskoj saradnji između Republike Srbije i Republike Tunis, sačinjen u Tunisu, 5. marta 2014. godine, u originalu na srpskom, arapskom i engleskom jeziku.</p>
				<p class="clan">Član 2.</p>
				<p>Tekst Sporazuma o trgovini i ekonomskoj saradnji između Republike Srbije i Republike Tunis u originalu na srpskom jeziku glasi:</p>
				<p class="bold">SPORAZUM</p>
				<p class="bold">O TRGOVINI I EКONOMSКOJ SARADNJI IZMEĐU REPUBLIКE SRBIJE I REPUBLIКE TUNIS</p>
				<p>Republika Srbija i Republika Tunis (u daljem tekstu: Strane),</p>
				<p>Uzimajući u obzir značaj trgovinskih i ekonomskih odnosa između Strana,</p>
				<p>Sa ciljem da razvijaju odnose koji su od zajedničkog interesa i u duhu uzajamnog razumevanja,</p>
				<p>Uviđajući nužnost prilagođavanja prakse i standarda međunarodnih tržišta i proširivanja međusobne trgovine i ekonomskih odnosa,</p>
				<p>Dogovorile su se o sledećem:</p>
				<p class="bold">Član 1.</p>
				<p>Strane će unapređivati, podržavati i olakšavati dalji razvoj međusobne trgovine i ekonomskih odnosa u skladu sa odredbama ovog sporazuma, kao i sa zakonima i propisima koji su na snazi u obema zemljama.</p>
				<p class="bold">Član 2.</p>
				<p>Strane će jedna drugoj dodeliti tretman najpovlašćenije nacije u odnosu na izvoz i uvoz roba poreklom iz njihovih zemalja, u skladu sa principima Opšteg sporazuma o carinama i trgovini (GATT 1994).</p>
				<p class="bold">Član 3.</p>
				<p>Odredbe člana 2. ovog sporazuma se, međutim, neće odnositi na:</p>
				<p>a) prednosti koje je bilo koja Strana odobrila ili koje može odobriti susednim zemljama, kako bi olakšala pograničnu trgovinu; </p>
				<p>b) prednosti koje nastaju iz postojećeg članstva ili mogućeg članstva bilo koje Strane u carinskoj uniji ili zoni slobodne trgovine;</p>
				<p>v) prednosti koje su odobrene ili koje mogu biti odobrene bilo kojoj trećoj zemlji u okviru bilateralnog ili multilateralnog sporazuma koji ima za cilj ekonomsku integraciju. </p>
				<p class="bold">Član 4.</p>
				<p>Strane će, u okviru svojih nadležnosti, učiniti napore da se osiguraju stabilni uslovi za međusobni razvoj trgovine i ekonomske saradnje, usredsređujući se naročito na saradnju u oblasti privrede, trgovine, konkurencije, bankarstva, industrije, tehnike, nauke i tehnologije.</p>
				<p class="bold">Član 5.</p>
				<p>Uzimajući u obzir razvoj trgovine i ekonomske saradnje, Strane će podsticati uzajamnu razmenu informacija, naročito onih koje se odnose na njihovo zakonodavstvo i ekonomske programe, kao i drugih informacija od interesa za obe Strane.</p>
				<p class="bold">Član 6.</p>
				<p>Sva plaćanja za robe koje su predmet trgovine između pravnih i/ili fizičkih lica (u daljem tekstu: Subjekti) vršiće se u obe države – Strane u konvertibilnoj valuti, u skladu sa zakonima i propisima obeju zemalja. </p>
				<p class="bold">Član 7.</p>
				<p>Strane će unapređivati veze i jačati saradnju između Subjekata, profesionalnih organizacija, poslovnih federacija i/ili udruženja, komora, regionalnih i lokalnih institucija.</p>
				<p>Strane će, takođe, u skladu sa svojim zakonima i propisima, pružati pomoć svojim Subjektima u organizovanju sajmova, specijalizovanih izložbi i promotivnih aktivnosti.</p>
				<p class="bold">Član 8.</p>
				<p>Strane su saglasne da unapređuju zajedničke aktivnosti između srpskih i tuniskih preduzeća koje imaju za cilj povećanje ulaganja, osnivanje preduzeća, poboljšanje konkurentnosti industrijskih preduzeća, kroz organizovanje seminara i radionica za realizaciju sledećih aktivnosti: </p>
				<p>– unapređenje projekata za partnerstvo i direktne saradnje između institucija i preduzeća dveju zemalja;</p>
				<p>– razmena informacija koje se odnose na mala i srednja preduzeća, razvojne mogućnosti i mogućnosti uspostavljanja partnerstava; </p>
				<p>– razmena informacija i iskustva i prenos znanja u oblasti nadogradnje industrijske osnove između institucija nadležnih za razvoj industrijskog sektora u obema zemljama, kao što su tehnički centri i agencije za promociju industrije i malih i srednjih preduzeća.</p>
				<p class="bold">Član 9.</p>
				<p>Radi sprovođenja ciljeva ovog sporazuma, Strane su saglasne da osnuju Mešovitu srpsko-tunisku komisiju za ekonomsku saradnju (u daljem tekstu: Mešovita komisija) sastavljenu od predstavnika obeju Strana.</p>
				<p>Mešovita komisija će se sastajati jednom godišnje, ili kada to bude potrebno, na zahtev jedne ili druge Strane, naizmenično u Beogradu ili Tunisu.</p>
				<p>U cilju unapređenja i proširenja trgovinske i ekonomske saradnje između Strana, Mešovita komisija će se usredsrediti na sledeće:</p>
				<p>– razmatranje načina i sredstava za podsticanje i razvoj trgovine i ekonomske saradnje između Strana;</p>
				<p>– praćenje napretka u sprovođenju bilateralnih sporazuma koji su zaključeni između Strana, a odnose se na trgovinsku i ekonomsku saradnju, kao i na davanje preporuka za rešavanje određenih pitanja koja nastaju primenom tih sporazuma;</p>
				<p>– identifikovanje oblasti koje će doprinositi razvoju trgovinske i ekonomske saradnje i, s tim u vezi, podnošenje preporuka nadležnim organima Strana;</p>
				<p>– identifikovanje problema koji ometaju bilateralnu i ekonomsku saradnju i preporučivanje mera za rešavanje tih problema.</p>
				<p>Mešovita komisija može da usvoji Poslovnik o radu.</p>
				<p class="bold">Član 10.</p>
				<p>Ovaj sporazum neće biti na štetu međunarodnih sporazuma koje su Strane potpisale i koje sprovode.</p>
				<p class="bold">Član 11.</p>
				<p>Svi sporovi između Strana koji se tiču tumačenja ili sprovođenja ovog sporazuma rešavaće se konsultacijama ili pregovorima na diplomatski način.</p>
				<p class="bold">Član 12.</p>
				<p>Ovaj sporazum se može izmeniti i dopuniti na osnovu uzajamne saglasnosti Strana. Izmene i dopune će stupiti na snagu po istoj proceduri predviđenoj u članu 13. ovog sporazuma. </p>
				<p>Bilo koja izmena i dopuna ili raskid ovog sporazuma neće, ni na koji način, ometati ispunjavanje obaveza koje proističu iz ugovora zaključenih između privrednih subjekata Strana, tokom trajanja važnosti tih ugovora.</p>
				<p class="bold">Član 13.</p>
				<p>Ovaj sporazum stupa na snagu 30 dana od dana prijema poslednje od dve note koje će Strane razmeniti da bi jedna drugu obavestile o ispunjenju unutrašnje pravne procedure potrebne za stupanje na snagu Sporazuma.</p>
				<p>Stupanjem na snagu ovog sporazuma, prestaje da važi Sporazum o trgovini i dugoročnoj privrednoj saradnji između Socijalističke Federativne Republike Jugoslavije i Republike Tunis, potpisan u Beogradu, 28. novembra 1964. godine. </p>
				<p>Ovaj sporazum zaključuje se za period od pet godina i automatski se obnavlja za naredni period od pet godina, osim ako jedna od Strana ne raskine sporazum putem pismenog obaveštenja drugoj Strani. U tom slučaju, sporazum će biti raskinut nakon tri meseca od prijema takvog obaveštenja.</p>
				<p>Sačinjeno u Tunisu, 5. marta 2014. godine, u dva originalna primerka, svaki na srpskom, arapskom i engleskom jeziku, pri čemu su svi tekstovi podjednako verodostojni. U slučaju razlika u tumačenju, merodavan je tekst na engleskom jeziku. </p>
				<table class="tabela-bez-bordera">
					<tbody>
						<tr>
							<td>
								<p><span class="bold">Za</span></p>
							</td>
							<td align="right">
								<p><span class="bold">Za</span></p>
							</td>
						</tr>
						<tr>
							<td>
								<p><span class="bold">Republiku Srbiju</span></p>
							</td>
							<td align="right">
								<p><span class="bold">Republiku Tunis</span></p>
							</td>
						</tr>
						<tr>
							<td>
								<p><span class="bold">Ivan Mrkić, s.r.</span></p>
							</td>
							<td align="right">
								<p><span class="bold">Monži Hamdi, s.r.</span></p>
							</td>
						</tr>
						<tr>
							<td>
								<p><span class="bold">ministar spoljnih poslova</span></p>
							</td>
							<td align="right">
								<p><span class="bold">ministar spoljnih poslova</span></p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

