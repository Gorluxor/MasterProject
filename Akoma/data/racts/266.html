


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">

	<p class="odluka-zakon" style="margin-top: 0; margin-bottom: 0">&nbsp;</p>
	<p class="odluka-zakon" style="margin-top: 0; margin-bottom: 0">ZAКON</p>
	<p class="naslov" style="margin-top: 0">o davanju garancije Republike Srbije u korist Credit Suisse Bank London, Vojvođanske banke a.d. Novi Sad, Unicredit bank Srbija a.d. Beograd i Deutsche Bank AG London po zaduženju Javnog preduzeća „Srbijagas” Novi Sad</p>
	<p class="naslov" style="margin-top: 0"><span style="font-weight: 400">
	"Službeni glasnik RS", broj 124 od 29. decembra 2012.</span></p>
	<p class="naslov" style="margin-top: 0">&nbsp;</p>
	<p class="clan">Član 1.</p>
	<p>Republika Srbija preuzima obavezu da kao garant izmiri obaveze Javnog preduzeća „Srbijagas” Novi Sad (u daljem tekstu: Кorisnik kredita) po kreditima odobrenim od strane Credit Suisse bank London u iznosu koji ne može biti veći od iznosa od 100.000.000 evra (slovima: stomiliona evra) uvećanog za iznos pripadajuće ugovorene kamate, naknada i troškova; Vojvođanske banke a.d. Novi Sad u iznosu koji ne može biti veći od dinarskog iznosa indeksiranog prema iznosu od 20.000.000 evra (slovima: dvadesetmiliona evra) uvećanog za iznos pripadajuće ugovorene kamate, naknada i troškova; UniCredit Bank Srbija a.d. Beograd u iznosu koji ne može biti veći od dinarskog iznosa indeksiranog prema iznosu od 20.000.000 evra (slovima: dvadesetmiliona evra) uvećanog za iznos pripadajuće ugovorene kamate, naknada i troškova i Deutsche bank AG London u iznosu koji ne može biti veći od iznosa od 30.000.000 evra (slovima: tridesetmiliona evra) uvećanog za iznos pripadajuće ugovorene kamate, naknada i troškova.</p>
	<p class="clan">Član 2.</p>
	<p>Garanciju iz člana 1. ovog zakona Republika Srbija izdaje u korist Credit Suisse bank London, na ime obaveza iz Ugovora o kreditu za održavanje tekuće likvidnosti u iznosu od 100.000.000 evra (slovima: stomiliona evra) uvećanog za nominalnu kamatnu stopu koja je varijabilna i iznosi tromesečni EURIBOR plus kamatna marža koja iznosi 5,95% na godišnjem nivou, naknada i troškova, zaključenog između Кorisnika kredita i Credit Suisse bank London, 20. decembra 2012. godine. Takođe, Republika Srbija će zaključiti sa Credit Suisse bank London ugovor o garanciji, prvog radnog dana od dana stupanja na snagu ovog zakona.</p>
	<p class="clan">Član 3.</p>
	<p>Garanciju iz člana 1. ovog zakona Republika Srbija izdaje u korist Vojvođanske banke a.d. Novi Sad, na ime obaveza iz Ugovora o kreditu za održavanje tekuće likvidnosti u iznosu od 20.000.000 evra (slovima: dvadesetmiliona evra) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni EURIBOR plus kamatna marža koja iznosi 6,45% na godišnjem nivou, naknada i troškova, zaključenog između Кorisnika kredita i Vojvođanske banke a.d. Novi Sad, 20. decembra 2012. godine.</p>
	<p class="clan">Član 4.</p>
	<p>Garanciju iz člana 1. ovog zakona Republika Srbija izdaje u korist UniCredit Bank Srbija a.d. Beograd, na ime obaveza iz Ugovora o kreditu br. R 2749/12, za održavanje tekuće likvidnosti u iznosu od 20.000.000 evra (slovima: dvadesetmiliona evra) u dinarskoj protivvrednosti po srednjem kursu Narodne banke Srbije uvećanog za nominalnu kamatnu stopu koja je varijabilna i iznosi tromesečni EURIBOR plus kamatna marža koja iznosi 6,75% na godišnjem nivou, naknada i troškova, zaključenog između Кorisnika kredita i UniCredit Bank Srbija a.d. Beograd, 20. decembra 2012. godine.</p>
	<p class="clan">Član 5.</p>
	<p>Garanciju iz člana 1. ovog zakona Republika Srbija izdaje u korist Deutsche bank AG London, na ime obaveza iz Ugovora o kreditu, za održavanje tekuće likvidnosti u iznosu od 30.000.000 evra (slovima: tridesetmiliona evra) uvećanog za nominalnu kamatnu stopu koja je varijabilna i iznosi tromesečni EURIBOR plus kamatna marža koja iznosi 6,95% na godišnjem nivou, naknada i troškova, zaključenog između Кorisnika kredita i finansijskih strana kako su definisane Ugovorom o kreditu, 20. decembra 2012. godine i u skladu sa odredbama Ugovora o garanciji koji će Republika Srbija zaključiti sa Deutsche bank AG London, prvog radnog dana od dana stupanja na snagu ovog zakona.</p>
	<p class="clan">Član 6.</p>
	<p>Republika Srbija (u daljem tekstu: Garant) ovim neopozivo i na prvi poziv garantuje, da će izmiriti dug Кorisnika kredita prema Credit Suisse bank London, Vojvođanskoj banci a.d. Novi Sad, UniCredit Bank Srbija a.d. Beograd i Deutsche bank AG London (u daljem tekstu: Banke), odnosno svih plativih iznosa o njihovom dospeću, u svemu na način i u skladu sa uslovima iz pojedinačnih ugovora o kreditu, sa rokom važnosti koji će biti duži za mesec dana od roka dospeća kredita, čime se stvara obaveza otplate duga nastala po osnovu date garancije da plati dospelu a neizmirenu obavezu ukoliko Кorisnik kredita ne izvrši tu svoju obavezu blagovremeno, u skladu sa ugovorima o kreditu sa Bankama. 
	</p>
	<p>Ukoliko Garant ne izvrši svoje obaveze, u roku koji je naveden u stavu 1. ovog člana, svaka od Banaka će nezavisno jedna od druge imati pravo da proglasi dospelim sve iznose koji su plativi u skladu sa odredbama pojedinačnih ugovora o kreditu.</p>
	<p>U slučaju aktiviranja ove garancije, svaka od Banaka će imati pravo da od Garanta naplati iznos svojih dospelih a neizmirenih potraživanja. Garant se obavezuje da će obezbediti u budžetu za odgovarajuću fiskalnu godinu, sredstva neophodna za izvršavanje preuzetih obaveza po ovoj garanciji.</p>
	<p class="clan">Član 7.</p>
	<p>Otplatu kredita vrši Кorisnik kredita prema Vojvođanskoj banci a.d. Novi Sad i UniCredit Bank Srbija a.d. Beograd u dinarima indeksirano prema vrednosti evra, odnosno prema Credit Suisse bank London i Deutsche bank AG London u evrima, sve u skladu sa odredbama pojedinačnih ugovora o kreditu.</p>
	<p>Sredstva za otplatu kredita obezbediće Кorisnik kredita iz sopstvenih prihoda.</p>
	<p>Кorisnik kredita je dužan da sredstva za otplatu kredita obezbeđuje prema planu otplate, u iznosu koji uključuje glavnicu, obračunatu kamatu i prateće troškove zaduživanja.</p>
	<p class="clan">Član 8.</p>
	<p>Ako po osnovu date garancije Garant izvrši obavezu umesto Кorisnika kredita, Garant će od Кorisnika kredita imati pravo na povraćaj glavnice, kamate, pratećih troškova zaduživanja i pratećih troškova koji nastanu zbog neizvršenja, odnosno neblagovremenog izvršenja obaveze, kao i svih drugih troškova koji mogu nastati u vezi sa izvršavanjem obaveza umesto Кorisnika kredita, do visine iznosa izmirene obaveze, kao i pravo da od Кorisnika kredita naplati obračunatu zakonsku zateznu kamatu. Garant svoje pravo povraćaja od Кorisnika kredita neće ostvarivati pre potpunog namirenja potraživanja svih Banaka, niti će postupati protivno njihovim interesima.</p>
	<p>Pravo na povraćaj sredstava iz stava 1. ovog člana Garant će ostvariti tako što će inicirati naplatu sa računa Кorisnika kredita na osnovu ovlašćenja dobijenog od Кorisnika kredita ili drugih instrumenata obezbeđenja, u skladu sa propisima kojima se uređuje platni promet.</p>
	<p class="clan">Član 9.</p>
	<p>Ovaj zakon stupa na snagu narednog dana od dana objavljivanja u „Službenom glasniku Republike Srbije”.</p>

