<meta http-equiv="content-type" content="text/html;charset=utf-8"><link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">


<p class="odluka-zakon">
ZAКON</p>
<p class="odluka-zakon">
o slobodnim zonama</p>
<p class="centar">
„Službeni glasnik
RS“, broj 62
od
19. jula 2006.</p>
<p class="clan">
I. OSNOVNE ODREDBE</p>
<p class="bold">
Predmet uređivanja</p>
<p class="clan">Član 1.</p>
<p>
Ovim zakonom utvrđuju se uslovi za određivanje područja
i rad slobodne zone, delatnosti koje se mogu obavljati u slobodnoj zoni, uslovi za
obavljanje tih delatnosti i uslovi za prestanak rada slobodne zone, kao i
osnivanje, pravni status i nadležnost Uprave za slobodne zone.</p>
<p class="bold">Značenje pojedinih
izraza</p>
<p class="clan">Član 2.</p>
<p>
Pojedini izrazi upotrebljeni u ovom zakonu imaju sledeće
značenje:</p>
<p>
1) <strong>slobodna zona</strong> je deo teritorije Republike Srbije (u
daljem tekstu: Srbija) koji je posebno ograđen i označen, na kome se obavljaju
delatnosti pod uslovima utvrđenim ovim zakonom ( u daljem tekstu: zona);</p>
<p>
2) <strong>osnivač zone</strong> je organ lokalne samouprave, privredno
društvo, odnosno preduzetnik, koji je doneo odluku ili zaključio ugovor sa
drugim osnivačem o osnivanju zone, a koji preko privrednog društva za upravljanje
zonom podnosi zahtev za davanje saglasnosti za određivanje područja;</p>
<p>
3)<strong> privredno društvo za upravljanje zonom </strong>je privredno
društvo koje obezbeđuje uslove za nesmetano obavljanje delatnosti u zoni; 
</p>
<p>
4) <strong>povezano lice </strong>je lice koje ima svojstvo povezanog
lica u smislu zakona koji uređuje porez na dobit preduzeća;</p>
<p>
5)<strong> korisnik zone</strong> je pravno i fizičko lice koje obavlja
delatnost u zoni;</p>
<p>
6) <strong>osnivanje zone</strong> je donošenje odluke nadležnog organa
lokalne samouprave, privrednog društva, odnosno preduzetnika, ili zaključenje
ugovora o osnivanju zone između organa lokalne samouprave, privrednog društva,
odnosno preduzetnika;</p>
<p>
7) <strong>saglasnost Vlade</strong> je akt kojim Vlada određuje
područje zone;</p>
<p>
8) <strong>područje zone</strong> je zemljište koje je određeno
katastarskim parcelama i površinom iskazanom u odgovarajućim mernim jedinicama.</p>
<p class="bold">Garantovana prava</p>
<p class="clan">Član 3.</p>
<p>
Prava osnivača zone, privrednog društva za upravljanje
zonom i korisnika zone, utvrđena ovim zakonom, ne mogu se umanjiti drugim
zakonom ili drugim propisom.</p>
<p class="clan">II. ODREĐIVANJE
PODRUČJA</p>
<p class="bold">Određivanje područja
zone</p>
<p class="clan">Član 4.</p>
<p>
Područje zone se određuje davanjem saglasnosti Vlade.</p>
<p>
Zahtev za davanje saglasnosti za određivanje područja
zone privredno društvo za upravljanje zonom podnosi Vladi preko ministarstva
nadležnog za poslove finansija.</p>
<p class="bold">Uslovi za podnošenje
zahteva</p>
<p class="clan">Član 5.</p>
<p>
Privredno društvo za upravljanje zonom može podneti
zahtev iz člana 4. ovog zakona, pod uslovom:</p>
<p>
1) da su osnivači privrednog društva za upravljanje zonom
osnivači zone.</p>
<p>
Osnivači zone mogu biti osnivači samo jednog privrednog
društva za upravljanje zonom; </p>
<p>
2) da je registrovano u Registru privrednih subjekata
za obavljanje delatnosti upravljanja zonom;</p>
<p>
3) da odgovorno lice osnivača zone, odnosno odgovorno
lice privrednog društva za upravljanje zonom nije pravosnažno osuđivano za
krivična dela protiv privrede, imovine, nedozvoljene trgovine i protiv službene
dužnosti.</p>
<p>
Uslovi iz stava 1. ove tačke odnose se na povezano lice
sa privrednim društvom za upravljanje zonom, kao i na pravno lice čiji je pravni
sledbenik privredno društvo za upravljanje zonom;</p>
<p>
4) da odgovorno lice privrednog društva za upravljanje
zonom u poslednje tri godine nije bilo član uprave, nadzornog odbora ili nosilac
posebnih ovlašćenja u pravnom licu nad kojim je sproveden postupak likvidacije,
odnosno stečaja;</p>
<p>
5) da osnivač zone nije bio osnivač preduzeća za
upravljanje slobodnom zonom kojem je odlukom Vlade prestalo važenje saglasnosti za
osnivanje slobodne zone.</p>
<p>
Ovaj uslov ne odnosi se na organ lokalne samouprave.</p>
<p class="bold">Sadržina zahteva</p>
<p class="clan">Član 6.</p>
<p>
Zahtev iz člana 4. ovog zakona sadrži: 
</p>
<p>
1) naziv, sedište i PIB osnivača zone;</p>
<p>
2) naziv, sedište i PIB privrednog društva za upravljanje
zonom;</p>
<p>
3) podatke o osnivačkom kapitalu privrednog društva za
upravljanje zonom ;</p>
<p>
4) naziv zone i područje zone sa definisanim granicama;</p>
<p>
5) podatke o restrukturiranju, ako se na području zone
nalazi privredni subjekat koji je u postupku restrukturiranja;</p>
<p>
6) elaborat o postojanju ekonomske opravdanosti za određivanje
područja zone sa posebnim osvrtom na procenu stranih ulaganja, procenu
očekivanih efekata, a naročito u pogledu proizvodnje robe i pružanju usluga,
zapošljavanja i transfera savremenih tehnologija, uz navođenje delatnosti koje će
se obavljati u zoni;</p>
<p>
7) druge podatke koje podnosilac zahteva smatra bitnim
za donošenje odluke. </p>
<p>
Uz zahtev iz stava 1. ovog člana prilažu se sledeći
dokazi:</p>
<p>
1) odluka organa upravljanja, ugovor ili drugi akt
osnivača zone o osnivanju zone, koji sadrži:</p>
<p>
– naziv osnivača zone;</p>
<p>
– naziv zone;</p>
<p>
2) registar u kojem je privredno društvo za upravljanje
zonom registrovano, odnosno overeni prevod izvoda iz registra;</p>
<p>
3) uverenje o neosuđivanosti odgovornih lica za krivična
dela iz člana 5. stav 1. tačka 3. ovog zakona, koje ne može biti starije od 30
dana od dana podnošenja zahteva;</p>
<p>
4) dokaz da osnivači zone imaju pravo svojine, odnosno
zakupa ili pravo korišćenja na zemljištu na kome se određuje područje zone;</p>
<p>
5) dokaz da će se obezbediti prostorni, građevinski,
energetski, organizacioni i tehnički uslovi, uslovi u pogledu zaštite životne
sredine, i drugi uslovi za obavljanje delatnosti u zoni;</p>
<p>
6) mišljenje organa lokalne samouprave o opravdanosti
osnivanja zone.</p>
<p>
Ako organ lokalne samouprave usvoji mere za podsticaj
razvoja zone, uz zahtev iz stava 1. ovog člana podnose se i odluke organa
lokalne samouprave o tome.</p>
<p class="clan">Član 7.</p>
<p>
Ministarstvo nadležno za poslove finansija ocenjuje
ekonomsku opravdanost podnetog zahteva iz člana 4. stav 2. ovog zakona i svoje
mišljenje dostavlja Vladi.</p>
<p>
Određivanje područja zone je ekonomski opravdano ako se
na osnovu priloženog elaborata i drugih priloženih dokaza može oceniti da će se
postići pozitivni efekti u pogledu privlačenja stranog kapitala, proizvodnje robe
i pružanja usluga, zapošljavanja, transfera savremenih tehnologija, privrednog
restrukturiranja, i ako će poslovanje u zoni doprineti ostvarenju strategije
razvoja i mera ekonomske politike Vlade. </p>
<p>
Vlada utvrđuje bliže kriterijume iz stava 2. ovog člana
za ocenu ekonomske opravdanosti određivanja područja zone.</p>
<p class="clan">Član 8.</p>
<p>
Vlada daje saglasnost za određivanje područja zone u
roku od 30 dana od dana uredno podnesenog predloga.</p>
<p>
U aktu iz stava 1. ovog člana navodi se naročito, naziv
zone, površina zone, kao i naziv i sedište privrednog društva za upravljanje
zonom.</p>
<p>
Akt iz stava 1. ovog člana prestaje da važi ako zona ne
počne sa radom u roku od dve godine od dana stupanja na snagu tog akta.</p>
<p class="clan">Član 9.</p>
<p>
Na proširenje zone primenjuju se odredbe ovog zakona o
davanju saglasnosti za određivanje područja zone.</p>
<p class="clan">III. UREĐENJE I
UPRAVLJANJE ZONOM </p>
<p class="bold">Upravljanje zonom 
</p>
<p class="clan">Član 10. 
</p>
<p>
Zonom upravlja privredno društvo za upravljanje zonom
registrovano za upravljanje zonom.</p>
<p>
Zonom može upravljati samo jedno privredno društvo za
upravljanje zonom. </p>
<p>
Privredno društvo za upravljanje zonom utvrđuje
organizacione i tehničke uslove za obavljanje delatnosti u zoni. </p>
<p>
Aktom iz stava 3. ovoga člana uređuje se radno vreme
zone, kretanje lica i robe u zoni, obaveze privrednog društva za upravljanje zonom
u vezi osiguranja prostornih, tehničkih i organizacijskih uslova korišćenja zone,
mere zaštite na radu u zoni i mere zaštite životne sredine, prava i obaveze
korisnika zone u odnosu na osnivača zone i sl. </p>
<p>
Privredno društvo za upravljanje zonom je dužno da akt iz
stava 3. ovoga člana dostavi na saglasnost Upravi za slobodne zone. </p>
<p>
Privredno društvo za upravljanje zonom zaključuje ugovore
sa korisnicima zone o međusobnim pravima i obavezama, koji sadrže elemente iz
akta iz stava 3. ovog člana.</p>
<p class="clan">
Član 11.</p>
<p>
Privredno društvo za upravljanje zonom je dužno da u roku
od 90 dana po isteku kalendarske godine dostavi Upravi za slobodne zone
izveštaj o poslovanju u zoni. </p>
<p>
Izveštaj o poslovanju u zoni sadrži sledeće podatke: 
</p>
<p>
– prihod privrednog društva za upravljanje zonom;</p>
<p>
– broj korisnika i delatnost koju obavljaju;</p>
<p>
– ukupnu vrednost proizvedene robe i pruženih usluga u
zoni ;</p>
<p>
– ukupan obim uvoza i izvoza u zoni;</p>
<p>
– iznos uloga stranog kapitala;</p>
<p>
– broj lica zaposlenih kod privrednog društva za
upravljanje zonom i broj lica zaposlenih kod korisnika.</p>
<p>
Ministar nadležan za poslove finansija propisuje oblik
i sadržinu izveštaja iz stava 2. ovog člana.</p>
<p>
Ministarstvo nadležno za poslove finansija podnosi
Vladi jednom godišnje izveštaj o poslovanju u svim zonama u Srbiji, sa predlogom
mera.</p>
<p>
Ako oceni da se poslovanjem u zoni ne postižu ciljevi
predviđeni elaboratom o postojanju ekonomske opravdanosti za određivanje područja
zone, ako privredno društvo za upravljanje zonom učini prekršaj iz člana 34. ovog
zakona, kao i ako se utvrdi da privredno društvo za upravljanje zonom nije
preduzelo mere za raskid ugovora sa korisnikom zone koji se ne pridržava uslova
poslovanja u zoni, ili koji je učinio prekršaj iz člana 35. ovog zakona, ili
neki od prekršaja predviđenih zakonom koji uređuje carinski sistem i carinski
postupak, ministarstvo nadležno za poslove finansija može predložiti Vladi da
ukine saglasnost za određivanje područja zone.</p>
<p class="bold">Кorisnici zone</p>
<p class="clan">Član 12. 
</p>
<p>
Кorisnici zone mogu biti osnivač zone, privredno
društvo za upravljanje zonom, kao i druga domaća i strana pravna i fizička lica
(u daljem tekstu: korisnici). </p>
<p>
Кorisnici obavljaju privrednu delatnost u zoni u skladu
sa propisima, a na osnovu ugovora kojim su regulisana međusobna prava i obaveze
sa privrednim društvom za upravljanje zonom. </p>
<p>
Кorisnici su dužni da vode knjigovodstvo za poslovanje u
zoni ili odvojeno knjigovodstvo za deo svoga poslovanja koje obavljaju u zoni. 
</p>
<p>
Кorisnici su dužni da na zahtev Uprave za slobodne zone
dostavljaju toj upravi podatke o svom poslovanju.</p>
<p class="bold">Uređenje zone 
</p>
<p class="clan">Član 13. 
</p>
<p>
Zona mora biti ograđena, vidljivo obeležena i označena
kao slobodna zona, na ulazima i izlazima iz zone, kao i s rečne strane. 
</p>
<p>
Zona se može sastojati iz više delova pod uslovom da
oni čine funkcionalnu celinu.</p>
<p>
Zona ili njen deo, ako se zona sastoji od više delova,
mora biti ograđena, obeležena i uređena tako da se promet robe i lica u zonu
ili iz nje može odvijati samo kroz određene izlaze ili ulaze zone. </p>
<p>
Ograda, ulazi i izlazi moraju biti odgovarajuće
uređeni, osigurani i noću osvetljeni. </p>
<p>
Privredno društvo za upravljanje zonom mora obezbediti
prostorije za rad carinske službe.</p>
<p>
Na robu koja se unosi i iznosi iz zone, kao i na robu
smeštenu u zoni, primenjuju se mere carinskog nadzora i kontrole u skladu sa
odredbama zakona koji uređuje carinski sistem i carinski postupak.</p>
<p class="bold">Početak rada</p>
<p class="clan">Član 14.</p>
<p>
Ispunjenost uslova za početak rada zone utvrđuje
ministar nadležan za poslove finansija, na predlog komisije koju obrazuje od
predstavnika nadležnih organa.</p>
<p>
Кomisija iz stava 1. ovoga člana utvrđuje da li su
ispunjeni prostorni i energetski uslovi, uslovi zaštite životne okoline i drugi
tehnički uslovi za rad zone, uslovi za rad carinske službe, kao i uslovi u
pogledu sprovođenja mera carinskog nadzora. </p>
<p>
Ministar nadležan za poslove finansija u roku od 30
dana od dana dobijanja predloga komisije donosi rešenje.</p>
<p>
Na postupak donošenja rešenja primenjuje se Zakon koji
uređuje opšti upravni postupak.</p>
<p>
Rešenje iz stava 3. ovog člana je konačno u upravnom
postupku.</p>
<p>
Dan donošenja rešenja iz stava 3. ovog člana smatra se
danom početka rada zone.</p>
<p class="clan">IV. POSLOVANJE U ZONI</p>
<p class="bold">Obavljanje delatnosti
u zoni </p>
<p class="clan">Član 15.</p>
<p>
Кorisnik može, u skladu sa ovim zakonom i ugovorom sa
privrednim društvom za upravljanje zonom, u zoni obavljati proizvodnju i pružati
usluge, u skladu sa propisima.</p>
<p>
Obavljanjem delatnosti i pružanjem usluga u zoni ne sme se
ugrožavati životna sredina, zdravlje ljudi, materijalna dobra i bezbednost zemlje.</p>
<p class="clan">Član 16.</p>
<p>
Spoljnotrgovinsko poslovanje u zoni vrši se slobodno, u
skladu sa ugovorom.</p>
<p>
Izvoz robe i usluga iz zone i uvoz robe i usluga u zonu
su slobodni i ne podležu kvantitativnim ograničenjima, niti se na taj uvoz i
izvoz primenjuju mere komercijalne politike.</p>
<p>
U zonu se ne može uvoziti, niti se iz zone može
izvoziti roba čiji je uvoz, odnosno izvoz zabranjen.</p>
<p class="clan">Član 17.</p>
<p>
Roba koja se unosi i iznosi iz zone, kao i roba
smeštena u zoni, ima tretman carinske robe.</p>
<p>
Iznošenje, odnosno unošenje robe iz stava 1. ovog člana,
korisnik prijavljuje nadležnoj carinarnici. </p>
<p>
Кorisnik može privremeno izneti robu iz zone na drugi
deo teritorije Srbije, odnosno uneti robu u zonu sa drugog dela teritorije
Srbije radi stavljanja u postupak aktivnog, odnosno pasivnog oplemenjivanja.</p>
<p>
Кorisnik može privremeno izneti robu iz zone na drugi
deo teritorije Srbije i uneti robu u zonu sa drugog dela teritorije Srbije radi
ispitivanja, atestiranja, opravke i marketinškog prezentiranja.</p>
<p>
Nadležan carinski organ odobrava carinski dozvoljeno
postupanje sa robom iz st. 3. i 4. ovog člana u skladu sa zakonom koji uređuje
carinski sistem i carinski postupak.</p>
<p class="clan">Član 18.</p>
<p>
Uverenje da je roba proizvedena u zoni izdaje carinski
organ koji vrši nadzor u toj zoni, pod propisanim uslovima.</p>
<p class="clan">Član 19.</p>
<p>
Na uvoz robe namenjene obavljanju delatnosti i izgradnji
objekata u zoni ne plaća se carina i druge uvozne dažbine.</p>
<p class="clan">Član 20.</p>
<p>
Roba koja se iz zone stavlja u promet na teritoriju
Srbije podleže obavezi plaćanja carine i drugih uvoznih dažbina.</p>
<p>
Lice koje robu iz stava 1. ovog člana stavlja u promet na
teritoriju Srbije dužno je da tu robu prijavi carinarnici, radi sprovođenja
odgovarajućeg carinskog postupka.</p>
<p class="clan">Član 21.</p>
<p>
Obaveza plaćanja carine i drugih uvoznih dažbina za robu
iz stava 1. člana 20. ovog zakona, nastaje na dan kada je roba prešla iz zone na
teritoriju Srbije.</p>
<p>
Iznos carine i drugih uvoznih dažbina za robu iz stava
1. ovog člana utvrđuje se prema stanju robe i po propisima koji važe na dan
prihvatanja carinske deklaracije.</p>
<p>
Carinska vrednost robe iz stava 1. ovog člana, kao i
iznos carinskog duga utvrđuje se u skladu sa odredbama zakona koji uređuje
carinski sistem i carinski postupak. </p>
<p class="clan">Član 22.</p>
<p>
Кorisnik je dužan da omogući sprovođenje mera carinskog
nadzora i kontrole i vodi propisanu evidenciju o robi koja se uvozi, odnosno
unosi u zonu, izvozi, odnosno iznosi iz zone i koristi u zoni.</p>
<p class="clan">Član 23.</p>
<p>
Plaćanje, naplaćivanje, prenos, kupovina i prodaja u
stranim sredstvima plaćanja i u dinarima u zoni vrši se u skladu sa propisima o
deviznom poslovanju.</p>
<p class="clan">Član 24.</p>
<p>
Osnivanje i poslovanje banaka u zoni vrši se u skladu sa
propisima o bankama.</p>
<p>
Obavljanje delatnosti osiguranja u zoni vrši se u skladu
sa propisima o osiguranju.</p>
<p class="clan">Član 25.</p>
<p>
Radni odnosi između zaposlenih i poslodavaca
(korisnika) u zoni uređuju se ugovorom o radu, u skladu sa propisima koji
uređuju rad i radne odnose.</p>
<p class="clan">Član 26.</p>
<p>
Na unos dobara u zonu i pružanje usluga u zoni primenjuju
se odredbe zakona koji uređuje porez na dodatu vrednost.</p>
<p>
Кorisnik, odnosno privredno društvo za upravljanje zonom,
može imati poreske olakšice u skladu sa propisima koji uređuju porez na dobit
preduzeća, poreze na imovinu i porez na dohodak građana.</p>
<p class="clan">V. PRESTANAК RADA
ZONE</p>
<p class="bold">Prestanak važenja
saglasnosti za određivanje područja zone</p>
<p class="clan">Član 27. 
</p>
<p>
Saglasnost kojom se određuje područje zone prestaje da
važi aktom Vlade:</p>
<p>
1) ako se u toku rada zone utvrdi da su trajno prestali
tehnički uslovi propisani ovim zakonom za njeno osnivanje;</p>
<p>
2) ako je odgovorno lice privrednog društva za
upravljanje zonom, kao i odgovorno lice u pravnom licu, čiji je pravni sledbenik
privredno društvo za upravljanje zonom pravosnažno osuđeno za krivično delo
protiv privrede, imovine, nedozvoljene trgovine i protiv službene dužnosti;</p>
<p>
3) na predlog ministarstva nadležnog za poslove
finansija, u slučajevima iz člana 11. stav 5. ovog zakona;</p>
<p>
4) na zahtev privrednog društva za upravljanje zonom.</p>
<p>
Akt o prestanku važenja saglasnosti za određivanje
područja donosi Vlada, na predlog ministarstva nadležnog za poslove finansija.</p>
<p class="bold">Prestanak rada zone</p>
<p class="clan">Član 28.</p>
<p>
Zona prestaje sa radom po isteku roka od 90 dana od
dana donošenja akta Vlade o prestanku važenja saglasnosti za određivanje područja
zone.</p>
<p class="clan">Član 29.</p>
<p>
Privredno društvo za upravljanje zonom, odnosno korisnik
je dužan da u roku od 60 dana po isteku roka iz člana 28. ovog zakona, robu
koja je uvezena iz inostranstva ocarini, vrati u inostranstvo ili preda
carinarnici na slobodno raspolaganje.</p>
<p>
Na robu iz stava 1. ovog člana plaćaju se carina i
druge uvozne dažbine, prema stanju robe i po propisima koji važe na dan
prihvatanja carinske deklaracije.</p>
<p>
Izuzetno od odredbe stava 2. ovog člana, na opremu koja
je radi obavljanja delatnosti u zoni bila uvezena u zonu najmanje tri godine pre
prestanka rada zone, ne plaća se carina.</p>
<p>
Odredba stava 2. ovog člana ne isključuje primenu drugih
propisa na osnovu kojih se ostvaruje pravo na oslobođenje od plaćanja carine i
drugih uvoznih dažbina.</p>
<p class="clan">Član 30.</p>
<p>
Кorisnik zone zadržava pravo svojine na izgrađenim
objektima, stvarima i pravima koje je uvezao, odnosno uneo u zonu i ima pravo
da u slučaju prestanka rada zone nastavi sa radom u skladu sa propisima koji
važe za poslovanje na teritoriji van zone.</p>
<p class="clan">VI. UPRAVA ZA
SLOBODNE ZONE</p>
<p class="clan">Član 31.</p>
<p>
Obrazuje se Uprava za slobodne zone, kao organ uprave u
sastavu ministarstva nadležnog za poslove finansija, za obavljenje poslova
državne uprave u oblasti slobodnih zona.</p>
<p>
Upravom za slobodne zone rukovodi direktor.</p>
<p class="bold">Nadležnost Uprave za
slobodne zone</p>
<p class="clan">Član 32.</p>
<p>
Uprava za slobodne zone obavlja sledeće poslove:</p>
<p>
1) U oblasti razvoja zona u funkciji interesa države: 
</p>
<p>
– sprovodi nacionalnu politiku razvoja zona u cilju
povećanja priliva direktnih investicija i uposlenosti radne snage;</p>
<p>
– učestvuje u pripremi propisa u oblasti rada zona; 
</p>
<p>
– razmatra zahteve za davanje saglasnosti za određivanje
područja zona i svoje mišljenje dostavlja ministarstvu nadležnom za poslove
finansija;</p>
<p>
– inicira i koordinira sa nadležnim državnim organima
razmatranje stručnih pitanja iz oblasti poslovanja u zonama, radi pravilne primene
ovog zakona i njegove usaglašenosti sa propisima Srbije;</p>
<p>
– organizuje i koordinira saradnju nadležnih državnih
organa, privrednog društva za upravljanje zonom, zainteresovanih investitora i
korisnika; </p>
<p>
– pruža stručnu pomoć investitorima u procesu donošenja
odluke o ulaganju u zone;</p>
<p>
– pruža stručnu pomoć investitorima i privrednim
društvima za upravljanje zonom u svim fazama primene programa u zonama; 
</p>
<p>
– organizuje neposredne kontakte između zainteresovanih
investitora i privrednih društava za upravljanje zonom;</p>
<p>
– pruža stručnu pomoć zainteresovanim investitorima u
razvoju njihovih programa u zonama;</p>
<p>
– sarađuje sa Privrednom komorom Srbije i drugim
neprofitnim i dobrovoljnim organizacijama;</p>
<p>
– sarađuje sa stranim institucijama i stručnjacima iz
oblasti zona; </p>
<p>
– u saradnji sa privrednim društvima za upravljanje zonom
stvara mogućnosti za razvoj infrastrukture u zonama. </p>
<p>
2) U oblasti promocije zona:</p>
<p>
– sarađuje sa Agencijom za strana ulaganja i promociju
izvoza (u daljem tekstu: SIEPA), na promociji investiranja i poslovanja u zonama,
kroz predstavljanje posebnih pogodnosti i poslovnih mogućnosti u skladu sa planom
i programom usvojenim od strane ministarstva nadležnog za poslove finansija i
SIEPA; </p>
<p>
– obaveštava investitore o povoljnostima za ulaganje u
zone;</p>
<p>
– stvara i ažurira bazu podataka o zonama i
pogodnostima za poslovanje u Srbiji u saradnji sa SIEPA. </p>
<p>
3) U oblasti kontrole i nadzora zona:</p>
<p>
– razmatra izveštaje o radu zona i predlaže njihovo
usvajanje ministarstvu nadležnom za poslove finansija;</p>
<p>
– predlaže ministru nadležnom za poslove finansija
oblik i sadržinu obrasca za podnošenje zahteva za davanje saglasnosti za
određivanje područja zone, poslovanje i kontrolu rada zona i korisnika, radi
usaglašenosti postupaka u svim zonama u Srbiji;</p>
<p>
– predlaže nadležnim državnim organima dodatne mere
kontrole rada u zonama ukoliko postoji takva potreba.</p>
<p class="clan">VII. NADZOR NAD
SPROVOĐENJEM ZAКONA </p>
<p class="clan">Član 33. 
</p>
<p>
Nadzor nad sprovođenjem odredaba ovog zakona vrše
nadležni organi u okviru svojih ovlašćenja.</p>
<p class="clan">VIII. КAZNENE
ODREDBE</p>
<p class="clan">Član 34. 
</p>
<p>
Novčanom kaznom od 10.000 do 1.000.000 dinara kazniće
se za prekršaj privredno društvo za upravljanje zonom: </p>
<p>
1) ako ne donese akt o uslovima pod kojima korisnici
zone mogu obavljati delatnost u zoni (član 10. stav 3); </p>
<p>
2) ako u propisanom roku ne dostavi izveštaj o
poslovanju u zoni (član 11. stav 1);</p>
<p>
3) ako dozvoli obavljanje delatnosti u zoni kojom se
ugrožava životna sredina (član 15. stav 2). </p>
<p>
Za prekršaj iz stava 1. ovoga člana kazniće se i
odgovorno lice privrednog društva za upravljanje zonom novčanom kaznom u iznosu
od 500 do 50.000 dinara. </p>
<p class="clan">
Član 35. 
</p>
<p>
Novčanom kaznom od 10.000 do 1.000.000 dinara kazniće
se za prekršaj korisnik – pravno lice:</p>
<p>
1) ako ne vodi knjigovodstvo za poslovanje u zoni (član
12. stav 3);</p>
<p>
2) ako na zahtev Uprave za slobodne zone ne dostavi
izveštaj o poslovanju u zoni (član 12. stav 4);</p>
<p>
3) ako obavljanjem delatnosti u zoni ugrožava životnu
sredinu (član 15. stav 2);</p>
<p>
4) ako ne vodi propisanu evidenciju o robi (član 22).</p>
<p>
Za prekršaj iz stava 1. ovoga člana kazniće se i
odgovorno lice u pravnom licu novčanom kaznom u iznosu od 500 do 50.000 dinara.
</p>
<p>
Za prekršaj iz stava 1. ovoga člana kazniće se korisnik
– fizičko lice novčanom kaznom u iznosu od 500 do 50.000 dinara.</p>
<p class="clan">IX. PRELAZNE I
ZAVRŠNE ODREDBE</p>
<p class="clan">Član 36. 
</p>
<p>
Zone koje su počele sa radom pre stupanja na snagu ovog
zakona dužne su da u roku od 90 dana od dana stupanja na snagu ovog zakona
podnesu ministarstvu nadležnom za poslove finansija zahtev za davanje
saglasnosti za određivanje područja zone. </p>
<p>
Zone iz stava 1. ovog člana dužne su da na zahtev
Uprave za slobodne zone dostave podatke u vezi sa elaboratom o ekonomskoj
opravdanosti osnivanja zone potrebne za ocenu uspešnosti poslovanja zone, a na
zahtev Uprave za slobodne zone i druge potrebne podatke i dokaze iz člana 6.
ovog zakona.</p>
<p class="clan">Član 37.</p>
<p>
Ministarstvo nadležno za poslove finansija vrši, do
obrazovanja Uprave za slobodne zone poslove koje, prema odredbama ovog zakona
obavlja ta uprava. </p>
<p class="clan">Član 38.</p>
<p>
Danom stupanja na snagu ovog zakona prestaje da važi
Zakon o slobodnim zonama („Službeni list SRJ”, br. 81/94 i 28/96 i „Službeni
glasnik RS”, broj 101/05).</p>
<p class="clan">Član 39. 
</p>
<p>
Ovaj
zakon stupa na snagu osmog dana od dana objavljivanja u „Službenom glasniku
Republike Srbije”.</p>

