


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Memoranduma <br>o razumevanju između Vlade Republike Srbije i Vlade Republike Indonezije o saradnji u oblasti odbrane</p>
				<p>Proglašava se Zakon o potvrđivanju Memoranduma o razumevanju između Vlade Republike Srbije i Vlade Republike Indonezije o saradnji u oblasti odbrane, koji je donela Narodna skupština Republike Srbije na Devetoj sednici Drugog redovnog zasedanja u 2012. godini, 24. decembra 2012. godine.</p>
				<p class="potpis">PR broj 114</p>
				<p class="potpis">U Beogradu, 24. decembra 2012. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Memoranduma o razumevanju između Vlade Republike Srbije i Vlade Republike Indonezije o saradnji u oblasti odbrane</p>
				<p class="auto-style1">"Službeni glasnik RS - Međunarodni 
				ugovori", broj 6
				<span lang="SR-CYR" style="mso-ansi-language:SR-CYR">od 24. 
				decembra 2012.<o:p></o:p></span></p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Memorandum o razumevanju između Vlade Republike Srbije i Vlade Republike Indonezije o saradnji u oblasti odbrane, koji je potpisan u DŽakarti, 15. septembra 2011. godine, u originalu na srpskom, indonežanskom i engleskom jeziku.</p>
				<p class="clan">Član 2.</p>
				<p>Tekst Memoranduma u originalu na srpskom jeziku glasi:</p>
				<p class="bold">MEMORANDUM O RAZUMEVANJU IZMEĐU VLADE REPUBLIКE SRBIJE I VLADE REPUBLIКE INDONEZIJE O SARADNJI U OBLASTI ODBRANE</p>
				<p>Vlada Republike Srbije i Vlada Republike Indonezije (u daljem tekstu: „Strane”), </p>
				<p>uzimajući u obzir prijateljske i kooperativne odnose koji postoje između dve države, njihovih vlada i naroda, </p>
				<p>u želji da saradnjom u oblasti odbrane, unaprede i ojačaju bilateralne odnose između dve države, </p>
				<p>polazeći od ciljeva i principa Povelje Ujedinjenih nacija, u želji da doprinesu miru u svetu, </p>
				<p>ponašajući se u duhu partnerstva i saradnje i sa željom da se razviju dobri odnosi u oblasti odbrane, radi poboljšanja uzajamnog poštovanja, poverenja i razumevanja,</p>
				<p>svesne činjenice da će jačanje saradnje u oblasti odbrane biti korisno za sisteme odbrane obe države, a posebno za njihove oružane snage,</p>
				<p>u skladu sa važećim zakonima i propisima dve države,</p>
				<p>sporazumele su se o sledećem:</p>
				<p class="bold">Član 1.</p>
				<p class="bold">Definicije</p>
				<p>Termini koji se koriste u ovom memorandumu o razumevanju (u daljem tekstu: „MoR”) imaju sledeće značenje:</p>
				<p>(1) „Strana pošiljalac” označava državu koja šalje osoblje, sredstva i opremu na teritoriju države Strane primaoca;</p>
				<p>(2) „Strana primalac” označava državu na čijoj teritoriji se nalaze osoblje, sredstva i oprema Strane pošiljaoca;</p>
				<p>(3) „Osoblje” označava vojna i civilna lica na službi u institucijama i organima Strana.</p>
				<p class="bold">Član 2.</p>
				<p class="bold">Cilj</p>
				<p>(1) Cilj ovog MoR je uspostavljanje opštih principa i procedura za saradnju Strana u oblasti odbrane.</p>
				<p>(2) Saradnja između Strana zasniva se na principima ravnopravnosti, reciprociteta i zajedničkih interesa, kao i punog poštovanja suvereniteta i teritorijalnog integriteta obe države.</p>
				<p class="bold">Član 3.</p>
				<p class="bold">Odnos MoR sa drugim ugovorima</p>
				<p>Ovaj MoR neće uticati na prava i obaveze Strana koje proističu iz međunarodnih ugovora koje su pojedinačno ili zajedno zaključile sa drugim državama ili međunarodnim organizacijama.</p>
				<p class="bold">Član 4.</p>
				<p class="bold">Nadležni organi</p>
				<p>(1) Nadležni organi za sprovođenje ovog MoR su Ministarstvo odbrane Republike Srbije i Ministarstvo odbrane Republike Indonezije.</p>
				<p>(2) Radi realizacije ovog MoR, nadležni organi Strana mogu da zaključe posebne ugovore.</p>
				<p class="bold">Član 5.</p>
				<p class="bold">Oblasti saradnje</p>
				<p>Strane mogu sarađivati u sledećim oblastima:</p>
				<p>1) odbrambene i strategijske politike;</p>
				<p>2) logističke podrške i odbrambene industrije;</p>
				<p>3) školovanja i obuke, i</p>
				<p>4) drugim oblastima od zajedničkog interesa, o kojima se Strane ili njihovi nadležni organi dogovore.</p>
				<p class="bold">Član 6.</p>
				<p class="bold">Oblici saradnje </p>
				<p>Saradnja između Strana može se ostvarivati putem:</p>
				<p>1) zvaničnih poseta;</p>
				<p>2) konsultacija u oblasti odbrane i strategije;</p>
				<p>3) razmene obaveštajnih podataka; </p>
				<p>4) razmene iskustava i konsultacija;</p>
				<p>5) programa obuke i školovanja; </p>
				<p>6) učešća na konferencijama, simpozijumima i seminarima;</p>
				<p>7) kupovine odbrambenih proizvoda, transfera tehnologije, tehničke pomoći u okviru saradnje u oblasti odbrambene industrije, i </p>
				<p>8) na druge načine o kojima se Strane ili njihovi nadležni organi dogovore.</p>
				<p class="bold">Član 7.</p>
				<p class="bold">Zajednička komisija</p>
				<p>(1) Zajednička komisija će biti formirana u cilju delotvornog ostvarivanja ciljeva ovog MoR. </p>
				<p>(2) Sastancima će kopredsedavati visoki zvaničnici iz oblasti odbrane Strana. </p>
				<p>(3) Zajednička komisija će:</p>
				<p>a) definisati zajedničke ciljeve i pitanja od obostranog interesa;</p>
				<p>b) preporučivati aktivnosti i programe saradnje u okviru MoR;</p>
				<p>v) koordinirati, pratiti i kontrolisati realizaciju tih aktivnosti i programa saradnje;</p>
				<p>g) vršiti pregled i davati ocenu o sprovođenju MoR;</p>
				<p>d) podnositi izveštaje ministrima odbrane obe Strane;</p>
				<p>đ) rešavati nesporazume i neslaganja u pogledu sprovođenja MoR.</p>
				<p>(4) Strane će se zajednički dogovoriti o članovima koji čine sastav Zajedničke komisije. </p>
				<p>(5) Zajednička komisija sastajaće se jednom u dve godine ili u slučaju potrebe, a mesto i datum održavanja sastanka biće zajednički dogovoreni. </p>
				<p>(6) Кada oceni da je to neophodno za sprovođenje aktivnosti, programa ili drugih konkretnih zadataka u okviru saradnje, Zajednička komisija može uspostaviti potkomisije. Potkomisije će za svoj rad odgovarati Zajedničkoj komisiji. </p>
				<p class="bold">Član 8.</p>
				<p class="bold">Razmena podataka</p>
				<p>(1) Tokom realizacije MoR, Strane će razmenjivati isključivo podatke za javnu upotrebu.</p>
				<p>(2) Razmena i zaštita tajnih podataka biće regulisana posebnim ugovorom.</p>
				<p class="bold">Član 9.</p>
				<p class="bold">Troškovi</p>
				<p>(1) Strana koja je domaćin sastanka Zajedničke komisije, snosi troškove realizacije sastanka, kao i troškove ugostiteljskih usluga (smeštaj i ishrana). Delegacija svake od Strana snosiće sopstvene putne troškove koji nastanu u vezi sa njihovim prisustvovanjem tim sastancima. </p>
				<p>(2) Ostali troškovi do kojih dođe tokom realizacije ovog MoR biće predmet posebnog finansijskog aranžmana koji će Strane međusobno zaključiti.</p>
				<p class="bold">Član 10.</p>
				<p class="bold">Zaštita prava intelektualne svojine</p>
				<p>Radi realizacije ovog MoR, Strane mogu zaključiti poseban ugovor o zaštiti prava intelektualne svojine.</p>
				<p class="bold">Član 11.</p>
				<p class="bold">Opšte odredbe</p>
				<p>(1) Tokom aktivnosti koje se, u skladu sa ovim MoR, realizuju na teritoriji države Strane primaoca, osoblje Strane pošiljaoca je obavezno da poštuje zakone, propise i procedure Strane primaoca.</p>
				<p>(2) Osoblje Strane pošiljaoca disciplinski je odgovorno svom komandantu, odnosno višem državnom službeniku ili vojnom predstavniku na teritoriji države Strane primaoca.</p>
				<p>(3) Za svako počinjeno krivično delo na teritoriji države Strane primaoca, osoblje Strane pošiljaoca, biće pod krivičnom jurisdikcijom Strane primaoca.</p>
				<p>(4) Svaka od Strana odriče se potraživanja naknade štete u slučaju smrti, povrede ili štete, koje mogu zadesiti osoblje ili imovinu te Strane, a koje proističu iz činjenja ili nečinjenja prouzrokovanih od strane osoblja druge Strane u toku realizacije ovog MoR. </p>
				<p>(5) Izuzetno od odredbe stava (4) ovog člana, zahtevi za naknadu štete mogu se potraživati u slučaju ako se to činjenje ili nečinjenje izvrši namerno ili usled grube nepažnje. U tom slučaju, zahtevi za naknadu štete rešavaće se direktnim pregovorima između Strana, bez predavanja trećoj strani na rešavanje.</p>
				<p>(6) U slučaju smrti, povrede ili štete koje trećoj strani nanese osoblje Strana u toku vršenja aktivnosti u skladu sa ovim MoR, Strane će se dogovoriti u vezi sa plaćanjem naknade. Ukoliko se dogovor ne postigne, slučaj će biti predat nadležnim sudovima države u kojoj se dogodio incident koji je prouzrokovao štetu.</p>
				<p class="bold">Član 12.</p>
				<p class="bold">Medicinska zaštita</p>
				<p>Strana primalac pružiće, u slučaju potrebe, bez naknade, hitnu medicinsku i stomatološku zaštitu osoblju Strane pošiljaoca dok boravi na teritoriji države Strane primaoca u cilju realizacije ovog MoR.</p>
				<p class="bold">Član 13.</p>
				<p class="bold">Rešavanje sporova</p>
				<p>(1) U slučaju bilo kakvog spora u vezi sa tumačenjem i sprovođenjem ovog MoR, predstavnici Strana će, u okviru Zajedničke komisije, pregovarati u cilju rešavanja nesporazuma na prijateljski način.</p>
				<p>(2) U slučaju da se spor ne reši na ovom nivou, oba kopredsedavajuća Zajedničke komisije će predmet ustupiti Stranama na rešavanje, zvaničnim putem, ukoliko to bude potrebno.</p>
				<p class="bold">Član 14.</p>
				<p class="bold">Izmene i dopune</p>
				<p>Strane mogu da izmene i dopune MoR u bilo koje vreme, zajedničkom pisanom saglasnošću. Usaglašene izmene i dopune stupiće na snagu, u skladu sa članom 16. ovog MoR.</p>
				<p class="bold">Član 15.</p>
				<p class="bold">Otkazivanje Memoranduma</p>
				<p>(1) Svaka od Strana može da otkaže MoR pisanim obaveštenjem drugoj Strani. MoR će prestati da važi šest meseci nakon prijema takvog pisanog obaveštenja.</p>
				<p>(2) U slučaju prestanka važenja MoR, sve aktivnosti započete u periodu njegovog važenja biće realizovane pod istim uslovima pod kojima su i započete. </p>
				<p>(3) U slučaju prestanka važenja MoR, ugovori iz člana 4. stav (2) MoR, ostaju i dalje na snazi, osim ako tim ugovorima nije drugačije predviđeno.</p>
				<p class="bold">Član 16.</p>
				<p class="bold">Stupanje na snagu i period važenja</p>
				<p>(1) Ovaj MoR stupa na snagu danom prijema poslednjeg obaveštenja kojim se Strane međusobno obaveštavaju da su, u skladu sa nacionalnim zakonodavstvom, sprovele postupak koji je neophodan za stupanje na snagu MoR.</p>
				<p>(2) Ovaj MoR ostaje na snazi 5 (pet) godina i može biti automatski produžen na period od narednih 5 (pet) godina, osim ako bilo koja od Strana, pisanim putem, ne obavesti drugu Stranu o svojoj nameri da otkaže MoR. </p>
				<p>Sačinjeno u DŽakarti, 15. septembra 2011. godine, u dva istovetna primerka na srpskom, indonežanskom i engleskom jeziku. U slučaju razlika u tumačenju MoR, merodavan je tekst na engleskom jeziku.</p>
				<table class="tabela-bez-bordera">
					<tbody>
						<tr>
							<td>
								<p><span class="bold">ZA VLADU</span></p>
							</td>
							<td class="potpis">
								<p><span class="bold">ZA VLADU</span></p>
							</td>
						</tr>
						<tr>
							<td>
								<p><span class="bold">REPUBLIКE SRBIJE</span></p>
							</td>
							<td class="potpis">
								<p><span class="bold"> REPUBLIКE INDONEZIJE</span></p>
							</td>
						</tr>
						<tr>
							<td>
								<p><span class="bold">ministar odbrane </span></p>
							</td>
							<td class="potpis">
								<p><span class="bold">ministar odbrane</span></p>
							</td>
						</tr>
						<tr>
							<td>
								<p><span class="bold">Dragan Šutanovac, s.r. </span></p>
							</td>
							<td class="potpis">
								<p><span class="bold">Purnomo Jusgiantoro, s.r.</span></p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

