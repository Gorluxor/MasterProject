


	<meta http-equiv="content-type" content="text/html;charset=utf-8">
	<title>Zakon</title>
<link href="http://www.pravno-informacioni-sistem.rs/SlGlasnikPortal/glasnik.css" type="text/css" rel="stylesheet">
	<style type="text/css">
.auto-style1 {
	text-align: center;
}
</style>


	<div class="story">
				<p class="broj">&nbsp;</p>
				<p>Na osnovu člana 112. stav 1. tačka 2. Ustava Republike Srbije, donosim</p>
				<p class="ukaz">UКAZ</p>
				<p class="ukaz-naslov">o proglašenju Zakona o potvrđivanju Sporazuma <br>o saradnji u oblasti odbrane između Vlade Republike Srbije i Vlade Republike Grčke</p>
				<p>Proglašava se Zakon o potvrđivanju Sporazuma o saradnji u oblasti odbrane između Vlade Republike Srbije i Vlade Republike Grčke, koji je donela Narodna skupština Republike Srbije na Devetoj sednici Drugog redovnog zasedanja u 2012. godini, 24. decembra 2012. godine.</p>
				<p class="potpis">PR broj 112</p>
				<p class="potpis">U Beogradu, 24. decembra 2012. godine</p>
				<p class="potpis">Predsednik Republike,</p>
				<p class="potpis"><span class="bold">Tomislav Nikolić, </span>s.r.</p>
				<p class="odluka-zakon">ZAКON</p>
				<p class="naslov">o potvrđivanju Sporazuma o saradnji u oblasti odbrane između Vlade Republike Srbije i Vlade Republike Grčke</p>
				<p class="auto-style1">"Službeni glasnik RS - Međunarodni 
				ugovori", broj 6
				<span lang="SR-CYR" style="mso-ansi-language:SR-CYR">od 24. 
				decembra 2012.<o:p></o:p></span></p>
				<p class="naslov">&nbsp;</p>
				<p class="clan">Član 1.</p>
				<p>Potvrđuje se Sporazum o saradnji u oblasti odbrane između Vlade Republike Srbije i Vlade Republike Grčke, koji je potpisan u Beogradu, 9. novembra 2006. godine, u originalu na srpskom, grčkom i engleskom jeziku.</p>
				<p class="clan">Član 2.</p>
				<p>Tekst Sporazuma u originalu na srpskom jeziku glasi:</p>
				<p class="bold">SPORAZUM</p>
				<p class="bold">O SARADNJI U OBLASTI ODBRANE IZMEĐU VLADE REPUBLIКE SRBIJE I VLADE REPUBLIКE GRČКE</p>
				<p>Vlada Republike Srbije i Vlada Republike Grčke, u daljem tekstu: Strane,</p>
				<p>uzimajući u obzir i poštujući ciljeve i principe Povelje Ujedinjenih nacija i sledeći obaveze prihvaćene u skladu sa Završnim aktom Кonferencije o bezbednosti i saradnji u Evropi, Pariskom poveljom i Bečkim dokumentom, kao i drugim relevantnim dokumentima OEBS-a,</p>
				<p>imajući za cilj dalju primenu mera za izgradnju uzajamnog poverenja i bezbednosti, stabilnosti i razvoju odnosa kako na bilateralnom tako i na multilateralnom planu, u želji da unaprede bilateralnu saradnju u oblasti odbrane,</p>
				<p>dogovorile su se:</p>
				<p class="bold">Član 1.<br>Cilj i principi saradnje</p>
				<p>(1) Cilj ovog sporazuma je uspostavljanje principa na kojima će se zasnivati razvoj i unapređenje saradnje između Strana u oblasti odbrane.</p>
				<p>(2) Strane će zasnivati saradnju u oblasti odbrane, na principima jednakosti, suvereniteta, reciprociteta i u obostranom interesu.</p>
				<p>(3) Ovaj sporazum neće uticati na pravo bilo koje od Strana da zaključe slične sporazume sa drugim zemljama.</p>
				<p class="bold">Član 2.<br>Definicija termina</p>
				<p>Termini koji se koriste u ovom sporazumu imaju sledeće značenje:</p>
				<p>1) Strana pošiljalac – država koja šalje osoblje, sredstva i opremu na teritoriju Strane-primaoca;</p>
				<p>2) Strana primalac – država na čijoj teritoriji se nalazi osoblje, sredstva i/ili oprema Strane pošiljaoca;</p>
				<p>3) Osoblje – vojna i civilna lica na službi u organima Strana.</p>
				<p class="bold">Član 3.<br>Oblasti saradnje</p>
				<p>Strane će sarađivati u domenu odbrane, posebno u sledećim oblastima:</p>
				<p>1) odbrambene i bezbednosne politike;</p>
				<p>2) međunarodnih operacija i operacija podrške miru;</p>
				<p>3) naučnih istraživanja i ekonomsko-tehničke saradnje;</p>
				<p>4) kontroli naoružanja i razoružanja;</p>
				<p>5) razvoja, proizvodnje i održavanja naoružanja i vojne opreme;</p>
				<p>6) vojnog obrazovanja i obuke;</p>
				<p>7) ljudskih resursa;</p>
				<p>8) logistike;</p>
				<p>9) vojne topografije i kartografije;</p>
				<p>10) prava iz vojne oblasti;</p>
				<p>11) vojne medicine;</p>
				<p>12) upravljanja krizama koje su posledica prirodnih i tehnoloških katastrofa;</p>
				<p>13) specijalnih službi;</p>
				<p>14) i u drugim oblastima o kojima se Strane međusobno dogovore.</p>
				<p class="bold">Član 4.<br>Oblici saradnje</p>
				<p>Saradnja između Strana ostvarivaće se:</p>
				<p>1) posetama na nivou ministara odbrane, njihovih zamenika, načelnika generalštabova ili drugih predstavnika Strana;</p>
				<p>2) posetama radnih i ekspertskih grupa;</p>
				<p>3) upućivanjem i/ili razmenom stručnjaka;</p>
				<p>4) učešćem u vežbama i/ili međunarodnim operacijama;</p>
				<p>5) školovanjem i/ili vojnim obukama pripadnika vojski Strana;</p>
				<p>6) razmenom iskustava i konsultacijama u oblastima od zajedničkog interesa;</p>
				<p>7) učešćem na konferencijama, simpozijumima, seminarima i radnim sastancima;</p>
				<p>8) učešćem na izložbama naoružanja i vojne opreme;</p>
				<p>9) i na druge načine o kojima se Strane međusobno dogovore.</p>
				<p class="bold">Član 5.<br>Sprovođenje Sporazuma</p>
				<p>(1) Nadležni organi Strana za sprovođenje ovog sporazuma su za Vladu Republike Srbije – Ministarstvo odbrane Republike Srbije; a za Vladu Republike Grčke – Ministarstvo nacionalne odbrane Republike Grčke.</p>
				<p>(2) Radi realizacije ovog sporazuma, nadležni organi Strana mogu da zaključe protokole i druge dodatne ugovore koje potpisuju njihovi ovlašćeni predstavnici.</p>
				<p class="bold">Član 6.<br>Planiranje saradnje</p>
				<p>(1) Na osnovu ovog sporazuma, nadležni organi Strana izradiće godišnji plan bilateralne saradnje za narednu godinu.</p>
				<p>(2) Radi izrade godišnjeg plana bilateralne saradnje, nadležni organi Strana razmeniće predloge najkasnije do 15. oktobra tekuće godine za narednu godinu.</p>
				<p>(3) Godišnji plan bilateralne saradnje treba da sadrži: naziv i opis aktivnosti; broj učesnika, mesto, trajanje i datum održavanja aktivnosti, kao i druge neophodne informacije.</p>
				<p>(4) Usaglašeni godišnji plan bilateralne saradnje za narednu godinu potpisaće ovlašćeni predstavnici nadležnih organa Strana, najkasnije do 15. decembra tekuće godine.</p>
				<p>(5) Strane mogu formirati zajedničku radnu grupu koja će pratiti sprovođenje ovog sporazuma.</p>
				<p class="bold">Član 7.<br>Finansijske obaveze</p>
				<p>(1) Troškove koji nastanu tokom sprovođenja ovog sporazuma, snosiće Strane po principu reciprociteta.</p>
				<p>(2) Strana pošiljalac snosiće:</p>
				<p>1. transportne troškove delegacije od mesta polaska do krajnjeg odredišta u zemlji prijema i nazad;</p>
				<p>2. troškove koji se odnose na transport bolesnih i/ili povređenih lica do njihove zemlje.</p>
				<p>(3) Strana primalac snosiće:</p>
				<p>1. troškove lokalnog transporta delegacije od mesta susreta do mesta planiranih aktivnosti;</p>
				<p>2. troškove smeštaja, ishrane i organizovanja kulturnih aktivnosti.</p>
				<p>(4) Ukoliko bude potrebno, Strana primalac pružiće hitnu medicinsku pomoć i stomatološku zaštitu u vojnim medicinskim ustanovama članovima delegacije i osoblju Strane pošiljaoca.</p>
				<p class="bold">Član 8.<br>Jurisdikcija i odštetni zahtevi</p>
				<p>(1) Tokom aktivnosti koje se u skladu sa ovim sporazumom realizuju na teritoriji Strane primaoca, osoblje Strane pošiljaoca je obavezno da poštuje zakone, procedure, propise i običaje Strane primaoca.</p>
				<p>(2) Osoblje Strane pošiljaoca disciplinski je odgovorno svom komandantu, odnosno višem državnom službeniku ili vojnom predstavniku na teritoriji Strane primaoca.</p>
				<p>(3) Za svako počinjeno krivično delo na teritoriji Strane primaoca, osoblje Strane pošiljaoca, biće pod isključivom krivičnom jurisdikcijom Strane primaoca.</p>
				<p>(4) Svaka od Strana se odriče potraživanja naknade odštetnog zahteva u slučaju smrti, povrede ili štete, koje mogu zadesiti osoblje ili imovinu te strane, a koje proističu iz dela ili propusta prouzrokovanih od strane osoblja druge Strane u toku realizacije ovog sporazuma. Odštetni zahtevi se mogu potraživati jedino u slučaju ako se to delo ili propust izvrši namerno ili usled grubog nemara. U tom slučaju, odštetni zahtevi će se rešavati direktnim pregovorima između Strana, bez predavanja trećoj strani u nadležnost na rešavanje.</p>
				<p>(5) U slučaju smrti, povrede ili štete koje trećoj strani nanese osoblje Strana u toku vršenja aktivnosti u skladu sa odredbama ovog sporazuma, Strane će se dogovoriti u vezi sa plaćanjem nadoknade. Ukoliko se dogovor ne postigne, slučaj će biti predat nadležnim sudovima u zemlji u kojoj se dogodio incident koji je prouzrokovao štetu.</p>
				<p>(6) Svaki zahtev koji nije obuhvaćen odredbama st. 4 i 5. ovog člana, biće rešavan u skladu sa nacionalnim zakonodavstvom strane na čijoj teritoriji se incident dogodio.</p>
				<p>(7) Кada Republika Srbija postane zemlja članica Partnerstva za mir ili NATO, pravni status osoblja uključenog u aktivnosti u skladu sa odredbama ovog sporazuma (uključujući sva pitanja koja se odnose na krivičnu jurisdikciju ili odštetne zahteve), biće određen prema sporazumima SOFA Partnerstvo za mir, odnosno SOFA NATO. </p>
				<p class="bold">Član 9.<br>Zaštita informacija, dokumenata i podataka</p>
				<p>(1) Strane će obezbediti zaštitu informacija, dokumenata i podataka stečenih ili razmenjenih tokom sprovođenja ovog sporazuma, u skladu sa njihovim nacionalnim zakonodavstvom.</p>
				<p>(2) Strane neće ustupati informacije, dokumenta i podatke trećoj strani bez prethodnog pisanog odobrenja strane koja je obezbedila te informacije.</p>
				<p>(3) Informacije, dokumenta i podaci stečeni ili razmenjeni u toku saradnje na realizaciji ovog sporazuma neće biti korišćene protiv interesa bilo koje od Strana.</p>
				<p class="bold">Član 10.<br>Rešavanje sporova</p>
				<p>Svaki eventualni spor u vezi sa tumačenjem ili primenom ovog sporazuma, Strane će rešavati konsultacijama i pregovorima, bez posredovanja treće strane.</p>
				<p class="bold">Član 11.<br>Izmene i dopune Sporazuma</p>
				<p>Bilo koja od Strana može predložiti pisanim putem izmene i dopune odredaba ovog sporazuma. Кada se Strane saglase oko tih izmena i dopuna, iste stupaju na snagu u skladu sa postupkom opisanim u članu 12. ovog sporazuma.</p>
				<p class="bold">Član 12.<br>Završne odredbe</p>
				<p>(1) Ovaj sporazum stupa na snagu danom razmene diplomatskih nota kojima jedna od Strana obaveštava drugu Stranu o tome da je sprovela svoje unutrašnje pravne procedure neophodne za stupanje na snagu ovog sporazuma. Međutim, tamo gde je to moguće, Strane će delovati u skladu sa odredbama ovog sporazuma od datuma potpisivanja istog.</p>
				<p>(2) Ovaj sporazum ostaje na snazi neodređeno vreme. Svaka od Strana može otkazati ovaj sporazum u bilo koje vreme uz prethodno pisano obaveštenje o nameri otkaza, 90 dana unapred. </p>
				<p>(3) U slučaju da u vreme otkaza postoje nerešena finansijska pitanja ili odštetni zahtevi, odredbe ovog sporazuma koje se odnose na ta pitanja ili odštetne zahteve, ostaju na snazi do njihovog konačnog izmirenja.</p>
				<p>(4) U slučaju prestanka važenja ovog sporazuma, Strane su obavezne da i dalje postupaju u skladu sa odredbama člana 9. ovog sporazuma.</p>
				<p>Potpisano u Beogradu, 9. novembra 2006. godine, u dva istovetna primerka, na srpskom, grčkom i engleskom jeziku, pri čemu su svi tekstovi podjednako verodostojni. U slučaju razlika u tumačenju ovog sporazuma, merodavan je tekst na engleskom jeziku.</p>
				<p>Dole potpisani i propisno ovlašćeni, potvrđujući navedeno, potpisali su ovaj sporazum. </p>
				<table class="tabela-bez-bordera">
					<tbody>
						<tr>
							<td>
								<p>Za Vladu Republike Srbije </p>
							</td>
							<td>
								<p>Za Vladu Republike Grčke</p>
							</td>
						</tr>
						<tr>
							<td>
								<p>_______________________</p>
							</td>
							<td>
								<p>________________________</p>
							</td>
						</tr>
						<tr>
							<td>
								<p>Zoran Stanković, s.r.</p>
							</td>
							<td>
								<p>Evaggelos Meimarakis, s.r.</p>
							</td>
						</tr>
						<tr>
							<td>
								<p>ministar odbrane</p>
							</td>
							<td>
								<p>ministar nacionalne odbrane</p>
							</td>
						</tr>
					</tbody>
				</table>
				<p class="clan">Član 3.</p>
				<p>Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

