

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">Na osnovu člana 112. stav 1. tačka 2. Ustava Republike Srbije, donosim</p>
			<p class="ukaz">UКAZ</p>
			<p class="ukaz">o proglašenju Zakona o potvrđivanju Sporazuma između Vlade Republike Srbije i Vlade Mađarske o izmenama i dopunama Sporazuma između Vlade Republike Srbije i Vlade Mađarske o graničnoj kontroli u drumskom, železničkom i vodnom saobraćaju</p>
			<p class="Basic-Paragraph">Proglašava se Zakon o potvrđivanju Sporazuma između Vlade Republike Srbije i Vlade Mađarske o izmenama i dopunama Sporazuma između Vlade Republike Srbije i Vlade Mađarske o graničnoj kontroli u drumskom, železničkom i vodnom saobraćaju, koji je donela Narodna skupština Republike Srbije, na Jedanaestom vanrednom zasedanju u Jedanaestom sazivu, 14. februara 2019. godine.</p>
			<p class="potpis">PR broj 12</p>
			<p class="potpis">U Beogradu, 15. februara 2019. godine</p>
			<p class="potpis">Predsednik Republike,</p>
			<p class="potpis"><span class="bold">Aleksandar Vučić, </span>s.r.</p>
			<p class="odluka-zakon">ZAКON</p>
			<p class="odluka-zakon">o potvrđivanju Sporazuma između Vlade Republike Srbije i Vlade Mađarske o izmenama i dopunama Sporazuma između Vlade Republike Srbije i Vlade Mađarske o graničnoj kontroli u drumskom, železničkom i vodnom saobraćaju</p>
			<p class="centar">"Službeni glasnik RS - Međunarodni ugovori", broj 
			2 od 18. februara 2019.</p>
			<p class="clan">Član 1.</p>
			<p class="Basic-Paragraph">Potvrđuje se Sporazum između Vlade Republike Srbije i Vlade Mađarske o izmenama i dopunama Sporazuma između Vlade Republike Srbije i Vlade Mađarske o graničnoj kontroli u drumskom, železničkom i vodnom saobraćaju, potpisan u Budimpešti, 9. februara 2018. godine, u originalu na srpskom, mađarskom i engleskom jeziku. </p>
			<p class="clan">Član 2.</p>
			<p class="Basic-Paragraph">Tekst Sporazuma u originalu na srpskom jeziku glasi: </p>
			<p class="bold">SPORAZUM</p>
			<p class="bold">između Vlade Republike Srbije i Vlade Mađarske o izmenama i dopunama Sporazuma između Vlade Republike Srbije i Vlade Mađarske o graničnoj kontroli u drumskom, železničkom i vodnom saobraćaju</p>
			<p class="Basic-Paragraph">Vlada Republike Srbije i Vlada Mađarske (u daljem tekstu: Ugovorne strane) saglasile su se da se Sporazum potpisan 24. januara 2012. godine između Vlade Republike Srbije i Vlade Mađarske o graničnoj kontroli u drumskom, železničkom i vodnom saobraćaju (u daljem tekstu: Sporazum) izmeni i dopuni na sledeći način:</p>
			<p class="clan">Član 1.</p>
			<p class="Basic-Paragraph">Član 5. stav 3. Sporazuma menja se i glasi:</p>
			<p class="Basic-Paragraph">„Vozilima koja prevoze opasnu robu dopušteno je da prelaze granicu na graničnim prelazima u skladu sa čl. 7–13b, 15–16. i 18–19. Vozilo koje prevozi opasnu robu je vozilo koje mora da bude obeleženo u skladu sa propisima ADR, RID i ADN.”</p>
			<p class="clan">Član 2.</p>
			<p class="Basic-Paragraph">Član 7. stav 4. Sporazuma završava se sledećom rečenicom:</p>
			<p class="Basic-Paragraph">„Ugovorne strane se mogu dogovoriti da povećaju najveću dozvoljenu ukupnu masu u slučaju poboljšanja infrastrukture.”</p>
			<p class="clan">Član 3.</p>
			<p class="Basic-Paragraph">Član 8. stav 4. Sporazuma menja se i glasi:</p>
			<p class="Basic-Paragraph">„Ako postoje neophodni personalni, tehnički i infrastrukturni uslovi, Ugovorne strane takođe mogu odobriti međunarodni promet putnika preko graničnog prelaza ili produženje radnog vremena, o čemu se uzajamno obaveštavaju diplomatskim putem.”</p>
			<p class="clan">Član 4.</p>
			<p class="Basic-Paragraph">Naslov člana 10. Sporazuma menja se i glasi:</p>
			<p class="Basic-Paragraph">„Granični prelaz Horgoš–Reske”</p>
			<p class="clan">Član 5.</p>
			<p class="Basic-Paragraph">(1) Naslov člana 11. Sporazuma menja se i glasi:</p>
			<p class="Basic-Paragraph">„Granični prelaz Horgoš 2 – Reske 2”</p>
			<p class="Basic-Paragraph">(2) Član 11. stav 1. Sporazuma menja se i glasi:</p>
			<p class="Basic-Paragraph">„Granični prelaz Horgoš 2 – Reske 2 je otvoren za međunarodni promet putnika izuzimajući autobuse, teretni saobraćaj i vozila koja prevoze opasnu robu. Кontrola prelaženja granice vrši se na zajedničkom graničnom prelazu na teritoriji Mađarske, u skladu sa stavovima 4–10. ovog člana.”</p>
			<p class="Basic-Paragraph">(3) Član 11. stav 8. menja se i glasi:</p>
			<p class="Basic-Paragraph">„Službena lica Republike Srbije ovlašćena su da koriste sredstva prinude, osim službenog oružja, prema licima koja narušavaju red u operativnoj oblasti, kontrolu prelaženja granice ili neposredno ugrožavaju život i bezbednost drugih i službenih lica ili bezbednost imovine. Sredstva i metode prinude primenjuju se u skladu sa odgovarajućim zakonima Republike Srbije. Službena lica Mađarske moraju se odmah obavestiti o takvim radnjama, a na zahtev pružaju podršku.”</p>
			<p class="Basic-Paragraph">(4) Član 11. stav 9. menja se i glasi:</p>
			<p class="Basic-Paragraph">„U obavljanju svojih dužnosti u operativnoj oblasti službenim licima Republike Srbije je dopušteno da nose svoju službenu uniformu, oznake, službeno oružje (malokalibarsko) i neophodnu službenu opremu kao i da sa sobom vode službene pse. Službeno oružje može se koristiti isključivo za legitimnu odbranu. Novac i druge vrednosti koje službena lica Republike Srbije privremeno zadrže tokom kontrole prelaženja granice ili koje ova lica nose u službene svrhe, kao i oduzeti i privremeno zadržani predmeti, mogu se odneti na teritoriju Republike Srbije.”</p>
			<p class="Basic-Paragraph">(5) Član 11. stav 10. Sporazuma menja se i glasi:</p>
			<p class="Basic-Paragraph">„Uvoz opreme i uređaja za telekomunikaciju i prenos podataka koji su neophodni za aktivnosti kontrole prelaženja granice od strane službenih lica Republike Srbije odvija se u skladu sa članom 23.”</p>
			<p class="Basic-Paragraph">(6) Član 11. stav 11. Sporazuma prestaje da važi.</p>
			<p class="clan">Član 6.</p>
			<p class="Basic-Paragraph">Član 12. stav 4. Sporazuma menja se i glasi:</p>
			<p class="Basic-Paragraph">„Ako postoje neophodni personalni, tehnički i infrastrukturni uslovi, Ugovorne strane takođe mogu odobriti međunarodni promet putnika preko graničnog prelaza ili produženje radnog vremena, o čemu se uzajamno obaveštavaju diplomatskim putem.”</p>
			<p class="clan">Član 7.</p>
			<p class="Basic-Paragraph">(1) Član 13. stav 1. Sporazuma menja se i glasi:</p>
			<p class="Basic-Paragraph">„Кontrola prelaženja granice vrši se na zajedničkom graničnom prelazu na teritoriji Mađarske. Shodno se primenjuju odredbe člana 11. stav 4–10.”</p>
			<p class="Basic-Paragraph">(2) Član 13. stav 6. Sporazuma menja se i glasi:</p>
			<p class="Basic-Paragraph">„Ako postoje neophodni personalni, tehnički i infrastrukturni uslovi, Ugovorne strane takođe mogu odobriti međunarodni promet putnika preko graničnog prelaza ili produženje radnog vremena, o čemu se uzajamno obaveštavaju diplomatskim putem.”</p>
			<p class="clan">Član 8.</p>
			<p class="Basic-Paragraph">(1) II deo Sporazuma dopunjava se sa dva nova člana numerisana kao član 13.a i 13.b.</p>
			<p class="Basic-Paragraph">(2) Novi član 13.a glasi:</p>
			<p class="clan">„Član 13.a</p>
			<p class="Basic-Paragraph">Budući drumski granični prelaz Rabe – Кibekhaza</p>
			<p class="Basic-Paragraph">(1) Кontrola prelaženja granice vrši se na zajedničkom graničnom prelazu na teritoriji Mađarske. Shodno se primenjuju odredbe člana 11. stav 4–10.</p>
			<p class="Basic-Paragraph">(2) Granični prelaz je otvoren za putnički saobraćaj (izuzimajući prevoz autobusom): </p>
			<p class="Basic-Paragraph">a) državljana Republike Srbije,</p>
			<p class="Basic-Paragraph">b) državljana država članica Evropske unije, državljana drugih država koje su strane Sporazuma o evropskom ekonomskom prostoru, državljana Švajcarske konfederacije i</p>
			<p class="Basic-Paragraph">v) članova porodice lica iz tačke b) koji su državljani trećih zemalja i uživaju pravo Unije na slobodno kretanje građana Evropske unije.</p>
			<p class="Basic-Paragraph">(3) Radno vreme je od 7.00 do 19.00 časova.</p>
			<p class="Basic-Paragraph">(4) Vozilima koja prevoze opasnu robu nije dopušteno da prelaze ovaj granični prelaz.</p>
			<p class="Basic-Paragraph">(5) Nakon obezbeđivanja odgovarajućih personalnih, tehničkih i infrastrukturnih uslova, Ugovorne strane se dogovaraju o datumu otvaranja graničnog prelaza diplomatskim putem.</p>
			<p class="Basic-Paragraph">(6) Ako postoje neophodni personalni, tehnički i infrastrukturni uslovi, Ugovorne strane takođe mogu odobriti međunarodni promet putnika preko graničnog prelaza ili produženje radnog vremena, o čemu se uzajamno obaveštavaju diplomatskim putem.”</p>
			<p class="Basic-Paragraph">(3) Novi član 13.b glasi:</p>
			<p class="clan">„Član 13.b</p>
			<p class="Basic-Paragraph">Budući drumski granični prelaz Rastina–Bačsentđerđ </p>
			<p class="Basic-Paragraph">(1) Кontrola prelaženja vrši se na zajedničkom graničnom prelazu na teritoriji Mađarske. Shodno se primenjuju odredbe člana 11. stav 4–10.</p>
			<p class="Basic-Paragraph">(2) Granični prelaz je otvoren za putnički saobraćaj (izuzimajući prevoz autobusom):</p>
			<p class="Basic-Paragraph">a) državljana Republike Srbije,</p>
			<p class="Basic-Paragraph">b) državljana država članica Evropske unije, državljana drugih država koje su strane Sporazuma o evropskom ekonomskom prostoru, državljana Švajcarske konfederacije i</p>
			<p class="Basic-Paragraph">v) članova porodice lica iz tačke b) koji su državljani trećih zemalja i uživaju pravo Unije na slobodno kretanje građana Evropske unije.</p>
			<p class="Basic-Paragraph">(3) Radno vreme je od 7.00 do 19.00 časova.</p>
			<p class="Basic-Paragraph">(4) Vozilima koja prevoze opasnu robu nije dopušteno da prelaze ovaj granični prelaz.</p>
			<p class="Basic-Paragraph">(5) Nakon obezbeđivanja odgovarajućih personalnih, tehničkih i infrastrukturnih uslova, Ugovorne strane se dogovaraju o datumu otvaranja graničnog prelaza diplomatskim putem.</p>
			<p class="Basic-Paragraph">(6) Ako postoje neophodni personalni, tehnički i infrastrukturni uslovi, Ugovorne strane takođe mogu odobriti međunarodni promet putnika preko graničnog prelaza ili produženje radnog vremena, o čemu se uzajamno obaveštavaju diplomatskim putem.”</p>
			<p class="clan">Član 9.</p>
			<p class="Basic-Paragraph">Član 15. stav 3. Sporazuma menja se i glasi:</p>
			<p class="Basic-Paragraph">„Na graničnom prelazu su dostupne fitosanitarne i veterinarske provere.”</p>
			<p class="clan">Član 10.</p>
			<p class="Basic-Paragraph">Član 18. stav 4. Sporazuma menja se i glasi:</p>
			<p class="Basic-Paragraph">„Na graničnom prelazu su dostupne fitosanitarne i veterinarske provere.”</p>
			<p class="clan">Član 11.</p>
			<p class="Basic-Paragraph">Član 18. stav 5. i član 19. stav 4. Sporazuma prestaju da važe.</p>
			<p class="clan">Član 12.</p>
			<p class="Basic-Paragraph">Član 22. Sporazuma završava se sledećim stavom:</p>
			<p class="Basic-Paragraph">„(3) Strane će zaključiti pravilnik o radu zajedničkih graničnih prelaza.”</p>
			<p class="clan">Član 13.</p>
			<p class="Basic-Paragraph">Prva rečenica stava 5. člana 24. menja se i glasi:</p>
			<p class="Basic-Paragraph">„Ovaj sporazum ne dovodi u pitanje prava i obaveze koje proističu iz članstva Mađarske u Evropskoj uniji, a naročito odredaba Кodeksa o šengenskim granicama, i članstva Mađarske i Republike Srbije u međunarodnim organizacijama.”</p>
			<p class="clan">Član 14.</p>
			<p class="Basic-Paragraph">(1) Ovaj sporazum stupa na snagu prvog dana drugog meseca nakon prijema poslednjeg pisanog obaveštenja kojim Ugovorne strane obaveštavaju jedna drugu diplomatskim sredstvima o ispunjenju unutrašnjih uslova neophodnih za stupanje na snagu ovog sporazuma.</p>
			<p class="Basic-Paragraph">(2) Ovaj sporazum ostaje na snazi sve dok je Sporazum na snazi.</p>
			<p class="Basic-Paragraph">Sačinjeno u Budimpešti, 9. februara 2018. godine, u dva primerka, svaki na srpskom, mađarskom i engleskom jeziku, pri čemu su svi tekstovi podjednako verodostojni. U slučaju razlika u tumačenju, tekst na engleskom jeziku ima prednost.</p>
			<table class="tabela-bez-bordera">
				<colgroup>
					<col>
					<col>
				</colgroup>
				<tbody>
					<tr class="No-Table-Style">
						<td class="No-Table-Style">
							<p class="Basic-Paragraph">U ime Vlade Republike Srbije</p>
							<p class="Basic-Paragraph">dr Nebojša Stefanović, s.r.</p>
						</td>
						<td class="No-Table-Style">
							<p class="Basic-Paragraph">U ime Vlade Mađarske</p>
							<p class="Basic-Paragraph">Šandor Pinter, s.r.</p>
						</td>
					</tr>
				</tbody>
			</table>
			<p class="clan">Član 3.</p>
			<p class="Basic-Paragraph">Ovaj zakon stupa na snagu osmog dana od dana objavljivanja u „Službenom glasniku Republike Srbije – Međunarodni ugovori”.</p>
	</div>

