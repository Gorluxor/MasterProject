



Redakcijski prečišćen tekst
 
ZAКON

o porezima na 
upotrebu, držanje i nošenje dobara

„Službeni 
glasnik RS“, br. 26 od 20. aprila 2001, 80 od 26. novembra 2002, 43 od 20. 
aprila 2004, 31 od 30. aprila 2009, 101 od 29. decembra 2010, 24 od 4. aprila 
2011, 
68 od 
3. jula 2014 - dr. zakon, 112 od 30. decembra 2015.



NAPOMENA IZDAVAČA: Vlada Republike Srbije ovlašćena je da objavljuje usklađene 
dinarske iznose poreza utvrđene zakonom. Usklađeni iznosi poreza objavljeni su u 
„Službenom glasniku RS“, br.: 132 od 10. decembra 2004, 112 od 17. decembra 
2005, 114 od 22. decembra 2006, 118 od 13. decembra 2007, 114 od 16. decembra 
2008, 106 od 17. decembra 2009, 95 od 17. decembra 2010, 100 od 29. decembra 
2011, 120 od 21. decembra 2012, 113 od 20. decembra 2013, 140 od 22. decembra 
2014, 109 od 25. decembra 2015, 105 od 26. decembra 2016. i 119 od 29. decembra 
2017.




Član 1.

Ovim zakonom 
uvode se porezi

na upotrebu, držanje i nošenje dobara, i to: 

1) porez na 
upotrebu motornih vozila; 

2) brisana je 
(vidi član 1. Zakona - 101/2010-244);  
 3) porez na 
upotrebu plovila;

4) porez na 
upotrebu vazduhoplova ; 

5) porez na registrovano oružje.

*Službeni 
glasnik RS, broj 31/2009

**Službeni 
glasnik RS, broj 101/2010

Član 1a.

Porezi iz člana 1. ovog zakona prihod su budžeta 
Republike Srbije.

*Službeni 
glasnik RS, broj 31/2009

I. POREZ NA 
UPOTREBU MOTORNIH VOZILA 

Član 2.

Porez na 
upotrebu motornih vozila plaća se kod izdavanja saobraćajne dozvole, odnosno 
registracione nalepnice (u daljem tekstu: registracija),
osim kod privremene registracije koja se vrši na period kraći od jedne 
godine, za motorna vozila, koji 
se vrše u skladu sa propisima kojima se uređuje bezbednost saobraćaja na 
putevima, i to: putničkih vozila, motocikala, 
motocikala sa bočnim sedištem i teških tricikala.

Putničkim 
vozilom, 
odnosno motociklom, odnosno motociklom sa bočnim sedištem, odnosno 
teškim triciklom, smatraju se putničko vozilo,


odnosno motocikl, odnosno 
motocikl sa bočnim sedištem, odnosno teški tricikl (u daljem tekstu: motorno 
vozilo), prema propisima kojima se uređuje bezbednost saobraćaja na putevima.

*Službeni 
glasnik RS, broj 101/2010

**Službeni 
glasnik RS, 

broj 24/2011

***Službeni glasnik RS, broj 112/2015

Član 3.

Obveznik poreza 
iz člana 2. ovog zakona je pravno i fizičko lice na čije se ime 
motorno 
vozilo registruje, ako ovim zakonom nije drukčije određeno.

*Službeni 
glasnik RS, broj 101/2010

Član 4.

Porez iz člana 
2. ovog zakona plaća se prema radnoj zapremini motora motornog vozila, 
i to za: 

	
		
		
		1. 
		Putnička vozila 
		
		
		Dinara
	
	
		
		
		1) do 1.150 cm³
		
		
		1.270
	
	
		
		
		2) preko 1.150 do 1.300 cm³
		
		
		2.480
	
	
		
		
		3) preko 1.300 do 1.600 cm³
		
		
		5.470
	
	
		
		
		4) preko 1.600 do 2.000 cm³
		
		
		11.210
	
	
		
		
		5) preko 2.000 do 2.500 cm³
		
		
		55.380
	
	
		
		
		6) preko 2.500 do 3.000 cm³
		
		
		112.220
	
	
		
		
		7) preko 3.000 cm³
		
		
		231.930
	




Brisana je


ranija 
tačka 1a. (vidi član 4. Zakona – 31/2009-86)



	
		
		
		2. 
		Motocikle, odnosno za motocikle sa 
		bočnim sedištem, odnosno za teške tricikle
		
		
		Dinara
	
	
		
		
		1) do 125 cm³
		
		
		1.480
	
	
		
		
		2) preko 125 do 250 cm³
		
		
		2.480
	
	
		
		
		3) preko 250 do 500 cm³
		
		
		3.730
	
	
		
		
		4) preko 500 do 750 cm³
		
		
		7.480
	
	
		
		
		5) preko 750 do 1.100 cm³
		
		
		
		9.150
	
	
		
		
		6) preko 1.100 cm³
		
		
		13.080
	




Porez na upotrebu motornih vozila plaća se
za period od jedne godine,
u iznosima iz stava 1. ovog člana, odnosno u 
iznosima usklađenim shodno odredbama člana 27a ovog zakona (u daljem tekstu: 
propisani iznos poreza na upotrebu motornih vozila).

Propisani iznos poreza na upotrebu motornih vozila
umanjuje se za 
motorna vozila preko navršenih pet godina 
starosti, i to za:

1) 15% – kod 
motornih vozila preko pet do osam navršenih 
godina starosti;

2) 25% – kod motornih
vozila preko osam do 10 navršenih godina starosti;

3) 40% – kod 
motornih vozila preko 10 navršenih godina starosti.

Izuzetno od stava 3. ovog člana,za
motorna vozila 
starosti 20 i više godina, porez na upotrebu motornih vozila iznosi 20% od 
propisanog iznosa poreza na upotrebu motornih vozila iz st. 1. i 2. ovog člana.

*Službeni 
glasnik RS, broj 43/2004

**Službeni 
glasnik RS, broj 31/2009

***Službeni 
glasnik RS, broj 101/2010 

****Službeni 
glasnik RS, 

broj 24/2011

*****Službeni glasnik RS, broj 119/2017


Član 5.

Porez na upotrebu motornih vozila ne plaćaju:

1) osoba sa 
invaliditetom sa 80 ili više procenata telesnog oštećenja, na jedno vozilo iz 
člana 4. stav 1. tačka 1. ovog zakona, koje se na njeno ime prvo registruje u 
jednoj godini,
uz dokaze o ispunjenju propisanih uslova;


2) osoba sa 
invaliditetom kod kojih postoji telesno oštećenje koje ima za posledicu 
nesposobnost donjih ekstremiteta nogu od 60 ili više procenata, na jedno vozilo 
iz člana 4. stav 1. tačka 1. ovog zakona, koje se na njeno ime prvo registruje u 
jednoj godini,
uz dokaze o ispunjenju propisanih uslova;


2a) zakonski zastupnici
višestruko ometene dece koja su u otvorenoj zaštiti, odnosno o kojima
zakonski zastupnici 
neposredno brinu – na jedno vozilo iz člana 4. stav 1. tačka 1. ovog zakona, 
koje se na njihovo ime, odnosno na ime jednog od njih, prvo registruje u jednoj 
godini, uz dokaze o ispunjenosti propisanih uslova;

3) zdravstvene ustanove osnovane od strane Republike Srbije, autonomne 
pokrajine ili jedinice lokalne samouprave, čiji je vlasnik Republika Srbija, 
autonomna pokrajina ili jedinica lokalne samouprave, u potpunosti ili u 
većinskom delu – za ambulantna vozila;


4) organizacije osoba sa invaliditetom osnovane sa 
ciljem pružanja pomoći licima sa invaliditetom, koje su registrovane u skladu sa 
zakonom – za vozila prilagođena isključivo za prevoz njihovih članova;

5) Ministarstvo unutrašnjih poslova;

6) vlasnici motornih vozila čiji pogon je isključivo 
električni.

Dokaze o ispunjenju uslova za ostvarivanje prava iz 
stava 1. tač. 1), 2) i 2a) ovog člana izdaju nadležni organi, za godinu u kojoj 
se vrši registracija.

Propisani 
iznos poreza na upotrebu motornih vozila, pored umanjenja u skladu sa članom 4. 
stav 3. ovog zakona, dodatno se umanjuje za 50% za vozila iz člana 4. stav 1. 
tačka 1. ovog zakona kojima se obavlja auto-taksi prevoz i za specijalna 
vozila iz člana 4. stav 1. tačka 1. ovog zakona za obuku kandidata za vozače sa 
ugrađenim duplim nožnim komandama.

Ako fizičko lice po više osnova iz stava 1. tač. 1) do 2a) ovog člana 
ima pravo na poresko oslobođenje, to pravo ostvaruje na jedno putničko vozilo 
koje se na ime tog lica, uz dokaze o ispunjenju uslova iz stava 2. ovog člana, 
prvo registruje u jednoj godini.


*Službeni 
glasnik RS, broj 31/2009

**Službeni 
glasnik RS, broj 101/2010 

***Službeni 
glasnik RS, 

broj 24/2011

****Službeni 
glasnik RS, 
		
broj 
112/2015


Član 5a.

Plaćeni porez 
na upotrebu motornih vozila, za motorno vozilo koje je uništeno, odnosno 
odjavljeno, odnosno otuđeno, pre isteka važenja registracije,
odnosno za motorno vozilo za koje nadležnom organu nisu pruženi dokazi o 
ispunjenju uslova za ostvarivanje prava iz člana 5. stav 1. ovog zakona, ne smatra se više 
ili pogrešno plaćenim porezom, u smislu zakona kojim se uređuju poreski 
postupak i poreska administracija.

Lice koje je 
u toku godine steklo pravo svojine na registrovanom motornom vozilu, kod čije 
registracije je porez na upotrebu motornih vozila plaćen u propisanom iznosu, 
nije u obavezi da zbog te promene plati propisani porez do isteka perioda za 
koji je motorno vozilo registrovano.

Кada lice koje nema pravo na poresko oslobođenje, 
odnosno na umanjenje poreza, u skladu sa članom 5. st. 1. i 3. ovog zakona, stekne 
u toku perioda važenja registracije pravo svojine na registrovanom motornom 
vozilu, kod čije registracije je ostvareno pravo na poresko oslobođenje, odnosno 
na umanjenje poreza, porez na upotrebu motornih vozila za to vozilo plaća u 
pripadajućem iznosu koji odgovara periodu od sticanja prava svojine na vozilu do 
isteka registracije.

Ako vlasnik vozila kod čije registracije je ostvareno pravo na umanjenje 
poreza iz člana 5. stav 3. ovog zakona, pre isteka važenja registracije prestane 
da tim vozilom obavlja auto-taksi prevoz, odnosno obuku kandidata za vozače, 
dužan je da za period od dana prestanka obavljanja te delatnosti tim vozilom do 
isteka perioda na koji je vozilo registrovano, plati pripadajući iznos poreza na 
upotrebu motornih vozila koji se utvrđuje u odnosu na razliku propisanog iznosa 
poreza za to vozilo iz člana 4. ovog zakona na dan registracije i plaćenog 
umanjenog iznosa poreza, u srazmeri sa tim periodom.


*Službeni 
glasnik RS, broj 31/2009

**Službeni 
glasnik RS, broj 101/2010

***Službeni 
glasnik RS, broj 112/2015


Član 5b.

Porez na upotrebu motornih vozila obveznik 
obračunava i uplaćuje na propisani uplatni račun javnih prihoda.

Dokaz o 
plaćenom porezu na upotrebu motornih vozila u propisanom iznosu
i dokaz o plaćenom porezu u slučaju iz člana 5a stav 4. ovog zakona
podnosi se, uz 
zahtev za izdavanje saobraćajne dozvole, odnosno registracione nalepnice, 
motornog vozila za koje se porez plaća.

*Službeni 
glasnik RS, broj 31/2009

**Službeni 
glasnik RS, broj 101/2010

***Službeni 
glasnik RS, broj 112/2015

Član 6.

Registracija vozila ne može se vršiti bez dokaza o plaćenom porezu 
na upotrebu 
motornih vozila i dokaza o plaćenom porezu u slučaju iz člana 5a stav 4. ovog člana, u propisanom iznosu.

*Službeni 
glasnik RS, broj 31/2009

**Službeni 
glasnik RS, broj 101/2010

***Službeni 
glasnik RS, broj 112/2015

Brisan je 
naziv Odeljka II (POREZ NA UPOTREBU MOBILNOG TELEFONA ) (vidi član 9. Zakona - 
101/2010-244)

Čl 7. do 12.

Brisani su 
(vidi član 10. - Zakona - 101/2010-244)

III. POREZ NA 
UPOTREBU PLOVILA

*Službeni 
glasnik RS, broj 43/2004 

**Službeni 
glasnik RS, broj 101/2010

Član 13.

Porez na upotrebu plovila plaća se na čamce, 
brodove i jahte, sa motornim pogonom, kao i na plutajuće objekte – ugostiteljske 
objekte (u daljem tekstu: plovilo).

Čamcem, brodom, jahtom, odnosno plutajućim 
objektom, u smislu ovog zakona, smatraju se čamac, brod, jahta, odnosno 
plutajući objekat, u smislu zakona kojim se uređuju plovidba i luke na 
unutrašnjim vodama.

*Službeni 
glasnik RS, broj 101/2010

Član 13a.

Poreska 
obaveza nastaje kod upisa plovila u upisnik i kod svakog produžavanja važnosti 
brodskog svedočanstva, odnosno plovidbene dozvole, odnosno plutajuće dozvole
(u daljem tekstu: upis plovila u upisnik) 
koje se vrši u skladu sa propisima kojima se uređuju plovidba i luke na 
unutrašnjim vodama, ako ovim zakonom nije drukčije propisano.

*Službeni 
glasnik RS, broj 31/2009

**Službeni 
glasnik RS, broj 101/2010

***Službeni 
glasnik RS, broj 112/2015

Član 14.

Obveznik poreza iz člana 13. ovog zakona je pravno i fizičko lice na čije ime 
se plovilo
upisuje u odgovarajući upisnik, odnosno produžava važnost 
brodskog 
svedočanstva, odnosno plovidbene dozvole, odnosno plutajuće dozvole 
u skladu sa propisima, ako ovim zakonom nije drukčije određeno. 

*Službeni 
glasnik RS, broj 31/2009

**Službeni 
glasnik RS, broj 101/2010

Član 15.

Porez na upotrebu plovila plaća se, i to:

1) na čamce – prema dužini plovila iskazanoj u 
metrima, snazi motora iskazanoj u kw, kao i postojanju, odnosno nepostojanju 
kabine plovila;

2) na brodove i jahte – prema snazi motora 
iskazanoj u kw;

3) na plutajuće objekte – ugostiteljske objekte 
prema površini iskazanoj u m2.

Porez na upotrebu plovila iznosi, za:

	
		
		
		
		
		
		Dinara
	
	
		
		
		1. Čamce (bez kabine) dužine do pet metara, 
		sa motornim pogonom
		
		
		
	
	
		
		
		1) do 7,35 kw
		
		
		3.940
	
	
		
		
		2) preko 7,35 kw do 22,05 kw
		
		
		
		5.880
	
	
		
		
		3) preko 22,05 kw do 73,60 kw
		
		
		8.490
	
	
		
		
		4) preko 73,60 kw do 96,60 kw
		
		
		13.080
	
	
		
		
		5) preko 96,60 kw do 220,62 kw
		
		
		26.160
	
	
		
		
		6) preko 220,62 kw
		
		
		39.230
	
	
		
		
		2. Čamce (bez kabine) dužine preko pet do 
		deset metara, sa motornim pogonom
		
		
		
	
	
		
		
		1) do 7,35 kw
		
		
		6.530
	
	
		
		
		2) preko 7,35 kw do 22,05 kw
		
		
		
		9.150
	
	
		
		
		3) preko 22,05 kw do 73,60 kw
		
		
		13.080
	
	
		
		
		4) preko 73,60 kw do 96,60 kw
		
		
		19.620
	
	
		
		
		5) preko 96,60 kw do 220,62 kw
		
		
		31.410
	
	
		
		
		6) preko 220,62 kw
		
		
		
		47.090
	
	
		
		
		3. Čamce (bez kabine) dužine preko deset do 
		15 metara, sa motornim pogonom
		
		
		
	
	
		
		
		1) od 7,35 kw do 22,05 kw
		
		
		
		8.490
	
	
		
		
		2) preko 22,05 kw do 73,60 kw
		
		
		14.390
	
	
		
		
		3) preko 73,60 kw do 96,60 kw
		
		
		19.620
	
	
		
		
		4) preko 96,60 kw do 220,62 kw
		
		
		39.230
	
	
		
		
		5) preko 220,62 kw
		
		
		65.390
	
	
		
		
		4. Čamce (bez kabine) dužine preko 15 do 
		manje od 20 metara, sa motornim pogonom
		
		
		
	
	
		
		
		1) od 7,35 kw do 22,05 kw
		
		
		15.710
	
	
		
		
		2) preko 22,05 kw do 73,60 kw
		
		
		
		22.230
	
	
		
		
		3) preko 73,60 kw do 96,60 kw
		
		
		32.700
	
	
		
		
		4) preko 96,60 kw do 220,62 kw
		
		
		
		48.400
	
	
		
		
		5) preko 220,62 kw
		
		
		
		71.940
	
	
		
		
		5. Čamce (sa kabinom) dužine do pet metara, 
		sa motornim pogonom
		
		
		
	
	
		
		
		1) do 7,35 kw
		
		
		6.530
	
	
		
		
		2) preko 7,35 kw do 22,05 kw
		
		
		9.810
	
	
		
		
		3) preko 22,05 kw do 73,60 kw
		
		
		14.390
	
	
		
		
		4) preko 73,60 kw do 96,60 kw
		
		
		20.920
	
	
		
		
		5) preko 96,60 kw do 220,62 kw
		
		
		30.090
	
	
		
		
		6) preko 220,62 kw
		
		
		41.860
	
	
		
		
		6. Čamce (sa kabinom) dužine preko pet do 
		15 metara, sa motornim pogonom
		
		
		
	
	
		
		
		1) do 7,35 kw
		
		
		
		11.770
	
	
		
		
		2) preko 7,35 kw do 22,05 kw
		
		
		20.920
	
	
		
		
		3) preko 22,05 kw do 73,60 kw
		
		
		26.160
	
	
		
		
		4) preko 73,60 kw do 96,60 kw
		
		
		32.700
	
	
		
		
		5) preko 96,60 kw do 220,62 kw
		
		
		41.860
	
	
		
		
		6) preko 220,62 kw
		
		
		52.310
	
	
		
		
		7. Čamce (sa kabinom) dužine preko 15 do 
		manje od 20 metara, sa motornim pogonom
		
		
		
	
	
		
		
		1) od 7,35 kw do 22,05 kw
		
		
		
		23.540
	
	
		
		
		2) preko 22,05 kw do 73,60 kw
		
		
		30.090
	
	
		
		
		3) preko 73,60 kw do 96,60 kw
		
		
		37.940
	
	
		
		
		4) preko 96,60 kw do 220,62 kw
		
		
		47.090
	
	
		
		
		5) preko 220,62 kw
		
		
		62.770
	
	
		
		
		8. Brodove i jahte sa motornim pogonom
		
		
		
	
	
		
		
		1) od 7,35 kw do 22,05 kw
		
		
		65.390
	
	
		
		
		2) preko 22,05 kw do 73,60 kw
		
		
		
		91.560
	
	
		
		
		3) preko 73,60 kw do 96,60 kw
		
		
		124.270
	
	
		
		
		4) preko 96,60 kw do 220,62 kw
		
		
		156.970
	
	
		
		
		5) preko 220,62 kw
		
		
		261.620
	
	
		
		
		9. Plutajuće objekte – ugostiteljske objekte 
		po 1 m2 površine
		
		
		1.320
	


Porez na upotrebu
plovila plaća 
se u iznosima iz stava 2.
ovog člana, odnosno 
u iznosima usklađenim shodno odredbama člana 27a ovog zakona (u daljem tekstu: 
propisani iznos poreza na upotrebu plovila).

Propisani 
iznos poreza na upotrebu plovila umanjuje se za plovila preko 
navršenih pet godina starosti, i to za:

1) 10% – kod 
plovila preko pet do osam navršenih godina 
starosti;

2) 20% – kod 
plovila preko osam do 10 navršenih godina starosti;

3) 30% – kod 
plovila preko 10 navršenih godina starosti.

*Službeni 
glasnik RS, broj 43/2004

**Službeni 
glasnik RS, broj 31/2009

***Službeni 
glasnik RS, broj 101/2010

****Službeni glasnik RS, broj 119/2017

Član 15a

Porez na upotrebu plovila ne plaća se na brodove i 
na plutajuće objekte – ugostiteljske objekte, koji obvezniku neposredno služe za 
obavljanje njegove registrovane delatnosti.

*Službeni 
glasnik RS, broj 101/2010

Član 16.

Porez na 
upotrebu plovila obveznik obračunava i uplaćuje na propisani uplatni račun 
javnih prihoda.

Dokaz o plaćenom porezu na upotrebu plovila u 
propisanom iznosu i dokaz o plaćenom porezu u slučaju iz člana 16a stav 3. ovog 
člana obveznik podnosi uz zahtev za upis plovila u upisnik organu nadležnom za 
upis plovila u upisnik.

Upis plovila u upisnik može se izvršiti samo uz dokaz, odnosno dokaze, 
iz stava 2. ovog člana ili uz dokaz da brod, odnosno 
plutajući objekat – ugostiteljski objekat, poreskom obvezniku neposredno služi za 
obavljanje njegove registrovane delatnosti.

Dokazom da 
brod, odnosno plutajući objekat – ugostiteljski objekat, poreskom obvezniku 
neposredno služi za obavljanje njegove registrovane delatnosti, smatraju se overena 
kopija dokumenta na osnovu koga je izvršena registracija, odnosno izvod o 
registrovanom podatku, izdat od nadležnog organa koji sadrži delatnost poreskog 
obveznika, za čije obavljanje je potrebno posedovanje plovila, sa priloženom 
overenom izjavom poreskog obveznika, odnosno njegovog ovlašćenog lica, o broju i 
vrsti, odnosno vrstama brodova u skladu sa članom 15. ovog zakona, odnosno broju 
i površini plutajućih objekata – ugostiteljskih objekata, koji obvezniku 
neposredno služe za obavljanje njegove registrovane delatnosti, sa naznakom vrste 
te delatnosti. Overe, odnosno izvod, ne mogu biti stariji od šest meseci u 
odnosu na dan podnošenja zahteva iz stava 2. ovog člana.

*Službeni 
glasnik RS, broj 31/2009

**Službeni 
glasnik RS, broj 101/2010

***Službeni glasnik RS, broj 112/2015

Član 16a

Plaćeni porez 
na upotrebu plovila, za plovilo koje je uništeno, odnosno brisano iz upisnika, 
odnosno otuđeno, pre isteka važnosti brodskog svedočanstva, odnosno plovidbene 
dozvole, odnosno plutajuće dozvole,
odnosno za plovilo za koje nadležnom organu nisu pruženi dokazi iz člana 16. 
stav 4. ovog zakona o ispunjenju uslova za ostvarivanje prava iz člana 15a ovog 
zakona, ne smatra se više ili pogrešno plaćenim 
porezom, u smislu zakona kojim se uređuju poreski postupak i poreska 
administracija.

Lice koje je u toku godine steklo pravo svojine na 
plovilu upisanom u upisnik, odnosno kome je produžena važnost brodskog 
svedočanstva, plovidbene dozvole, odnosno plutajuće dozvole, za koje je porez na 
upotrebu plovila plaćen u propisanom iznosu, nije u obavezi da zbog te promene 
plati porez na upotrebu plovila, osim ako se zbog toga mora izvršiti novi upis 
plovila u upisnik, odnosno produženje važnosti brodskog svedočanstva, odnosno 
plovidbene dozvole, odnosno plutajuće dozvole, u skladu sa propisima.

Ako je obveznik pre isteka važenja upisa, odnosno 
važnosti brodskog svedočanstva, odnosno plovidbene dozvole, odnosno plutajuće 
dozvole, prestao da obavlja registrovanu delatnost plovilom kod čijeg upisa u 
upisnik je ostvareno pravo na oslobođenje iz člana 15a ovog zakona, dužan je da 
za period od dana prestanka obavljanja te delatnosti tim plovilom do isteka 
perioda na koji je plovilo upisano u upisnik, plati pripadajući iznos poreza na 
upotrebu plovila koji se utvrđuje srazmerno tom periodu, u odnosu na porez za to 
plovilo iz člana 15. ovog zakona na dan upisa u upisnik.

*Službeni 
glasnik RS, broj 101/2010

**Službeni 
glasnik RS, broj 112/2015

IV. POREZ NA 
UPOTREBU VAZDUHOPLOVA 

*Službeni 
glasnik RS, broj 101/2010

Član 17.

Porez na upotrebu vazduhoplova plaća se na civilne vazduhoplove na motorni 
pogon, kada se koriste za sopstveni prevoz, odnosno za sportsko i amatersko 
letenje (u daljem tekstu: vazduhoplovi).

Porez na upotrebu vazduhoplova plaća se kod upisa vazduhoplova u registar 
vazduhoplova Republike Srbije ili evidenciju vazduhoplova Republike Srbije (u 
daljem tekstu: registar) i kod svakog produženja važenja potvrde o proveri 
plovidbenosti, koji se vrše u skladu sa propisima kojima se uređuje vazdušni 
saobraćaj, ako ovim zakonom nije drukčije propisano.

*Službeni 
glasnik RS, broj 101/2010

Član 18.

Obveznik poreza na upotrebu vazduhoplova iz člana 
17. ovog zakona je pravno i fizičko lice na čije ime se vazduhoplov upisuje u 
registar, odnosno kome se produžava važenje potvrde o proveri plovidbenosti, u 
skladu sa propisima kojima se uređuje vazdušni saobraćaj, ako ovim zakonom nije 
drukčije propisano.

*Službeni 
glasnik RS, broj 101/2010

Član 19.

Porez iz člana 17. ovog zakona plaća se na vazduhoplove
na motorni pogon, kada se 
koriste za: 

	
		
		
		1. 
		Sopstveni prevoz
		
		
		Dinara
	
	
		
		
		1) 
		veličine do 6 sedišta
		
		
		
		1.110.310
	
	
		
		
		2) preko 
		6 do 12 sedišta
		
		
		
		2.220.650
	
	
		
		
		3) preko 
		12 do 20 sedišta
		
		
		2.775.830
	
	
		
		
		4) preko 
		20 sedišta
		
		
		
		3.331.000
	
	
		
		
		2. Sportsko, odnosno amatersko letenje
		
		
		
	
	
		
		
		1) veličine do četiri sedišta
		
		
		
		666.210
	
	
		
		
		2) preko 4 sedišta
		
		
		
		1.110.310
	


Porez na upotrebu vazduhoplova
plaća se u iznosima iz stava 1. ovog člana, odnosno u 
iznosima usklađenim shodno odredbama člana 27a ovog zakona (u daljem tekstu: 
propisani iznos poreza na upotrebu vazduhoplova
).

Propisani 
iznos poreza na upotrebu vazduhoplova 
umanjuje se za vazduhoplove
preko navršenih pet godina starosti, i to za:

1) 10% – kod 
vazduhoplova 
preko pet do osam navršenih godina starosti;

2) 20% – kod 
vazduhoplova 
preko osam do 10 navršenih godina starosti;

3) 30% – kod 
vazduhoplova 
preko 10 navršenih godina starosti.

Porez na 
upotrebu vazduhoplova 
ne plaća se na vazduhoplove
na motorni pogon 
koji se koriste za sport, a vlasništvo su Vazduhoplovnog saveza Srbije ili 
njegovih članova (klubova i sportista) koji poseduju potvrdu o članstvu izdatu od 
tog saveza.

*Službeni 
glasnik RS, broj 43/2004 

**Službeni 
glasnik RS, broj 31/2009

***Službeni 
glasnik RS, broj 101/2010

****Službeni glasnik RS, broj 119/2017

Član 20.

Porez na 
upotrebu vazduhoplova 
obveznik obračunava i uplaćuje na propisani uplatni 
račun javnih prihoda.

Obveznik poreza na upotrebu vazduhoplova
koji traži upis vazduhoplova u 
registar,  odnosno produženje važenja potvrde o proveri plovidbenosti 
 prilikom podnošenja zahteva dužan je da uz zahtev priloži i dokaz da je izvršio 
uplatu poreza na upotrebu vazduhoplova
u propisanom iznosu
i dokaz o plaćenom porezu u slučaju iz člana 20a stav 3. ovog zakona.

Upis 
vazduhoplova u registar, odnosno produženje važenja potvrde o proveri 
plovidbenosti, može se izvršiti samo uz dokaz o plaćenom porezu 
iz 
stava 2. ovog člana.

*Službeni 
glasnik RS, broj 31/2009

**Službeni 
glasnik RS, broj 101/2010

***Službeni 
glasnik RS, broj 112/2015

Član 20a

Plaćeni porez 
na upotrebu vazduhoplova, za vazduhoplov koji je uništen, odnosno brisan iz 
registra, odnosno otuđen, pre isteka važenja potvrde o proveri plovidbenosti,
odnosno za koji nadležnom organu nisu pruženi dokazi o ispunjenju uslova 
za ostvarivanje prava iz člana 19. stav 4. ovog zakona, ne 
smatra se više ili pogrešno plaćenim porezom, u smislu zakona kojim se uređuju 
poreski postupak i poreska administracija.

Lice koje je u toku godine steklo pravo svojine na 
vazduhoplovu upisanom u registar, odnosno kome nije isteklo važenje potvrde o 
proveri plovidbenosti, za koju je porez na upotrebu vazduhoplova plaćen u 
propisanom iznosu, nije u obavezi da zbog te promene plati porez na upotrebu 
vazduhoplova, osim ako se zbog toga mora izvršiti novi upis u registar, odnosno 
izdavanje potvrde o proveri plovidbenosti, u skladu sa propisima kojima se 
uređuje vazdušni saobraćaj.

Obveznik koji je vazduhoplov za koji je ostvareno 
pravo na oslobođenje iz člana 19. stav 4. ovog zakona prestao da koristi za 
sport, odnosno obveznik kome je prestalo svojstvo člana Vazduhoplovnog saveza 
Srbije, pre isteka važenja upisa vazduhoplova u registar, odnosno važnosti 
potvrde o proveri plovidbenosti, dužan je da plati pripadajući iznos poreza na 
upotrebu vazduhoplova za taj vazduhoplov, za period od dana prestanka korišćenja 
za sport, odnosno prestanka članstva Vazduhoplovnog saveza Srbije, do isteka 
perioda na koji je vazduhoplov upisan u registar, odnosno na koji je produžena 
važnost potvrde o proveri plovidbenosti, koji se utvrđuje srazmerno tom periodu 
u odnosu na porez za taj vazduhoplov iz člana 19. st. 1. do 3. ovog zakona na 
dan upisa u registar, odnosno produženja potvrde o proveri plovidbenosti.

*Službeni 
glasnik RS, broj 101/2010

**Službeni 
glasnik RS, broj 112/2015

V. POREZ NA 
REGISTROVANO ORUŽJE

Član 21.

Porez na registrovano oružje plaća se za svaku kalendarsku godinu, na 
registrovano oružje utvrđeno ovim zakonom, i to na:

1) automatsku pušku;

2) poluautomatsku pušku;

3) oružje za ličnu bezbednost za koje je izdat oružni list za držanje oružja, 
odnosno kolekcionarska dozvola, odnosno dozvola za nošenje oružja, osim na gasne 
sprejeve i na uređaje za izazivanje elektrošokova (elektrošokere ili 
paralizatore).

*Službeni 
glasnik RS, broj 112/2015

Član 22.

Obaveza 
plaćanja poreza na registrovano oružje nastaje danom izdavanja
oružnog lista, odnosno kolekcionarske dozvole, 
odnosno dozvole za nošenje oružja, za oružje iz člana 21. ovog zakona.

*Službeni 
glasnik RS, broj 31/2009

**Službeni 
glasnik RS, broj 112/2015

Član 23.

Obveznik poreza na registrovano oružje je lice na koje glasi oružni list, 
odnosno kolekcionarska dozvola, odnosno dozvola za nošenje oružja.

Ako je za više lica izdat oružni list, odnosno kolekcionarska dozvola, odnosno 
dozvola za nošenje jednog istog oružja, poreski obveznik je vlasnik oružja.

*Službeni 
glasnik RS, broj 112/2015



Član 24.

Porez na registrovano oružje plaća se u godišnjem iznosu, po svakom komadu 
oružja, i to na:

	
		
		
		
		
		
		dinara
		
	
	
		
		
		1) automatsku pušku
		
		
		
		13.280
		
	
	
		
		
		2) poluautomatsku pušku
		
		
		
		5.330
		
	
	
		
		
		3) oružje za ličnu bezbednost za koje je 
		izdat oružni list za držanje oružja, odnosno kolekcionarska dozvola
		
		
		
		3.600
		
	
	
		
		
		4) oružje za ličnu bezbednost za koje su 
		izdati oružni list za držanje, odnosno kolekcionarska dozvola, kao i 
		dozvola za nošenje oružja
		
		
		
		17.940
		
	


*Službeni 
glasnik RS, broj 112/2015

**Službeni glasnik RS, broj 119/2017

Član 24a

Na registrovano oružje iz člana 21. ovog zakona za koje je u toku kalendarske 
godine nastala poreska obaveza, porez na registrovano oružje za tu godinu 
utvrđuje se i plaća u pripadajućem iznosu u odnosu na iznos poreza iz člana 24. 
ovog zakona, koji je srazmeran periodu od nastanka poreske obaveze do isteka te 
kalendarske godine.

Na registrovano oružje iz člana 21. ovog zakona za koje je pravosnažnim rešenjem 
nadležnog organa oduzet oružni list, odnosno kolekcionarska dozvola, odnosno 
dozvola za nošenje oružja, porez na registrovano oružje za tu godinu utvrđuje se 
i plaća u pripadajućem iznosu u odnosu na iznos poreza iz člana 24. ovog zakona, 
koji je srazmeran periodu od početka te kalendarske godine, odnosno od nastanka 
poreske obaveze u toj godini, do dana pravosnažnosti rešenja nadležnog organa.

Ako je porez na registrovano oružje utvrđen i plaćen za godinu u kojoj je 
pravosnažnim rešenjem nadležnog organa oduzet oružni list, odnosno kolekcionarska 
dozvola, odnosno dozvola za nošenje oružja, pripadajući iznos poreza za period od 
dana pravosnažnosti rešenja o oduzimanju oružnog lista, odnosno dozvole, do isteka 
te godine, smatra se više plaćenim porezom, u skladu sa zakonom kojim se uređuju 
poreski postupak i poreska administracija.

Za registrovano oružje iz člana 24. tačka 3) ovog zakona za koje obveznik u toku 
kalendarske godine dobije dozvolu za nošenje oružja, poreska obaveza za tu godinu 
iz tačke 3) tog člana uvećava se za pripadajući iznos, koji se obračunava u 
odnosu na razliku iznosa poreza iz tač. 4) i 3) tog člana srazmerno periodu od 
dana izdavanja dozvole za nošenje oružja do isteka te kalendarske godine.

Porez na registrovano oružje utvrđuje se i plaća u pripadajućem iznosu koji se 
utvrđuje na način iz st. 2. i 3. ovog člana, za registrovano oružje, i to:

1) za koje u toku kalendarske godine istekne a ne produži se važnost oružnog 
lista, odnosno kolekcionarske dozvole, odnosno dozvole za nošenje oružja;

2) koje se u toku kalendarske godine onesposobi, u skladu sa zakonom kojim se 
uređuju oružje i municija;

3) na kome se u toku kalendarske godine prenese pravo svojine;

4) kad u toku kalendarske godine nastupi smrt obveznika;

5) kad nastupe druge činjenice, u skladu sa zakonom kojim se uređuju oružje i 
municija, koje dovode do prestanka poreske obaveze u skladu sa ovim zakonom.

*Službeni 
glasnik RS, broj 112/2015

Član 25.

Porez na 
registrovano oružje ne plaća se na: 

1) oružje 
registrovano za potrebe obavljanja posla u državnom organu ilidržavnoj organizaciji 
(službeno oružje) u čijoj su nadležnosti poslovi za čije obavljanje je potrebno 
i propisima uređeno držanje, odnosno držanje i nošenje oružja, 

2) oružje streljačkih organizacija i streljačkih klubova,
 

3) 
brisana je (vidi član 10. Zakona – 43/2004-7)

4) oružje 
koje je obveznik dobio na poklon kao nagradu ili prilikom odlaska u penziju, od Vojske Srbije, odnosno vojske država čiji je pravni sledbenik Republika 
Srbija, ili od organa nadležnog za unutrašnje poslove Republike Srbije, odnosno 
organa nadležnog za unutrašnje poslove države čiji je pravni sledbenik Republika 
Srbija, a najviše na jedno od dobijenih registrovanih oružja za koje je 
propisana najniža visina poreza,

5) oružje koje ovlašćeni proizvođači oružja i 
municije koriste kao osnovno sredstvo (opremu) u procesu namenske proizvodnje,

6) brisana je 
(vidi član 10. Zakona – 43/2004-7)

Oslobođenje za 
streljačku organizaciju primenjuje se samo za oružje koje je trajno smešteno u 
skladištu ili drugim obezbeđenim prostorijama organizacije. 

*Službeni 
glasnik RS, broj 80/2002 

**Službeni 
glasnik RS, broj 31/2009

Član 26.

Porez na 
registrovano oružje utvrđuje rešenjem nadležni poreski organ, na osnovu podataka 
koje mu
za oružje iz člana 21. ovog zakona dostavlja republički organ uprave zadužen za unutrašnje poslove koji je 
izdao 
ispravu o registrovanju oružja.


Republički organ uprave zadužen za unutrašnje poslove dužan je da podatke 
iz stava 1. ovog člana dostavi nadležnom poreskom organu u roku od 15 dana od 
dana:

1) izdavanja oružnog lista, odnosno kolekcionarske 
dozvole, odnosno dozvole za nošenje oružja;

2) pravosnažnosti rešenja o oduzimanju oružnog lista, 
odnosno kolekcionarske dozvole, odnosno dozvole za nošenje oružja;

3) isticanja važnosti oružnog lista, odnosno 
kolekcionarske dozvole, odnosno dozvole za nošenje oružja, koja nije produžena;

4) prijave onesposobljavanja oružja;

5) prenosa prava svojine na registrovanom oružju;

6) preuzimanja oružja od strane tog organa nakon 
smrti vlasnika;

7) nastupanja drugih činjenica, u skladu sa zakonom 
kojim se uređuju oružje i municija, koje dovode do nastanka ili prestanka 
poreske obaveze u skladu sa ovim zakonom.

Poreski obveznik 
plaća porez na registrovano oružje u roku od 15 dana od dana dostavljanja rešenja 
iz stava 1. ovog člana. 

Nadležnost 
poreskog organa određuje se prema mestu prebivališta, odnosno sedišta poreskog 
obveznika. 

*Službeni glasnik RS, broj 112/2015

VI. SHODNA 
PRIMENA DRUGIH ZAКONA 

Član 27.

U pogledu plaćanja poreza, kamate, prinudne naplate i ostalog što nije uređeno 
ovim zakonom, primenjuju se odredbe zakona kojim se uređuje
poreski postupak i poreska administracija.

*Službeni 
glasnik RS, broj 43/2004 

VIa USКLAĐIVANJE IZNOSA POREZA

*Službeni 
glasnik RS, broj 43/2004 

Član 27a.

Za plaćanje 
poreza za narednu godinu, iznosi poreza iz 
čl. 4, 15, 19. i 24. ovog zakona 
usklađuju se u decembru mesecu indeksom potrošačkih cena za prethodnih 
dvanaest meseci, prema podacima republičke organizacije nadležne za poslove 
statistike. 

Izuzetno od stava 1. ovog člana, za plaćanje poreza za 2005. godinu, iznosi 
poreza iz čl. 4, 10, 15, 19. i 24. ovog zakona uskladiće se u decembru mesecu 
2004. godine stopom rasta cena na malo za period od prvog narednog meseca od 
dana stupanja na snagu ovog zakona do kraja novembra 2004. godine, prema podacima 
republičke organizacije nadležne za poslove statistike.

Prilikom 
usklađivanja dinarskih iznosa poreza, u skladu sa stavom 1. ovog člana, osnovica 
za usklađivanje su poslednji objavljeni dinarski iznosi poreza, pri čemu se 
zaokruživanje vrši tako što se iznos do pet dinara ne uzima u obzir, a iznos 
preko pet dinara zaokružuje na deset dinara.

Vlada, 
na predlog ministarstva nadležnog za poslove finansija, objavljuje usklađene 
dinarske iznose poreza iz stava 1. ovog člana.

*Službeni 
glasnik RS, broj 43/2004 

**Službeni 
glasnik RS, broj 31/2009

***Službeni 
glasnik RS, broj 101/2010

VII. КAZNENE 
ODREDBE 

Član 28.


Prestao je da važi (vidi član 85. Zakona - 68/2014-3)

Član 28a

Novčanom kaznom u iznosu od 100.000 do 500.000 dinara 
kazniće se za prekršaj pravno lice – obveznik poreza koji u propisanom roku ne 
uplati porez iz čl. 5b, 16, 20. i 26. ovog zakona.

Novčanom kaznom u iznosu od 5.000 do 50.000 dinara 
kazniće se za prekršaj i odgovorno lice u pravnom licu iz stava 1. ovog člana.

Novčanom kaznom u iznosu od 5.000 do 50.000 dinara 
kazniće se za prekršaj fizičko lice – obveznik poreza koji u propisanom roku ne 
uplati porez iz čl. 5b, 16, 20. i 26. ovog zakona.

Novčanom kaznom u iznosu od 5.000 do 50.000 dinara kazniće se za prekršaj 
odgovorno lice u organu nadležnom za registraciju motornog vozila, ako 
registraciju izvrši bez dokaza o plaćenom porezu na upotrebu motornih vozila u 
propisanom iznosu (član 6).

Novčanom kaznom u iznosu od 5.000 do 50.000 dinara kazniće se za prekršaj 
odgovorno lice u organu nadležnom za poslove upisa plovila u upisnik, odnosno za 
produženje važnosti brodskog svedočanstva, odnosno plovidbene dozvole, odnosno 
plutajuće dozvole, ako upis plovila, odnosno produženje važnosti brodskog 
svedočanstva, odnosno plovidbene dozvole, odnosno plutajuće dozvole, izvrši bez 
dokaza o plaćenom porezu na upotrebu plovila u propisanom iznosu (član 16. stav 
3).

Novčanom kaznom u iznosu od 5.000 do 50.000 dinara kazniće se za prekršaj 
odgovorno lice u organu nadležnom za poslove upisa vazduhoplova u registar, 
odnosno za produženje roka važnosti uverenja o plovidbenosti, ako upis 
vazduhoplova, odnosno produženje važenja potvrde o proveri plovidbenosti, izvrši 
bez dokaza o plaćenom porezu na upotrebu vazduhoplova u propisanom iznosu (član 
20. stav 3).

Novčanom kaznom u iznosu od 5.000 do 50.000 dinara kazniće se za prekršaj 
odgovorno lice u republičkom organu uprave zaduženom za unutrašnje poslove, ako 
ne dostavi, odnosno ne dostavi u propisanom roku, podatke iz člana 26. stav 2. 
ovog zakona.

*Službeni glasnik RS, broj 112/2015

VIII. PRELAZNE I 
ZAVRŠNE ODREDBE 

Član 29.

Stupanjem na 
snagu ovog zakona prestaju da važe odredbe člana 1. stav 1. tač. 4) do 6) i 
odredbe čl. 8. do 21. Zakona o obezbeđivanju sredstava za sprovođenje socijalnog 
programa Republike Srbije („Službeni glasnik RS”, br. 44/98 i 48/99).

Član 30.

Obaveza plaćanja 
poreza na upotrebu mobilnog telefona iz člana 7. tačka 1) ovog zakona za 
korisnike usluga mobilne telefonije koji imaju to svojstvo na dan stupanja na 
snagu ovog zakona nastaje narednog meseca od dana stupanja na snagu ovog zakona, 
a porez se obračunava i naplaćuje: 

1) kod 
„postpejd” korisnika – preko fakture (računa) za izvršene usluge mobilne 
telefonije u tom mesecu; 

2) kod „pripejd” 
korisnika – putem posebne uplatnice koju je davalac usluga mobilne telefonije 
dužan da pošalje poreskom obvezniku, na adresu navedenu u ugovoru iz člana 11. 
stav 1. tačka 1) ovog zakona, sa naznačenom svrhom („porez na upotrebu mobilnog 
telefona”) i uplatnim računom budžeta Republike.

Član 31.

Odredbe čl. 
21–26. ovog zakona primenjuju se od 1. januara 2001. godine. 

Ako je 
republički organ uprave zadužen za unutrašnje poslove do dana stupanja na snagu 
ovog zakona izdao obvezniku poreza na registrovano oružje oružni list za držanje 
oružja za ličnu bezbednost, oružni list za držanje i nošenje oružja ili dozvolu za 
nošenje oružja za ličnu bezbednost, dužan je da u roku od 15 dana od dana stupanja 
na snagu ovog zakona, dostavi podatke iz člana 26. ovog zakona nadležnom 
poreskom organu.

Član 32.

Ovaj zakon stupa 
na snagu osmog dana od dana objavljivanja u „Službenom glasniku Republike Srbije".



ODREDBE КOJE 
NISU UNETE U “PREČIŠĆEN TEКST“ ZAКONA



Zakon o 
izmenama i dopunama Zakona o porezima na upotrebu, držanje i nošenje dobara: 
„Službeni glasnik RS“, broj 80/2002-26



Član 3.

Ovaj zakon 
stupa na snagu osmog dana od dana objavljivanja u „Službenom glasniku Republike 
Srbije”, a primenjivaće se od 1. januara 2003. godine.



Zakon o 
izmenama i dopunama Zakona o porezima na upotrebu, držanje i nošenje dobara: 
„Službeni glasnik RS“, broj 43/2004-7



Član 7.

Porez na 
upotrebu i držanje čamaca usmerava se na poseban račun i služiće za obnovu 
Hilandara.

Član 13.



Odredba člana 
3. ovog zakona primenjuje se za plaćanje poreza počev od narednog meseca od dana 
stupanja na snagu ovog zakona, s tim što obaveza plaćanja poreza na upotrebu 
mobilnog telefona prestaje sa izvršenjem obaveza po tom osnovu nastalih do 31. 
decembra 2004. godine.

Odredbe čl. 
9. i 10. ovog zakona primenjuju se od 1. januara 2004. godine.

Član 14.



Ovaj zakon 
stupa na snagu osmog dana od dana objavljivanja u „Službenom glasniku Republike 
Srbije”.



Zakon o 
izmenama i dopunama Zakona o porezima na upotrebu, držanje i nošenje dobara: 
„Službeni glasnik RS“, broj 31/2009-86



Član 33.

Prvo 
usklađivanje iznosa poreza na upotrebu motornih vozila, poreza na upotrebu čamaca 
i poreza na upotrebu vazduhoplova i letilica, propisanih ovim zakonom, za 
plaćanje u 2010. godini, izvršiće se u decembru 2009. godine stopom rasta cena na 
malo, za period od prvog dana narednog meseca od dana stupanja na snagu ovog 
zakona do 30. novembra 2009. godine, prema podacima republičkog organa nadležnog 
za poslove statistike, pri čemu se zaokruživanje vrši tako što se iznos do pet 
dinara ne uzima u obzir, a iznos preko pet dinara zaokružuje na deset dinara.

Vlada će, na 
predlog ministarstva nadležnog za poslove finansija, objaviti usklađene dinarske 
iznose poreza iz stava 1. ovog člana.  

Član 34.

Od dana 
stupanja na snagu ovog zakona neće se primenjivati iznosi poreza na upotrebu 
motornih vozila i poreza na upotrebu vazduhoplova i letilica, usklađeni do 
početka primene ovog zakona saglasno odredbi člana 27a Zakona o porezima na 
upotrebu, držanje i nošenje dobara („Službeni glasnik RS”, br. 26/01, 80/02, 
43/04, 132/04, 112/05, 114/06, 118/07 i 114/08).

Član 35.

Porez na 
upotrebu mobilnog telefona propisan ovim zakonom obračunava se i plaća od prvog 
dana narednog meseca od dana stupanja na snagu ovog zakona.

Član 36.

Ovaj zakon 
stupa na snagu osmog dana od dana objavljivanja u „Službenom glasniku Republike 
Srbije”



Zakon o 
izmenama i dopunama zakona o porezima na upotrebu, držanje i nošenje dobara: 
"Službeni glasnik RS", broj 101/2010-244



Član 27.

Porez na 
upotrebu mobilnog telefona na usluge mobilne telefonije za koje „pripejd” 
korisnici uplatu izvrše do 31. decembra 2010. godine, odnosno koje „postpejd” 
korisnicima budu izvršene do 31. decembra 2010. godine, utvrdiće se, naplatiti i 
uplatiti na propisani uplatni račun javnih prihoda u skladu sa odredbama Zakona 
o porezima na upotrebu, držanje i nošenje dobara („Službeni glasnik RS”, br. 
26/01, 80/02, 43/04, 132/04, 112/05, 114/06, 118/07, 114/08, 31/09, 106/09 i 
95/10), pod pretnjom novčanih kazni za prekršaj iz člana 28. tog zakona.

Član 28.

Prvo 
usklađivanje iznosa poreza na upotrebu motornih vozila i poreza na upotrebu 
plovila, propisanih ovim zakonom, za plaćanje u 2012. godini, izvršiće se u 
decembru 2011. godine indeksom potrošačkih cena, za period od prvog dana 
narednog meseca od dana stupanja na snagu ovog zakona do 30. novembra 2011. 
godine, prema podacima republičkog organa nadležnog za poslove statistike, pri 
čemu se zaokruživanje vrši tako što se iznos do pet dinara ne uzima u obzir, a 
iznos preko pet dinara zaokružuje na deset dinara.

Vlada će, na 
predlog ministarstva nadležnog za poslove finansija, objaviti usklađene dinarske 
iznose poreza iz stava 1. ovog člana.

Član 29.

Od dana 
stupanja na snagu ovog zakona neće se primenjivati iznosi poreza na upotrebu 
motornih vozila iz člana 4. stav 1. tačka 2. podtač. 5) i 6) Zakona o porezima 
na upotrebu, držanje i nošenje dobara („Službeni glasnik RS”, br. 26/01, 80/02, 
43/04, 132/04, 112/05, 114/06, 118/07, 114/08, 31/09, 106/09 i 95/10) i poreza 
na upotrebu plovnih objekata, usklađeni do početka primene ovog zakona saglasno 
odredbi člana 27a tog zakona, za plaćanje u 2011. godini.

Član 30.

Ovaj zakon 
stupa na snagu 1. januara 2011. godine.



Zakon o izmenama i 
dopunama zakona o porezima na upotrebu, držanje i nošenje dobara: "Službeni 
glasnik RS", broj 112/2015-3



Član 18.

Prvo usklađivanje iznosa poreza na registrovano oružje, za plaćanje u 
2017. godini, izvršiće se u decembru 2016. godine indeksom potrošačkih cena, za 
period od 1. januara 2016. godine do 30. novembra 2016. godine, prema podacima 
republičkog organa nadležnog za poslove statistike, pri čemu se zaokruživanje 
vrši tako što se iznos do pet dinara ne uzima u obzir, a iznos preko pet dinara 
zaokružuje na deset dinara.

Vlada će, na predlog ministarstva nadležnog za poslove finansija, 
objaviti usklađene dinarske iznose poreza iz stava 1. ovog člana.

Član 19.

Od dana stupanja na snagu ovog zakona neće se primenjivati iznosi poreza 
na registrovano oružje, usklađeni do početka primene ovog zakona za plaćanje u 
2016. godini, saglasno odredbi člana 27a Zakona o porezima na upotrebu, držanje i 
nošenje dobara („Službeni glasnik RS”, br. 26/01, 80/02, 43/04, 132/04, 112/05, 
114/06, 118/07, 114/08, 31/09, 106/09, 95/10, 101/10, 24/11, 100/11, 120/12, 
113/13, 68/14 – dr. zakon i 140/14).

Porez na registrovano oružje za 2016. godinu utvrđivaće se u skladu sa 
ovim zakonom.

Član 20.

Ovaj zakon stupa na snagu 1. januara 2016. godine.



