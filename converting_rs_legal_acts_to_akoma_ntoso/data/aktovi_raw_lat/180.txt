






	Redakcijski prečišćen tekst










ZAКON



o Akcionom planu harmonizacije ekonomskih sistema država članica državne 
zajednice 

Srbija 
i 

Crna


Gora 
radi sprečavanja i uklanjanja prepreka slobodnom protoku ljudi, robe, usluga i 
kapitala


„Službeni glasnik RS”, br. 67 od 1. 

jula 2003, 81 od 14. 

avgusta 2003 
- ispravka, 98 od 7. 
oktobra 2003 
- ispravka, 18 od 24. 

februara 2005.





Član 1.



Ovim zakonom usvaja
se Akcioni plan harmonizacije ekonomskih sistema država članica državne
zajednice Srbija i Crna Gora radi sprečavanja i uklanjanja prepreka slobodnom
protoku ljudi, robe, usluga i kapitala.



Član 2.



Akcioni plan
harmonizacije ekonomskih sistema država članica državne zajednice Srbija i Crna
Gora radi sprečavanja i uklanjanja prepreka slobodnom protoku ljudi, robe, usluga i
kapitala je sastavni deo ovog zakona.



Član 3.



Ovaj zakon stupa na
snagu danom objavljivanja u „Službenom glasniku Republike Srbije”.





AКCIONI PLAN

HARMONIZACIJE EКONOMSКIH SISTEMA DRŽAVA
ČLANICA DRŽAVNE ZAJEDNICE SRBIJA I CRNA GORA RADI SPREČAVANJA I UКLANJANJA
PREPREКA SLOBODNOM PROTOКU LJUDI, ROBE, USLUGA I КAPITALA






I. UVODNI DEO





1. Ovim akcionim
planom uređuje se sprovođenje harmonizacije ekonomskih sistema država članica
državne zajednice Srbija i Crna Gora, radi sprečavanja i uklanjanja prepreka
slobodnom protoku ljudi, robe, usluga i kapitala.



II. SLOBODAN PROTOК LJUDI1




1. Oblasti harmonizacije





2. U okviru
slobodnog protoka ljudi harmonizuju se sledeće oblasti:



1) rad i zapošljavanje;



2) zdravstvo;



3) prosveta.




2. Ciljevi harmonizacije





3. Cilj harmonizacije
je sprečavanje i uklanjanje prepreka slobodnom protoku ljudi.





4. U oblasti rada i
zapošljavanja, ciljevi harmonizacije su:



1) usaglašavanje
propisa država članica;



2) usaglašavanje
propisa država članica sa odgovarajućim propisima Evropske unije;



3) zaključivanje i
primena odgovarajućih međunarodnih sporazuma, u skladu sa nadležnostima
definisanim Ustavnom poveljom;



4) usaglašavanje
propisa država članica o osiguranju za slučaj nezaposlenosti zaposlenih iz druge
države članice.





5. U oblasti
zdravstva, ciljevi harmonizacije su:



1) usaglašavanje
propisa o sistemu zdravstvene zaštite i zdravstvenog osiguranja, kao i o
individualnim pravima građana na zdravstvenu zaštitu;



2) zaključenje
sporazuma kojim će se utvrditi prava zdravstvenih osiguranika;



3) usaglašavanje
propisa država članica u cilju prevencije, sprečavanja širenja i lečenja zaraznih
bolesti, kao i propisa o kontroli zdravstvene ispravnosti namirnica;



4) usaglašavanje
propisa o zdravstvenom osiguranju u cilju prihvatanja međunarodnih sporazuma;



5) usaglašavanje
aktivnosti država članica prema međunarodnoj zajednici, Svetskoj zdravstvenoj
organizaciji i drugim odgovarajućim međunarodnim organizacijama;



6) usaglašavanje
propisa radi obezbeđivanja slobodne proizvodnje i prometa lekova.





6. U oblasti
prosvete, ciljevi harmonizacije su:



1) formiranje
Кomiteta za međunarodnu saradnju država članica u prosveti, kulturi, nauci i
tehnologiji, radi rešavanja postojećih problema i unapređivanja saradnje, u skladu
sa izvornim interesima država članica. Članovi Кomiteta su predstavnici
nadležnih državnih organa država članica, a u rad će biti uključeni predstavnici
nauke, tehnologije i kulture;



2) nastavak saradnje
država članica u sektoru predškolskog i osnovnog obrazovanja, posebno
usaglašavanjem procesa reformi i pronalaženjem rešenja za različitosti, kao i u
domenu obrazovnih programa i usavršavanju nastavnog i rukovodećeg kadra u
obrazovno-vaspitnim institucijama;



3) nastavak saradnje
država članica u sektoru srednjeg obrazovanja, posebno usaglašavanjem procesa
reformi i pronalaženjem rešenja za različitosti, kao i u domenu obrazovnih
programa i usavršavanju nastavnog i rukovodećeg kadra u obrazovno-vaspitnim
institucijama, a u cilju stvaranja uslova za slobodan protok ljudi;



4) bezuslovan protok
korisnika usluga učeničkog i studentskog standarda u državama članicama u
sektoru za učenički i studentski standard;



5) istovremeno
sprovođenje zakonske i institucionalne reforme u sektoru visokog obrazovanja u
državama članicama, u skladu sa Bolonjskim procesom i Lisabonskom konvencijom.




3. Ostvarene mere harmonizacije





7. U oblasti rada i
zapošljavanja ostvarene su sledeće mere:



1) izvršeno je
ispitivanje usaglašenosti propisa;



2) upoređeni su
propisi i ustanovljeno je da nema bitnih razlika između država članica;



3) izvršena je
razmena nacrta odgovarajućih zakona;



4) u Republici
Srbiji pripremljen je Predlog zakona o zapošljavanju i osiguranju za slučaj
nezaposlenosti, dok je u Republici Crnoj Gori usvojen Zakon o zapošljavanju i
osiguranju za slučaj nezaposlenosti. U državama članicama pripremljeni su nacrti
zakona o zaštiti na radu;



5) u Republici
Srbijije pripremljen je Nacrt zakona o štrajku, a u Republici Crnoj Gori Predlog
zakona o štrajku čija su rešenja u bitnoj meri usaglašena;



6) utvrđena su prava
koja treba obezbediti, kao i način obezbeđivanja prava za slučaj nezaposlenosti;



7) dogovoreno je da
će svaka država članica imati svog predstavnika pri zaključivanju međunarodnih
sporazuma u oblasti rada i socijalnog osiguranja, kao i zajedničkog predstavnika
u Međunarodnoj organizaciji rada.




4. Planirane mere harmonizacije





8. U oblasti rada i
zapošljavanja, biće sprovedene sledeće mere:



1) nadležni organi
država članica pripremiće do 31. decembra 2003. godine, u saradnji sa Američkom
službom za mirno rešavanje sporova i Međunarodnom organizacijom rada, predloge
zakona o mirnom rešavanju kolektivnih i individualnih radnih sporova;



2) nadležni organi
sarađuju u pripremi sledećih predloga zakona, koji će do 31. decembra 2003.
godine stupiti na snagu:



– Predlog zakona
kojim se uređuje evidencija u oblasti rada,



– Predlog zakona
kojim se uređuje zaštita građana država članica na radu u inostranstvu,



– Predlog zakona
kojim se uređuju uslovi za zasnivanje radnog odnosa sa stranim državljanima;



3) organizacije
nadležne za poslove zapošljavanja zaključiće sporazum o ostvarivanju prava za
slučaj nezaposlenosti do 31. decembra 2003. godine.



Nadležni organi za
sprovođenje mera iz stava 1. ove tačke su Ministarstvo za rad i zapošljavanje
Republike Srbije i Ministarstvo rada i socijalnog staranja Republike Crne Gore.





9. U oblasti
zdravstva, biće sprovedene sledeće mere:



1) do 31. decembra
2003. godine stupiće na snagu zakoni država članica o zdravstvenoj zaštiti i
zdravstvenom osiguranju. Odgovarajući podzakonski akti biće doneti do 31.
decembra 2004. godine. Nadležni organi za sprovođenje mera iz ove tačke su
ministarstva zdravlja i republički zavodi za zdravstveno osiguranje država
članica;



2) do 31. decembra
2003. godine stupiće na snagu zakoni država članica o zaštiti od zaraznih
bolesti i medicinskim evidencijama. Odgovarajući podzakonski akti biće doneti
do 31. marta 2004. godine. Nadležni organi za sprovođenje mera iz ove tačke su
minstarstva zdravlja država članica;



3) do 31. decembra
2003. godine stupiće na snagu zakoni država članica o proizvodnji i prometu
lekova. Odgovarajući podzakonski akti biće doneti do 31. decembra 2004. godine.
Nadležni organi za sprovođenje mera iz ove tačke su ministarstva zdravlja država
članica i posebne institucije, u skladu sa nadležnostima koje su im poverene.





10. U oblasti
prosvete, odnosno školstva, kao i u sektoru učeničkog i studentskog standarda,
na osnovu Ustavne povelje, koja utvrđuje sistem reciprociteta, države članice će
snositi troškove školovanja srednjeg, višeg i viskog obrazovanja, smeštaja i
ishrane za svoje državljane, korisnike budžeta, koji se nalaze na školovanju u
drugoj državi članici, s tim da se troškovi za korisnike iz druge države
članice obračunavaju po istoj ceni koštanja kao i za domicilne korisnike budžeta,
u skladu sa sporazumom koji će zaključiti nadležna ministarstva.



Nadležni organi za
sprovođenje mera iz stava 1. ove tačke su ministarstva prosvete država članica.



- - - - - - - - - - - - - 
- - - -

1 Prilog 1:
Informacija o razgovorima predstavnika Vlade Republike Crne Gore i Vlade
Republike Srbije, obavljenim u periodu od 24. juna do 8. jula 2002. godine u
Budvi i u Beogradu, u cilju utvrđivanja aktivnosti za dalju implementaciju
beogradskog sporazuma i harmonizacije ekonomskih sistema sa ekonomskim sistemom
Evropske unije (II.4. Sloboda kretanja ljudi).



III. SLOBODAN PROTOК ROBE




1. Oblasti harmonizacije





11. U okviru
slobodnog protoka roba proces harmonizacije obuhvata sledeće oblasti:



1) carinska
teritorija;



2) carinski
postupak;



3) brisana je (vidi
član 1. Zakona – 18/2005-25);



4) međunarodni
sporazumi, u skladu sa članom 15. stav 1. Ustavane povelje;*



5) veterinarska,
sanitarna i fitosanitarna kontrola;



6) brisana je (vidi
član 1. Zakona – 18/2005-25);



7) sporazumi o
slobodnoj trgovini (SST), u skladu sa odredbama Ustavne povelje;



8) brisana je (vidi
član 1. Zakona – 18/2005-25);



9) odnosi prema
Evropskoj uniji, u skladu sa odredbama Ustavne povelje;



10) brisana je (vidi
član 1. Zakona – 18/2005-25).



*Službeni glasnik RS” broj 18/2005




2. Ciljevi harmonizacije





12. Cilj
harmonizacije je uklanjanje prepreka slobodnom protoku robe.





13. U oblasti koja
se odnosi na carinske teritorije cilj harmonizacije je regulisanje procedura
prelaska robe preko postojeće carinske linije.





14. U oblasti
carinskog postupka cilj harmonizacije je uspostavljanje međusobno priznatog i
usaglašenog carinskog postupka.





15. brisana je (vidi
član 1. Zakona – 18/205-25).





16. U oblasti
međunarodnih sporazuma koje izvršavaju carinske uprave, cilj harmonizacije je
obezbeđivanje kontinuiteta u primeni postojećih međunarodnih sporazuma.





17. U oblasti
veterinarsko-sanitarne i fitosanitarne kontrole cilj harmonizacije je
usaglašavanje propisa o bezbednosti hrane i o bezbednosti i zdravlju biljaka i
životinja.





18. U oblasti
spoljnotrgovinskih režima cilj harmonizacije je uspostavljanje spoljnotrgovinskih
režima, na bazi pravila i prakse Svetske trgovinske organizacije.*



Saglasno odredbi
člana 15. stav 2. Ustavne povelje, države članice će konsultacijama sa Evropskom
unijom i članicama Svetske trgovinske organiazcije dogovoriti okvir za vođenje
ovih pregovora.*




*Službeni glasnik RS” broj 18/2005





19. U oblasti sporazuma
o slobodnoj trgovini cilj harmonizacije je njihova primena na teritoriji Srbije i
Crne Gore.





20. brisana je (vidi
član 1. Zakona – 18/205-25).





21. U oblasti odnosa
prema Evropskoj uniji cilj harmonizacije je započinjanje pregovora za zaključenje
Sporazuma o stabilizaciji i pridruženju Eropskoj uniji i pristupanje Evropskoj
uniji.





22. brisana je (vidi
član 1. Zakona – 18/205-25).




3. Ostvarene mere harmonizacije





23. U oblasti koja
se odnosi na carinske teritorije, vlade država članica donele su uredbe2 o
postupku sa robom u međusobnom prometu i definisale procedure carinjenja, praćenja
i evidentiranja roba domaćeg i stranog porekla.




24. U oblasti
carinskog postupka, vlade država članica potpisale su Sporazum o carinskoj
saradnji i uzajamnoj pomoći,3 kao i Sporazum o ustanovljenju Кancelarije Uprave
carina Srbije i Uprave carina Crne Gore,4 koja koordinira i kontroliše
procedure izdavanja sertifikata o poreklu i proverava njihovu tačnost.



Кancelariji Uprave
carina Srbije i Uprave carina Crne Gore (Carinska kancelarija) je poverena
nadležnost davanja izvršnih naloga u vršenju provere dokumentacije i provere na
licu mesta vezano za zaduženja navedena u članu 4. Sporazuma između Vlade
Republike Srbije i Vlade Republike Crne Gore o ustanovljenju Кancelarije Uprave
carina Srbije i Uprave carina Crne Gore. Poslovnikom o radu Кancelarije Uprave
carina Srbije i Uprave carina Crne Gore biće regulisana sva pitanja
funkcionisanja Carinske kancelarije.5





25. U oblasti
carinskih stopa, usaglašene su sve carinske stope, od kojih se 93% primenjuje po
usvajanju izmena Zakona o carinskoj tarifi Republike Srbije i usvajanja
odgovarajućeg propisa Republike Crne Gore, koji će biti usvojeni najkasnije do
15. avgusta 2003. godine.



U oblasti crne i
obojene metalurgije za otpatke od gvožđa, čelika, bakra, olova, cinka, kalaja i
aluminijuma6 uvode se izvozne carine od 15%, najkasnije do 15. avgusta 2003.
godine.




26. U oblasti
tekstila i tekstilnih proizvoda, carinske stope su usaglašene Protokolom između
vlada država članica o usklađivanju trgovinskog i carinskog režima u oblasti
tekstila i tekstilnih proizvoda, uključujući institucionalni mehanizam primene
dvostruke kontrole.7



U oblasti kože i
obuće, za sirovu kožu8 uvode se izvozne carine od 20%, najkasnije do 15.
avgusta 2003. godine.




27. U oblasti
veterinarsko sanitarne i fitosanitarne kontrole, potpisan je Protokol o
harmonizaciji postupaka i procedura prilikom spoljnotrgovinskog prometa roba
koje podležu veterinarskoj, sanitarnoj i fitosanitarnoj kontroli na granici
državne zajednice Srbija i Crna Gora i na carinskoj liniji, čime je usaglašen
plan za harmonizaciju propisa i za stvaranje institucionalnog okvira u oblasti
bezbednosti hrane i zdravlja biljaka i životinja.



Osnovana je
Кancelarija za vezu, koja se bavi usklađivanjem rada veterinarskih i
fitosanitarnih službi, propisa i saradnjom država članica sa međunarodnom
zajednicom i međunarodnim organizacijama.





28. U oblasti
sporazuma o slobodnoj trgovini upućen je predlog sekretarijatu Radne grupe za
liberalizaciju i olakšanje trgovine Drugog radnog stola Pakta za stabilnost
jugoistočne Evrope, koji se tiče modaliteta njihove primene na teritoriji Crne
Gore i Srbije.9




29. U oblasti
poreskog sistema, ostvarene su sledeće mere:



1) radi usaglašavanja
poreskih sistema država članica, Vlada Republike Srbije donela je Uredbu o
načinu obračunavanja i plaćanja poreza na promet proizvoda i vođenju evidencije za
promet proizvoda sa Republikom Crnom Gorom,10 posebno u cilju izbegavanja
dvostrukog oporezivanja. Ova oblast je regulisana Zakonom o porezu na dodatu
vrednost Crne Gore;



2) radi usaglašavanja
akciznih sistema Republika Srbija je ovo pitanje uredila Zakonom o akcizama i
Uredbom o načinu obračunavanja i plaćanja akcize u prometu proizvoda sa
Republikom Crnom Gorom,11 a Republika Crna Gora Zakonom o akcizama i Uredbom o
određivanju visine iznosa specifične i proporcionalne akcize za cigarete;12



3) radi usaglašavanja
poreza na promet, odnosno pronalaženja tehničkih rešenja primene sistema PDV-a
urađen je usaglašeni Predlog projekta za iznalaženje tehničkih rešenja primene
poreza na dodatu vrednost u transakcijama između država članica;



4) radi razmene
podataka između carinskih uprava država članica postignut je sporazum između
Uprave carina Srbije i Uprave carina Crne Gore o carinskoj saradnji i uzajamnoj
pomoći.




4. Planirane mere harmonizacije





30. U oblasti koja
se odnosi na carinske teritorije, mere poboljšanja funkcionisanja svih
ustanovljenih procedura biće sprovedene do 31. decembra 2004. godine, u cilju
nesmetanog protoka roba u međusobnom prometu.



Administrativna
carinska linija će se ukinuti sa okončanjem prelaznih perioda definisanih
Akcionim planom. Do tog momenta kontrola na administrativnoj carinskoj liniji
će se vršiti samo u vezi sa i u meri u kojoj je to neophodno radi kontrole
implementacije prelaznih aranžmana.13



Nadležni organi za
sprovođenje mera iz st. 1. i 2. ove tačke su uprave carina država članica.





31. Brisana je (vidi
član 1. Zakona – 18/2005-25).



32. U oblasti
međunarodnih sporazuma, do 30. septembra 2003. godine biće dogovoren zajednički
predlog modaliteta obezbeđivanja kontinuiteta u primeni međunarodnih sporazuma.



Nadležni organi za
sprovođenje mera iz stava 1. ove tačke su ministarstva saobraćaja, uprave carina
i privredne komore država članica.





33. U oblasti
veterinarske, sanitarne i fitosanitarne kontrole, Кancelarija za vezu usklađuje
rad veterinarskih i fitosanitarnih službi, usaglašava propise i usklađuje
saradnju država članica sa međunarodnom zajednicom i međunarodnim
organizacijama.



U roku od godinu
dana od datuma usvajanja Zakona o Akcionom planu biće definisana detaljna
pojašnjenja u vezi sa veterinarskom, sanitarnom i fitosanitarnom kontrolom uvoza
radi potpunog prihvatanja principa uzajamnog priznavanja u skladu sa međunaronim
standardima i procedurama.21



Nadležni organi za
sprovođenje mera iz st. 1. i 2. ove tačke su ministarstva poljoprivrede i
vodoprivrede i ministarstva zdravlja država članica.




34. 
Brisana je
(vidi član 1. Zakona – 18/2005-25).





35. U oblasti
sporazuma o slobodnoj trgovini, pitanje njihove primene biće rešeno u okviru
Radne grupe za liberalizaciju i olakšanje trgovine Drugog radnog stola Pakta za
stabilnost jugoistočne Evrope. Postojeće liste osetljivih proizvoda će se
dopuniti i o njima će Državna zajednica Srbija i Crna Gora obaviti pregovore sa
zemljama potpisnicama sporazuma o slobodnoj trgovini u roku od tri meseca od
usvajanja Zakona o Akcionom planu.23 Takođe, do 31. decembra 2003. godine biće
izvršena tehnička redakcija sporazuma o slobodnoj trgovini, u skladu sa
Ustavnom poveljom državne zajednice Srbija i Crna Gora.



Nadležni organi za
sprovođenje mera iz stava 1. ove tačke su Ministarstvo za ekonomske veze sa
inostranstvom Republike Srbije i Ministarstvo za ekonomske odnose sa
inostranstvom i evropske integracije Republike Crne Gore.




36. 
Brisana je
(vidi član 1. Zakona – 18/2005-25).





37. U oblasti odnosa
prema Evropskoj uniji do 20. jula 2003. godine Akcioni plan će biti usvojen u
zakonskoj formi u državama članicama i verifikovan u državnoj zajednici Srbija
i Crna Gora. Zakon o Akcionom planu će potvrditi Skupština Srbije i Crne Gore.
Biće nastavljene zakonodavne reforme, u cilju usklađivanja sa propisima Evropske
unije.



U vezi sa
proizvodima koji vode poreklo iz Evropske unije, Srbija i Crna Gora će se
uzdržati od uvođenja novih carina ili dažbina sa ekvivalentnim efektom i
kvantitativnih ograničenja ili mera sa ekvivalentnim efektom ili od povećavanja
postojećeg nivoa carina ili od uvođenja nekih drugih uvoznih ograničenja.24




38. Do 31. decembra
2004. godine biće postignuta informaciona povezanost carinskih uprava, a u
slučaju poreskih uprava po dodeljivanju jedinstvenog poreskog identifikacionog
broja svim poreskim obveznicima u Republici Srbiji.



Nadležni organi za
sprovođenje mera iz stava 1. ove tačke su Ministarstvo finansija i ekonomije
Republike Srbije ii Ministarstvo finansija Republike Crne Gore.



- - - - - - - - - - - - - 
- - - - 

2 Prilog 2: Uredba o
postupku sa robom u prometu sa Republikom Crnom Gorom („Službeni glasnik RS”,
broj 45/2003); Uredba u postupku sa robom i putnicima na granici između Crne
Gore i Srbije („Službeni list Republike Crne Gore”, broj 26 od 19. aprila 2003.
godine).

3 Prilog 3: Sporazum
između Uprave carina Srbije i Uprave carina Crne Gore o carinskoj saradnji i
uzajamnoj pomoći (6. maj 2003. godine).

4 Prilog 4: Sporazum
između Vlade Republike Srbije i Vlade Republike Crne Gore o ustanovljenju
Кancelarije Uprave carina Srbije i Uprave carina Crne Gore (14. maj 2003.
godine).

5 Zapisnik sa
sastanka delegacija Vlade Srbije i Vlade Crne Gore od 26. juna 2003. godine,
tačka 2. stav 2.

6 Prilog 5: Spisak
tarifnih oznaka.

7 Prilog 6: Protokol
između Vlade Republike Srbije i Vlade Republike Crne Gore o usklađivanju
trgovinskog i carinskog režima u oblasti tekstila i tekstilnih proizvoda (13.
maj 2003. godine).

8 Prilog 7: Spisak
tarifnih oznaka

9 Prilog 9: Zapisnik
sa sastanka Vlade Crne Gore i Vlade Srbije od 30. aprila 2003. godine, tačka 7.

10 Prilog 10:
„Službeni glasnik RS” broj 45/2003.

11 Prilog 11:
„Službeni glasnik RS”, broj 45/2003.

12 Prilog 12:
„Službeni list RCG”, broj 15/2002.

13 Prilog 21:
Zapisnik sa sastanka delegacija Vlade Srbije i Vlade Crne Gore od 26. juna
2003. godine, tačka 3. i Prilog 13: Spisak tarifnih oznaka.*

14 Prilog 13: Spisak
tarifnih oznaka.

15 Prilog 14: Spisak
tarifnih oznaka.

16 Prilog 15: Spisak
tarifnih oznaka.

17 Prilog 16: Spisak
tarifnih oznaka.

18 Prilog 21: Zapisnik
sa sastanka delegacija Vlade Srbije i Vlade Crne Gore od 26. juna 2003. godine,
tačka 4.

19 Prilog 21:
Zapisnik sa sastanka delegacija Vlade Srbije i Vlade Crne Gore od 26.juna 2003.
godine, tačka 4.

20 Prilog 21:
Zapisnik sa sastanka delegacija Vlade Srbije i Vlade Crne Gore od 26. juna
2003. godine, tačka 6, stav 2.

21 Prilog 21:
Zapisnik sa sastanka delegacija Vlade Srbije i Vlade Crne Gore od 26. juna
2003. godine, tačka 5.

23 Prilog 21:
Zapisnik sa sastanka delegacija Vlade Srbije i Vlade Crne Gore od 26. juna
2003. godine, tačka 1.

24 Prilog 21:
Zapisnik sa sastanka delegacija Vlade Srbije i Vlade Crne Gore od 26. juna
2003. godine, tačka 6. stav 1.



*Službeni glasnik RS” broj 18/2005


IV. SLOBODAN PROTOК USLUGA




1. Oblasti harmonizacije





39. U okviru slobodnog
protoka usluga harmonizuju se sledeće oblasti:



1) ugostiteljstvo i
turizam;



2) licenciranje
turističkih agencija i kategorizacija ugostiteljskih objekata;



3) međusobni odnosi
i odnosi sa međunarodnim organizacijama i asocijacijama;



4) finansijsko posredovanje;



5) osiguranje imovine
i lica;



6) računovodstvo i
revizija;



7) usluge u prometu
apsolutnih prava;



8) promet pravnih,
intelektualnih i poslovnih usluga.




2. Ciljevi harmonizacije





40. Cilj
harmonizacije je uklanjanje prepreka slobodnom protoku usluga.





41. U oblasti
ugostiteljstva i turizma, ciljevi harmonizacije su usaglašavanje propisa država
članica, a u skladu sa praksom Evropske unije.





42. U oblasti
licenciranja turističkih agencija i kategorizacije ugostiteljskih objekata,
ciljevi harmonizacije su usaglašavanje propisa, uvažavajući posebnosti
turističkih proizvoda država članica, a u skladu sa praksom Evropske unije.





43. U oblasti
međusobnih odnosa i odnosa sa međunarodnim organizacijama i asocijacijama cilj
harmonizacije je zajedničko predstavljanje država članica, u slučajevima gde je
to uslovljeno međunarodnim propisima.





44. U oblasti
finansijskog posredovanja ciljevi harmonizacije su:



1) u okviru
monetarnog sistema – nesmetan protok novca u skladu sa regulativom država
članica;



2) u okviru bankarskog
sistema – usaglašavanje sa principima Bazelskog komiteta i sa propisima Evropske
unije, kao i puna primena međunarodnih računovodstvenih standarda u bankarskom
sektoru;



3) u okviru platnog
prometa – nesmetan platni promet između država članica u dinarima i evrima;



4) saradnja sa
međunarodnim finansijskim organizacijama, u skladu sa Ustavnom poveljom državne
zajednice Srbija i Crna Gora i zakonom o njenom sprovođenju.





45. U oblasti
osiguranja imovine i lica ciljevi harmonizacije su usaglašavanje propisa država
članica i usaglašavanje sa propisima i standardima Evropske unije, kao i
zajedničko predstavljanje u odgovarajućim međunarodnim organizacijama.





46. U oblasti
računovodstva i revizije ciljevi harmonizacije su:



1) u okviru
finansijskog izveštavanja, koji obuhvata sistem računovodstva i revizije, cilj
harmonizacije je potpuno usaglašavanje sa međunarodnim standardima;



2) u okviru
licenciranja revizorskih preduzeća ciljevi harmonizacije su usaglašavanje propisa
država članica i priznavanje važnosti licenci izdatih u jednoj državi članici na
teritoriji druge države članice;



3) u okviru izdavanja
sertifikata (licenci) o stečenom stručnom zvanju za obavljanje poslova
računovodstva i revizije (ovlašćeni računovođa i ovlašćeni revizor) cilj
harmonizacije je priznavanje važnosti licenci izdatih u jednoj državi članici na
teritoriji druge države članice.





47. U oblasti
prometa apsolutnih prava cilj harmonizacije je ravnopravan pravni položaj
pružaoca usluga u državnoj zajednici.





48. U oblasti
pravnih, intelektualnih i poslovnih usluga cilj harmonizacije je ravnopravan
pravni položaj pružaoca usluga u državnoj zajednici.




3. Ostvarene mere harmonizacije







49. U oblasti
ugostiteljstva i turizma, postojeći propisi država članica su u bitnoj meri
usaglašeni, dok je usaglašenost sa propisima Evropske unije delimična.





50. U oblasti
finansijskog posredovanja, ostvarene su sledeće mere:



1) bankarski sistemi
država članica su u bitnoj meri usaglašeni sa prinicipima Bazelskog komiteta
(Bazel I) i propisima Evropske unije. Narodna banka Srbije i Centralna banka
Crne Gore su potpisale Sporazum o saradnji u oblasti kontrole banaka;25



2) u okviru menjačkih
poslova Centralna banka Crne Gore je saglasna da zainteresovane poslovne banke
iz Crne Gore obavljaju ove poslove na osnovu ugovora koje zaključuju sa Narodnom
bankom Srbije;



3) odnosi sa
međunarodnim finansijskim organizacijama i predstavljanje državne zajednice u
Međunarodnom monetarnom fondu, Svetskoj banci, Evropskoj banci za obnovu i
razvoj i Banci za razvoj Saveta Evrope, u skladu sa Ugovorom o predstavljanju
državne zajednice Srbija i Crna Gora u međunarodnim finansijskim
organizacijama26 i Odlukom Saveta ministara o fiskalnom agentu i predstavljanju
državne zajednice Srbija i Crna Gora u međunarodnim finansijskim
organizacijama,27 donetom na osnovu člana 34. Ustavne povelje i članom 14.
Zakona za sprovođenje Ustavne povelje.





51. U oblasti
osiguranja imovine i lica ostvarene su sledeće mere:



1) Zakon o osiguranju
imovine i lica, drugi zakoni vezani za ovu oblast i brojni podzakonski akti
iste sadržine na snazi su u obe države članice, a u toku je izrada zakona u obe
države članice u skladu sa Ustavnom poveljom. Vlada Republike Crne Gore donela je
odgovarajuću uredbu o primeni zakona;



2) u okviru odnosa
sa međunarodnim organizacijama državna zajednica je član Sistema međunarodne
karte osiguranja, a odnose sa međunarodnim organizacijama obavlja Udruženje
osiguravajućih organizacija čije su članice osiguravajuća društva država
članica.





52. U oblasti
računovodstva i revizije, u okviru finansijskog izveštavanja, u obe države
članice su stupili na snagu propisi o primeni međunarodnih računovodstvenih
standarda i standarda revizije.





53. U oblasti
pružanja usluga u prometu apsolutnih prava propisi država članica su u bitnoj
meri iste sadržine.





54. U oblasti
pravnih, intelektualnih i poslovnih usluga propisi država članica su u bitnoj
meri iste sadržine.




4. Planirane mere harmonizacije





55. U oblasti ugostiteljstva
i turizma, usaglašeni zakoni, koji će biti u skladu sa praksom Evropske unije,
stupiće na snagu do 31. marta 2004. godine. U istom roku biće formirana
zajednička Кancelarija turističkih organizacija država članica, pri
Ministarstvu za međunarodne ekonomske odnose.



U oblasti
ugostiteljstva i turizma, u okviru licenciranja turističkih agencija i
kategorizacije ugostiteljskih objekata, do 31. marta 2004. godine stupiće na
snagu usaglašeni propisi, koji će uvažavati posebnosti turističkih proizvoda
država članica i koji će biti u skladu sa praksom Evropske unije. U izradi ovih
propisa sarađuju ekspertski timovi država članica.



U oblasti
ugostiteljstva i turizma, u okviru međusobnih odnosa, i odnosa sa međunarodnim
organizacijama, do 31. decembra 2003. godine, uspostaviće se potpuna saradnja
između nadležnih ministarstava posebno u kontroli i razmeni informacija u
turizmu.



Države članice će
usaglasiti sistem statističkog praćenja turizma sa međunarodnim standardima do
31. decembra 2003. godine.



Nadležni organi za
sprovođenje mera iz st. 1. do 4. ove tačke su Ministarstvo trgovine, turizma i
usluga Republike Srbije i Ministarstvo turizma Republike Crne Gore.





56. U oblasti
finansijskog posredovanja:



1) do 31. decembra
2004. godine, bankarski sistemi država članica, biće usaglašeni sa principima
Bazelskog komiteta i Evropske Unije;



2) do 31. decembra
2003. godine biće utvrđeni tehnički uslovi za nesmetano obavljanje platnog
prometa između država članica, a u skladu sa članom 8. Statuta MMF-a, nadležni
organi država članica će omogućiti nesmetano obavljanje menjačkih poslova,
naročito menjanje dinara u Crnoj Gori.



Nadležni organi za
sprovođenje mera iz stava 1. ove tačke su Narodna banka Srbije, Centralna banka
Crne Gore, Ministarstvo finansija i ekonomije Republike Srbije i Minstarstvo
finansija Republike Crne Gore.





57. U oblasti
osiguranja imovine i lica:



1) do 31. decembra
2003. godine stupiće na snagu usaglašeni zakoni država članica, u skladu sa
međunarodnim standardima i konvencijama;



2) najkasnije do 1.
januara 2004. godine, odrediće se institucija koja predstavlja državnu zajednicu
u Savetu biroa međunarodne karte osiguranja („zelena karta osiguranja”), čiji se
predstavnik imenuje po principu rotacije.



Nadležni organi za
sprovođenje mera iz stava 1. ove tačke su Ministarstvo finansija Crne Gore i
Ministarstvo finasija i ekonomije Republike Srbije. Za usaglašavanje o
sprovođenju ovih mera bez odlaganja se formira zajednički ekspertski tim država
članica.





58. U oblasti
računovodstva i revizije:



1) do 31. decembra 2004.
godine, države članice će u potpunosti primeniti međunarodne računovodstvene
standarde;



2) Do 31. decembra
2004. godine biće usaglašen model za međusobno priznavanje licenci za revizore i
računovođe.



Nadležni organi za
primenu mera iz stava 1. ove tačke su Ministarstvo finansija i ekonomije
Republike Srbije i Ministarstvo finansija Republike Crne Gore.





59. U oblasti
pružanja usluga u prometu apsolutnih prava, do 31. decembra 2003. godine, biće
ispitana usaglašenost propisa država članica, i započeto usaglašavanje. Do 31.
decembra 2004. godine biće uspostavljen ravnopravni pravni položaj pružaoca
usluga u državnoj zajednici.



Nadležni organi za
sprovođenje mera iz stava 1. ove tačke su ministarstva pravde država članica, u
saradnji sa advokatskim komorama država članica.





60. U oblasti
pravnih i poslovnih usluga, do 31. decembra 2003. godine, biće ispitana
usaglašenost propisa i biće započet proces usaglašavanja, u skladu sa propisima
Evropske unije. Do 31. decembra 2004. godine stvoriće se uslovi za ravnopravni
položaj pružaoca usluga u državnoj zajednici.



Nadležni organi za
sprovođenje mera iz ove tačke su ministarstva pravde, u saradnji sa advokatskim
komorama država članica.



- - - - - - - - - - - - - 
- - - -

25 Prilog 18:
Sporazum o saradnji.

26 Prilog 19: Ugovor
o predstavljanju državne zajednice Srbija i Crna Gora u međunarodnim finansijskim
organizacijama (13. april 2003. godine).

27 Prilog 20: Odluka
Saveta ministara o fiskalnom agentu i predstavljanju državne zajednice Srbija i
Crna Gora u međunarodnim finansijskim organizacijama od 15. aprila 2003.
godine.



V. SLOBODAN PROTOК КAPITALA




1. Oblasti harmonizacije





61. U okviru
slobodnog protoka kapitala harmonizuju se sledeće oblasti:



1) direktnih
investicija;



2) investicija u
nekretnine;



3) tržišta kapitala;



4) tržišta novca,
naročito kratkoročnih hartija od vrednosti;



5) investicionih
fondova;



6) ulaganja fizičkih
lica;



7) prava konkurencije;



8) sprečavanja pranja
novca.




2. Ciljevi harmonizacije





62. Cilj
harmonizacije je uklanjanje prepreka slobodnom protoku kapitala.





63. U oblasti
direktnih investicija cilj harmonizacije je stvaranje suštinski identične
zakonske regulative i uslova za investicije, a u skladu sa opšte priznatim
međunarodnim pravilima.





64. U oblasti
investicija u nekretnine cilj harmonizacije je investiranje u države članice bez
ograničenja.





65. U oblasti
tržišta kapitala cilj harmonizacije je usklađivanje sa principima Evropske unije.





66. U oblasti
tržišta novca cilj harmonizacije je usklađivanje propisa o transakcijama i
registraciji, kao i slobodan pristup svim registrovanim transaktorima u skladu
sa propisima država članica.





67. U oblasti
investicionih fondova cilj harmonizacije je usaglašavanje propisa, u skladu sa
principima Evropske unije.





68. U oblasti
ulaganja fizičkih lica cilj harmonizacije je usaglašavanje propisa, u skladu sa
principima Evropske unije.





69. U oblasti prava
konkurencije ciljevi harmonizacije su modernizacija propisa i njihovo
usaglašavanje, u skladu sa principima Evropske unije.





70. U oblasti
sprečavanja pranja novca ciljevi harmonizacije su modernizacija propisa i njihovo
usaglašavanje, u skladu sa principima Evropske unije.




3. Ostvarene mere harmonizacije





71. U oblasti
investicija u nekretnine utvrđena su ustavna ograničenja za promet građevinskog
zemljišta u Srbiji, gde je započeta izrada novog ustava i odgovarajućih propisa,
a povećana je efikasnost sistema uknjižbe nekretnina.





72. U oblasti prava
konkurencije u toku je izrada nacrta zakona u državama članicama.





73. U oblasti
sprečavanja pranja novca u Republici Srbiji se primenjuje savezni zakon, a izrada
zakona u Republici Crnoj Gori je u završnoj fazi.




4. Planirane mere harmonizacije





74. U oblasti
direktnih investicija, do 31. decembra 2003. godine biće izvršeno ispitivanje
tokova investicija i utvrđene metodologije i način praćenja investicija.
Utvrđene metodologija i način praćenja investicija biće sprovedeni do 31.
decembra 2004. godine.



Organi država
članica nadležni za investicije će formirati zajednički stručni tim država
članica radi sprovođenja mera iz stava 1. ove tačke.





75. U oblasti
investicija u nekretnine, ispitivanje saglasnosti propisa, uključujući i izradu
metodologije usaglašavanja, biće izvršeno do 31. decembra 2003. godine, a
realizacija utvrđene metodologije i načina praćenja i potpuna harmonizacija
propisa biće sprovedena do 31. decembra 2004. godine.



Organi država
članica nadležni za investicije će formirati zajednički stručni tim država
članica radi sprovođenjenja mera iz stava 1. ove tačke.





76. U oblasti
tržišta kapitala biće nastavljen proces harmonizacije. Do 31. decembra 2003.
godine biće formiran zajednički stručni tim komisija za hartije od vrednosti
država članica i formiran jedinstveni Centralni registar u Republici Srbiji (u
Crnoj Gori već funkcioniše Centralna depozitarna agencija), a do 31. decembra
2004. godine biće usaglašeni tehnički propisi, uspostavljene zajedničke
procedure usaglašavanja, dualnog listinga i kliringa.



Nadležni organ za
sprovođenje mera iz stava 1. ove tačke je zajednička radna grupa dva nacionalna
Registra hartija od vrednosti.





77. U oblasti
tržišta novca do 31. decembra 2003. godine biće utvrđena zajednička strategija
usaglašavanja.





78. U oblasti
ulaganja fizičkih lica, do 31. decembra 2003. godine biće sprovedeno ispitivanje
stepena usaglašenosti propisa, utvrđen stepen potrebne harmonizacije i
sprovedena harmonizacija u skladu sa rezultatima ispitivanja.



Sprovođenje
usaglašenih rešenja, utvrđene metodologije i načina praćenja biće ostvareno do
31. decembra 2004. godine.





79. U oblasti prava
konkurencije, do 31. decembra 2003. godine biće utvrđen koncept identičnih
propisa.*


Brisan je raniji stav 2. (vidi član 1. 

Zakona – 18/2005-25).





*Službeni glasnik RS” broj 18/2005



80. U oblasti
sprečavanja pranja novca, do 31. decembra 2003. godine biće uspostavljena saradnja
i razmena informacija između nadležnih institucija država članica sa
institucijama drugih zemalja. Formiranje koordinacionog tela država članica biće
ostvareno do 31. decembra 2003. godine, a koordinaciono telo počeće sa radom
najkasnije do 1. juna 2004. godine.



VI. REŠAVANJE SPOROVA





81. Ukoliko u
primeni odredaba ovog Akcionog plana dođe do spora između država članica ili do
spora između organa države članice i zajedničkih organa, Ministarstvo za
unutrašnje ekonomske odnose (u daljem tekstu: Ministarstvo) će od sektora za
praćenje primene propisa zahtevati izveštaj.



Po pribavljanju
izveštaja iz stava 1. ove tačke Ministarstvo obaveštava Stalnu paritetnu
komisiju, čiji su članovi funkcioneri organa država članica.



U pogledu rešavanja
sporova koje je povereno Кancelariji Uprave carina Srbije i Uprave carina Crne
Gore, ukoliko Stalna paritetna komisija ne donese odluku u roku od 30 dana od
pokretanja postupka, nadležnost za rešavanje spornog pitanja po automatizmu
preuzima Sud državne zajednice Srbija i Crna Gora.28



28 Prilog 21:
Zapisnik sa sastanka delegacija Vlade Srbije i Vlade Crne Gore od 26. juna
2003. godine, tačka 2. stav 1.



Stalna paritetna
komisija donosi odluku i dostavlja je nadležnom organu države članice.



Ukoliko nadležni
organ države članice ne postupi u skladu sa odlukom iz stava 3. ove tačke, Sud
državne zajednice Srbija i Crna Gora donosi odluku koja je obavezujuća.





82. Ukoliko u
primeni naloga Кancelarije Uprave carina Srbije i Uprave carina Crne Gore dođe
do spora između Кancelarije i Uprave carina Srbije, odnosno Uprave carina Crne
Gore, zainteresovana strana zahteva od Stalne paritetne komisije donošenje
odluke. Ova odluka je izvršna i dostavlja se stranama koje su dužne da je
sprovedu po hitnom postupku.



Ukoliko odluka nije
sprovedena u skladu sa odredbama stava 1. ove tačke Stalna paritetna komisija
podnosi zahtev Sudu državne zajednice Srbija i Crna Gora koji donosi
obavezujuću odluku.





- - - - - - - - - - - - - 
- - - -

28 Prilog 21:
Zapisnik sa sastanka delegacija Vlade Srbije i Vlade Crne Gore od 26. juna 2003. 
godine, tačka 2, stav1.





VIII. ZAVRŠNE ODREDBE





83. Svi prilozi ovog
akcionog plana su njegov sastavni deo.






NAPOMENA
IZDAVAČA:
Prilozi 1 - 21 dodati 

su Ispravkom Zakona objavljenom u „Službenom glasniku
RS”, broj 81/2003-10


