





На основу члана 11. став 2. Закона о средњој школи („Службени
гласник РС”, бр. 50/92, 53/93, 67/93, 48/94 и 24/96),

Влада Републике Србије доноси



ОДЛУКУ

О ОСНИВАЊУ МЕДИЦИНСКЕ
ШКОЛЕ У ВРАЊУ

„Службени гласник
РС”, број 18 од
23.05.2000.





Члан 1.

Оснива
се Медицинска школа у Врању, као стручна школа за обављање делатности у области
средњег образовања и васпитања.

Члан 2.

Медицинска
школа ће пословати под називом: Медицинска школа, са потпуном одговорношћу.

Седиште
Медицинске школе (у даљем тексту: Школа) је у Врању, Улица партизанска број 22.

Члан 3.

На
основање, организацију и рад Школе примењују се прописи о јавним службама и средњој
школи.

Члан 4.

Средства
за почетак рада и обављање делатности Школе обезбеђују се у складу са законом.

Члан 5.

Медицинска
школа ће остваривати наставне планове и програме од првог до четвртог разреда у
подручју рада здравство и социјална заштита, почев од школске 2000/2001. године.

Наставни
план и програм остварује се на српском језику.

Члан 6.

До
конституисања школског одбора Влада Републике Србије образује привремени школски
одбор који има председника и девет чланова.

Члан 7.

Привремени
школски одбор:

1)
донеће статут школе до 1. септембра 2000. године;

2)
донеће годишњи програм рада Медицинске школе;

3)
расписаће конкурс за избор наставника и стручних сарадника и даће мишљење о њиховом
избору;

4)
обављаће друге послове из надлежности школског одбора утврђене законом.

Привремени
школски одбор престаје са радом када оснивач именује школски одбор у складу са законом.

Члан 8.

До
именовања директора Школе његове послове ће обављати и вршити његова овлашћења вршилац
дужности директора Медицинске школе кога ће имановати министар просвете.

Члан 9.

Општи
акти Школе донеће се у року од 30 дана од дана доношења статута Школе.

Члан 10.

Ученици
два одељења трећег разреда који су започели стицање образовања школске 1997/98.
године, ученици четири одељења другог разреда који су започели стицање образовања
школске 1998/99. године и ученици три одељења првог разреда који су започели стицање
образовања школске 1999/2000. године у Медицинској школи у Београду наставиће стицање
средњег образовања у Школи по наставним плановима и програмима по којима су започели
образовање, у складу са законом.

Члан 11.

Ова одлука ступа на снагу
осмог дана од дана објављивања у „Службеном гласнику Републике Србије”.



05
број 611-1587/2000

У
Београду, 17. маја 2000. године

Влада
Републике Србије

Потпредседник,

проф.
др Милован Бојић, с.р.



