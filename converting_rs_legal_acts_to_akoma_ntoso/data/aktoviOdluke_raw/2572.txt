


	
	Zakon


	
				Редакцијски пречишћен текст
				
				
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о образовању Савета за мала и средња предузећа, предузетништво и конкурентност
				"Службени гласник РС", бр. 9 од 10. фебруара 
				2017, 102 од 15. новембра 2017.
				1. Образује се Савет за мала и средња предузећа, предузетништво и конкурентност (у даљем тексту: Савет).
				2. Задаци Савета су да: разматра и координира спровођење Стратегије за подршку развоја малих и средњих предузећа, предузетништва и конкурентности за период од 2015. до 2020. године („Службени гласник РС”, број 35/15 – у даљем тексту: Стратегија), даје предлоге, мишљења, иницијативе и стручна образложења и иницира активности које се односе на сарадњу између министарстава, односно министарстава и других организација и институција у области малих и средњих предузећа и предузетништва.
				3. У Савет се именују:
				– за председника:
				Катарина Обрадовић Јовановић, помоћник 
				министра привреде;
				– за чланове:
				1) Саша Могић, помоћник министра 
				државне управе и локалне самоуправе,
				2) проф. др Ирини Рељин, вршилац 
				дужности помоћника министра трговине, туризма и 
				телекомуникација,
				3) Ђорђе Милић, помоћник министра 
				грађевинарства, саобраћаја и инфраструктуре,
				4) Александар Јањушевић, шеф одсека у 
				Сектору за финансијски систем у Министарству финансија,
				5) Габријела Грујић, саветник министра 
				просвете, науке и технолошког развоја,
				6) Бојана Станић, вршилац дужности 
				помоћника министра за рад, запошљавање, борачка и социјална 
				питања,
				7) Александар Воштић, шеф Одсека за 
				стратешке, нормативне, правне и оперативно-аналитичке послове у 
				Министарству омладине и спорта,
				8) Нинослав Кекић, вршилац дужности 
				помоћника директора Републичког секретаријата за јавне политике,
				9) Драгана Радојичић Филковић, шеф 
				одсека у Министарству за европске интеграције,
				10) Тамара Дунђеровић, руководилац 
				Службе за мала и средња привредна друштва Привредне коморе 
				Србије,
				11) Срђан Дробњаковић, директор Уније 
				послодаваца Србије,
				12) Дејан Вукотић, генерални директор 
				Агенције за осигурање и финансирање извоза Републике Србије 
				а.д.,
				13) Катарина Аксентијевић, директор 
				Сектора за подршку микро, малим и средњим предузећима и 
				предузетницима у Развојној агенцији Србије,
				14) Џевидa Нинков, директор Сектора за 
				кредите и гаранције Фонда за развој Републике Србије,
				15) Иван Ракоњац, директор Фонда за 
				иновациону делатност.
				*Службени гласник РС, број 102/2017
				4. Савет може тражити податке, обавештења и извештаје од државних органа и других организација и институција у вези са питањима из своје надлежности. 
				5. Административно-техничке послове за потребе Савета обавља Министарство привреде у сарадњи са Републичким секретаријатом за јавне политике.
				6. Савет може образовати стручне групе са одређеним задатком.
				7. Начин рада Савета ближе се уређује пословником о раду Савета.
				8. Даном ступања на снагу ове одлуке престаје да важи Одлука о образовању Савета за мала и средња предузећа, предузетништво и конкурентност („Службени гласник РС”, број 43/15).
				9. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-872/2017-1
				У Београду, 3. фебруара 2017. године 
				Влада
				Председник,
				Александар Вучић, с.р.
	

