



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ КАПЕЛЕ
СВЕТОГ ТРОЈСТВА У БЕЗДАНУ ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Капела Светог Тројства у Бездану утврђује се за
споменик културе.

Тачка 2.

Капела Светог Тројства у Бездану (у даљем тексту:
културно добро) налази се на територији општине Сомбор, у Бездану, Сомборски
пут 45, у приватној својини – власник Римокатоличка црква, на катастарској
парцели број 3125 К.О. Бездан.

Споменик културе, такозвана народна црква, саграђен у
другој деценији ХVIII века најстарији је храм на овом подручју. Зидана је
циглом као једнобродна грађевина мањих димензија са полукружном апсидом у
ширини брода, високог крова покривеног бибер црепом и дрвеним звоником изнад
западног улаза. По архитектонском и конструктивном решењу она представља пример
народног градитељства грађен у стилу рустичног барока.

Тачка 3.

Заштићена околина споменика културе обухвата следеће
катастарске парцеле: бр. 3125 и 3295 К.О. Бездан, у приватној својини и број
1566 К.О. Бездан, у друштвеној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) ажурно праћење стања и одржавање
конструктивностатичког система, кровног покривача, свих фасада, ентеријера и
исправности инсталација у споменику културе;

3) инсталирање громобранске инсталације и уређаја за
заштиту од пожара.

Тачка 5.

Утврђује се следећа мера заштите заштићене околине
споменика културе:

1) урбанистичко, комунално и хортикултурно опремање,
уређивање, одржавање и коришћење трга испред споменика културе као јавног
простора намењеног пешацима.

Тачка 6.

Ову одлуку објавити у „Службеном гласнику Републике
Србије”.

Ову одлуку објавити у „Службеном гласнику Републике
Србије”.

Број
633-2659/97-24

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









