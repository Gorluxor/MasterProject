


	
	Zakon


	
				На основу члана 10. тачка 10) и члана 140. тач. 4) и 7) Закона о ванредним ситуацијама („Службени гласник РС”, бр. 111/09, 92/11 и 93/12) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ 
				о тражењу помоћи у области заштите и спасавања
				"Службени гласник РС", број 71 од 21. јула 
				2017.
				1. Влада упућује позив Влади Руске Федерације да ваздухоплов Министарства за цивилну одбрану, ванредне ситуације и отклањање последица елементарних непогода Руске Федерације буде смештен на аеродрому „Константин Велики” у Нишу у периоду од 15. јула до 31. августа 2017. године, ради обезбеђивања међународне сарадње и помоћи у области заштите и спасавања.
				2. Предмет међународне помоћи из тачке 1. ове одлуке је хеликоптер Ми-8.
				3. Средства потребна за реализацију ове одлуке опредељују се у износу од 8.000.000,00 динара, и биће обезбеђена из текуће буџетске резерве у складу са законом и посебним актом Владе.
				4. Висина накнаде трошкова у случају ангажовања предмета међународне помоћи на заштити и спасавању определиће се у зависности од врсте тог ангажовања, на основу посебног акта Владе.
				5. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 337-6618/2017
				У Београду, 20. јула 2017. године
				Влада
				Председник, 
				Ана Брнабић, с.р.
	

