


	
	Zakon


	
			Редакцијски пречишћен текст
			
			
			
			На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о оснивању Секторског већа за сектор образовањa и васпитањa
			"Службени гласник РС", бр. 104 од 28. децембра 
			2018, 57 од 9. августа 2019.
			1. Оснива се Секторско веће за сектор образовањa и васпитањa (у даљем тексту: Секторско веће) за области: наукe о образовању које проучавају теорије и процесе учења, методe и техникe преношења знања, односно квалификације које се односе на курикулум, дидактику, образовну евалуацију, истраживање, образовање васпитача у предшколским установама, образовањe наставника разредне наставе (учитеља) укључујући и подучавање деце са посебним потребама, подучавање одраслих основама читања и писања, образовањe наставника предметне наставе у основном и средњем образовању и васпитању, као и наставника у високом образовању.
			2. Задаци Секторског већа су да:
			1) анализира постојеће и утврђује потребне квалификације у сектору; 
			2) идентификује квалификације које треба осавременити; 
			3) идентификује квалификације које више не одговарају потребама сектора; 
			4) доноси одлуку о изради предлога стандарда квалификација у оквиру сектора; 
			5) даје мишљење о очекиваним исходима знања и вештина унутар сектора; 
			6) промовише дијалог и непосредну сарадњу између света рада и образовања; 
			7) промовише могућности за образовање, обуку и запошљавање унутар сектора; 
			8) идентификује могућности за обучавање одраслих унутар сектора; 
			9) разматра импликације националног оквира квалификација на квалификације унутар сектора; 
			10) предлаже листе квалификација по нивоима и врстама које могу да се стичу признавањем претходног учења; 
			11) обавља друге послове у складу са Законом о националном оквиру квалификација Републике Србије.
			3.  За чланове Секторског већа, на пет година именују се:
			1) на предлог Привредне коморе Србије и репрезентативних удружења послодаваца:
			(1) Јелeна Јаковљевић;
			(2) Милорад Јовановић.
			2) на предлог Савета за стручно образовање и образовање одраслих – доц. др Јован Миљковић.
			3) на предлог Конференцијe универзитета и Конференцијe академија и високих школа:
			(1) проф. др Јасна Парлић Божовић – КОНУС; 
			(2) проф. др Светлана Карић, КАССС.
			4) на предлог Националне службе за запошљавање – Тања Илић.
			5) на предлог: 
			(1) Министарства просвете науке и технолошког развоја – др Александар Пајић; 
			(2) Министарства рада, запошљавања, 
			борачка и социјална питања – Снежана Богдановић;
			(3) 
			Министарства омладине и спорта – Зорица Лабудовић.
			6) на предлог заједница стручних школа:
			(1) Милан Гајић, Удружења средњих школа за подручјe рада пољопривреда, производња  и прерада хране;
			(2) Весна Прцовић, Заједница уметничких школа;
			(3) Радован Ковачевић, Заједница гимназија.
			7) на предлог репрезентативних гранских синдиката:
			(1) Синдикат високог образовања Србије:
			– др Немања Тасић;
			(2) Грански синдикат просветних радника Србије „Независност”:
			– др Весна Војводић Митровић;
			(3) Синдикат образовања Србије:
			– Борка Вишнић;
			(4) Унија синдиката просветних радника Србије:
			– Иван Станковић;
			(5) Конфедерација слободних синдиката: 
			– Радмила Додић;
			(6) Синдикат 
			радника у просвети Србије – Сњежана Павловић.
			8) на предлог Завода за унапређивање образовања и васпитања – Снежана Милошевић.
			Чланови Секторског већа из става 1. тач. 2), 3), 4), 5) и 8) учествују у раду Секторског већа у свим областима рада Секторског већа из тачке 1. ове одлуке.
			Чланови Секторског већа из става 1. тач. 1), 6) и 7) равномерно се ротирају у раду Секторског већа за све секторе рада по редоследу који се утврђује у складу са пословником о раду Секторског већа.
			*Службени 
			гласник РС, број 57/2019
			4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.
			5. Секторско веће доноси пословник о свом раду.
			6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину. 
			7. Административно-техничку подршку Секторском већу пружа Агенција за квалификације.
			8. Чланови Секторског већа и стручних тимова имају право на накнаду за рад у висини коју утврди Влада.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-12713/2018
			У Београду, 27. децембра 2018. године
			Влада
			Председник,
			Ана Брнабић, с.р.
	

