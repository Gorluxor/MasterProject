


	
	Zakon


				На основу члана 9. ст. 3. и 4. Закона о стратешкој процени утицаја на животну средину („Службени гласник РС”, бр. 135/04 и 88/10),
				Републичка агенција за просторно планирање доноси 
	
	
				ОДЛУКУ
				о неприступању изради стратешке процене утицаја измена и допуна Просторног плана подручја инфраструктурног коридора Ниш – граница Републике Македоније на животну средину
				
	
				
"Службени гласник РС", број 17 од 15. марта 2011.
	
	

				1. Доноси се одлука да се за измене и допунe Просторног плана подручја инфраструктурног коридора Ниш – граница Републике Македоније („Службени гласник РС”, бр. 77/02 и 59/06) (у даљем тексту: Просторни план) не врши израда стратешке процене утицаја на животну средину.
				
	2. Стратешка процена утицаја на животну средину се не врши јер су измене и допуне Просторног плана мањег обима које се односе на усклађивање Просторног плана са постојећом регулативом у области планирања и изградње, као и на преиспитивање спровођења Просторног плана са приоритетима у делу локација и функција пратећих садржаја аутопута и односа са другим инфраструктурним системима у коридору . 
				
	3. Измене и допуне Просторног плана обухватају део територије града Ниша, и то целе катастарске општине Лалинац, Сечаница, Мрамор и делове катастарских општина Трупале, Поповац, Медошевац, Крушце, Чокот, Доње Међурово, Горње Међурово, Паси Пољана и Ново Село који се налазе на подручју Генералног урбанистичког плана Ниша; општина Мерошина, и то целе катастарске општине Александрово, Балајнац и Батушинац; општине Дољевац, и то целе катастарске општине Белотинац, Кнежица, Чапљинац, Малошиште, Перутина, Орљане, Клисура, Дољевац, Чечина, Кочане, Русна и Пуковац; општине Гаџин Хан, и то целу катастарску општину Топоница; град Лесковац, и то целе катастарске општине Драшковац, Брестовац, Кутлеш, Липовица, Грданица, Разгојна, Чекмин, Чифлук Разгојнски, Брејановце, Доња Локошница, Печењевце, Каштавар, Живково, Прибој, Залужње, Дрћевац, Богојевце, Злокућане, Грајевце, Јелашница, Навалин, Велика Биљаница, Горња Слатина, Доња Слатина, Кумарево, Бобиште, Мала Биљаница, Манојловце, Винарце, Лесковац, Братмиловце, Мрштане, Доње Крајинце, Горње Крајинце, Злоћудово, Бадинце, Номаница, Жижавица, Доњи Буниброд, Горњи Буниброд, Рударе, Губеревац, Мала Грабовница, Велика Грабовница, Добротин, Мала Копашница, Грделица (село), Велика Копашница, Грделица (варош), Дедина Бара, Бојишина, Боћевица, Палојце, Ораовица (код Грделице), Бистрица, Граово, Личин Дол, Крпејце, Кораћевац, Предејане, Предејане (село), Бричевље и Сушевље; општина Власотинце, и то целе катастарске општине Стајковце, Гложане и Прилепац; општине Владичин Хан, и то целе катастарске општине Мртвица, Репиште, Гариње, Копитарце, Џеп, Теговиште, Урвич, Летовиште, Манајле, Дупљане, Ружић, Кржинце, Балиновце, Калиманце, Прекодолце, Владичин Хан, Репинце, Сува Морава, Полом, Декутинце, Лепеница, Бачвиште, Грамађе, Стубал, Врбово, Прибој и Мазараћ; град Врање, и то целе катастарске општине Паневље, Превалац, Моштаница, Корбевац, Бресница, Бујковац, Врањска Бања, Ранутовац, Кумарево, Суви Дол, Топлац, Ћуковац, Дулан, Тибужде, Златокоп, Рибнице, Луково, Горњи Нерадовац, Доњи Нерадовац, Купинице, Доње Требешиње, Павловац, Ратаје I, Александровац, Црни Луг, Ристовац, Давидовац и Вртогош и део катастарске општине Врање; општина Бујановац, и то целе катастарске општине Карадник, Раковац, Жбевац, Кршевица, Љиљанце, Жужељица, Божињевац I, Левосоје, Бујановац, Боровац, Осларе, Грамада, Врбан, Летовица, Самољица, Неговац, Биљача и Братоселце; и општина Прешево, и то целе катастарске општине Рајинце, Црнотинце, Букуревац, Буштрање, Ораовица, Прешево, Жујинце, Рељан, Големи Дол, Алинерце, Стрезовце, Чукарка, Миратовац, Цакановац, Трнава и Норча.
				
	4. Циљеви измена и допуна Просторног плана су: 
				– усклађивање Просторног плана са Законом о планирању и изградњи; 
				– преиспитивање спровођења Просторног плана; 
				– преиспитивање приоритета у спровођењу Просторног плана; 
				– преиспитивање локација и функција пратећих садржаја аутопута (функционални објекти и садржаји – базе за одржавање пута, пратећи садржаји за кориснике пута – одморишта и паркиралишта, бензинске станице, мотели и др.); 
				– преиспитивање локација и функција чворишта, укрштања, као и преиспитивање односа са другим инфраструктурним системима; 
				– преиспитивање планских решења у зависности од система наплате путарине.
				
	5. Одлука се доноси на основу мишљења Министарства животне средине и просторног планирања.
				
	6. Ова одлука ступа на снагу осмог дана од дана објављивања у „Службеном гласнику Републике Србије”.
	
	
				Број 350-693-09/2010-01 
				У Београду, 10. марта 2011. године
				Републичка агенција за просторно планирање
				Директор,
				проф. др Борислав Стојков, с.р.
	
