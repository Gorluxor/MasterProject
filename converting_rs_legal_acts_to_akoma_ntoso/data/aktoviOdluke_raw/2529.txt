


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Радне групе за реализацију пројекта „Изградња брзе саобраћајнице – Државни пут првог реда број 21 Нови Сад – Рума – Шабац, у наставку државни пут првог реда број 19 Шабац–Лозница, и то за деоницу: Рума–Шабац–Лозница”
			"Службени гласник РС", број 62 од 10. августа 
			2018.
			1. Образује се Радна група за реализацију пројекта „Изградња брзе саобраћајнице – Државни пут првог реда број 21 Нови Сад – Рума – Шабац, у наставку државни пут првог реда број 19 Шабац–Лозница, и то за деоницу: Рума–Шабац–Лозница” (у даљем тексту: Радна група).
			2. Задатак Радне групе је сарадња са азербејџанском компанијом AzVirt ради реализације пројекта „Изградња брзе саобраћајнице – Државни пут првог реда број 21 Нови Сад – Рума – Шабац, у наставку државни пут првог реда број 19 Шабац–Лозница, и то за деоницу: Рума–Шабац–Лозница”, а посебно ради дефинисања прихватљивог облика финансирања изградње ове брзе саобраћајнице.
			3. У Радну групу именују се:
			− за председника:
			проф. др Зорана Михајловић, потпредседник Владе и министар грађевинарства, саобраћаја и инфраструктуре;
			− за заменике председника:
			1) Миодраг Поледица, државни секретар у Министарству грађевинарства, саобраћаја и инфраструктуре;
			2) Александра Дамњановић, државни секретар у Министарству грађевинарства, саобраћаја и инфраструктуре;
			− за чланове:
			1) Јелена Танасковић, државни секретар у Министарству финансија;
			2) Ђорђе Милић, помоћник министра грађевинарства, саобраћаја и инфраструктуре;
			3) Саша Стојановић, вршилац дужности помоћника министра грађевинарства, саобраћаја и инфраструктуре;
			4) Дарко Комненић, вршилац дужности помоћника министра финансија;
			5) Бранко Дрчелић, вршилац дужности директора Управе за јавни дуг у Министарству финансија;
			6) Зоран Бабић, вршилац дужности директора „Коридори Србије” д.о.о.;
			7) Ирена Поповић, Министарство грађевинарства, саобраћаја и инфраструктуре;
			8) Александра Бенковић, Kабинет потпредседника Владе и министра грађевинарства, саобраћаја и инфраструктуре;
			9) Лазар Лекић, Кабинет потредседника Владе и министра грађевинарства, саобраћаја и инфраструктуре;
			10) Урош Станимировић, Министарство грађевинарства, саобраћаја и инфраструктуре;
			11) Иван Првуловић, виши саветник, Министарство финансија;
			12) Драгана Дејановић, самостални саветник, Управа за јавни дуг у Министарству финансија;
			13) Славољуб Тубић, помоћник генералног директора, Јавно предузеће „Путеви Србије”;
			14) Биљана Вуксановић, директор Сектора за стратегију, пројектовање и развој, Јавно предузеће „Путеви Србије”.
			4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
			5. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-7189/2018-1
			У Београду, 9. августа 2018. године
			Влада
			Председник, 
			Ана Брнабић, с.р.
	

