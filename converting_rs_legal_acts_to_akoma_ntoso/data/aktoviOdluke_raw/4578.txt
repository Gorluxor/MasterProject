



На основу члана 9. Закона о основној школи
("Службени гласник РС", број 50/92), 

Влада Републике Србије донела је



ОДЛУКУ

О ОСНИВАЊУ ОСНОВНЕ
ШКОЛЕ „НИКОЛА ТЕСЛА” У ГОЛОБОКУ

"Службени 
гласник РС", број 49 од 24. новембра 1995.

Члан 1.

Оснива се Основна школа „Никола Тесла" са седиштем
у Голобоку.

Члан 2.

Основна школа „Никола Тесла" у Голобоку (у даљем
тексту: Школа) обавља делатност основног музичког образовања и васпитања.

Члан 3.

На оснивање, организацију и рад Школе примењују се
прописи о јавним службама и основној школи.

Члан 4.

Средства за оснивање и почетак рада Школе чине средства
издвојеног одељења Основне школе „Вук Караџић" из Смедеревске Паланке, у
Голобоку, са билансним стањем на дан 30. новембра 1995. године.

Члан 5.

Средства за обављање делатности Школе обезбеђују се у
складу са законом.

Члан 6.

Школа почиње са радом 1. децембра 1995. године.

Члан 7.

До конституисања школског одбора Влада Републике Србије
образује привремени школски одбор који има 5 чланова.

Члан 8.

Привремени школски одбор:

1. донеће статут Школе;

2. донеће годишњи програм рада Школе;

3. обављаће друге послове из надлежности школског
одбора утврђене законом.

Члан 9.

До именовања директора Школе његове послове ће обављати
и вршити његова овлашћења вршилац дужности директора Школе кога ће именовати
министар просвете.

Члан 10.

Школа ће донети опште акте у року од 30 дана од дана
доношења статута Школе.

Члан 11.

Ученици који су започели стицање основног образовања и
васпитања у издвојеном одељењу Основне школе „Вук Караџић" из Смедеревске
Паланке, у Голобоку, наставиће стицање основног образовања и васпитања у Школи
почев од 1. децембра 1995. године.

Члан 12.

Даном почетка рада Школа преузима запослене у
издвојеном одељењу Основне школе „Вук Караџић" из Смедеревске Паланке, у
Голобоку.

Члан 13.

Ова одлука ступа на снагу осмог дана од дана
објављивања у „Службеном гласнику Републике Србије".



05 број 022-2965/95

У Београду, 15.
новембра 1995. године

Влада
Републике Србије 

Потпредседник,

проф др Слободан
Унковић, с.р.







