





На основу члана 9.
став 1. Закона о вишој школи („Службени гласник Републике Србије”, бр. 50/92 и 39/93)
и члана 27. став 2. Закона о јавним службама („Службени гласник Републике
Србије”, бр. 42/91 и 71/94),

Влада Републике
Србије доноси





ОДЛУКУ
	о оснивању 
	Више 
	грађевинско-геодетске 
	школе 
	у Београду и о укидању 
	Више 
	грађевинске 
	школе 
	у Београду и Више 
	геодетске 
	школе 
	у Београду

„Службени
гласник РС", број 22 од 23. маја 1996.





Тачка
1.

Ради обављања
делатности вишег образовања оснива се виша школа која ће пословати под називом:
Виша грађевинско-геодетска школа, са потпуном одговорношћу.

Седиште Више
грађевинско-геодетске школе (у даљем тексту: Школа) је у Београду, Хајдук
Станкова број 2.



Тачка
2.

Средства за оснивање
и почетак рада Школе чине средства Више грађевинске школе у Београду и Више
геодетске школе у Београду, утврђена завршним рачуном, са стањем на дан 31.
маја 1996. године.



Тачка
3.

Укидају се дана 31.
маја 1996. године Виша грађевинска школа у Београду и Виша геодетска школа у
Београду.

Школе из става 1.
ове тачке сачиниће завршне рачуне, са стањем на дан 31. маја 1996. године.



Тачка
4.

Школа преузима
имовину и средства, права и обавезе, као и запослене раднике виших школа из
тачке 3. ове одлуке, на дан 31. маја 1996. године.



Тачка
5.

Од дана ступања на
снагу ове одлуке више школе из тачке 3. ове одлуке не могу отуђити или
оптеретити имовину, вршити продају, нити запослити нове раднике.



Тачка
6.

Школа остварује
наставни план и програм које су остваривале више школе из тачке 3. ове одлуке.

Наставни план и
програм се остварује на српском језику.



Тачка
7.

Школа почиње са
радом 1. јуна 1996. године.



Тачка
8.

Студенти који су
започели студије у Вишој грађевинској школи и Вишој геодетској школи,
настављају студије у Вишој грађевинско-геодетској школи, по наставним плановима
и програмима по којима су започели студије, у складу са законом.



Тачка
9.

До конституисања
управног одбора Школе Влада Републике Србије (у даљем тексту: Влада) образује
привремени управни одбор који има шест чланова.



Тачка
10.

Привремени управни
одбор:

1) донеће статут
Школе, до 30. јуна 1996. године;

2) донеће наставни
план и програм вишег образовања;

3) обавиће послове у
вези са уписом студената у прву годину студија у школској 1996/97. години;

4) обављаће и друге
послове из надлежности управног одбора и наставног већа, утврђене законом.



Тачка
11.

До именовања
директора Школе, његове послове и овлашћења обављаће вршилац дужности директора
кога именује Влада.



Тачка
12.

Школа ће донети
опште акте у року од 30 дана од дана ступања на снагу статута.



Тачка
13.

Ова одлука ступа на
снагу наредног дана од дана објављивања у „Службеном гласнику Републике
Србије”.





05 број
612-1714/96

У Београду,
21. маја 1996. године

Влада
Републике Србије

Потпредседник,

проф. др Ратко
Марковић, с.р.





