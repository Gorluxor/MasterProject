


	
	Zakon


	
			На основу члана 70. Закона о заштити природе („Службени гласник РСˮ, бр. 36/09, 88/10 и 91/10 – исправка), члана 15. Уредбе Владе Републике Србије о проглашењу Специјалног резервата природе „Окањ бараˮ („Службени гласник РСˮ, број 39/13), Закона о накнадама за коришћење јавних добара („Службени гласник РС”, број 95/18 ) и члана 8. Статута Друштва за заштиту животне средине „Окањˮ – Елемир,
			Извршни одбор Друштва за заштиту животне средине „Окањˮ – Елемир на својој седници од 3. јуна 2019. године, донео је
			ОДЛУКУ
			о накнадама за коришћење заштићеног подручја Специјални резерват природе „Окањ бараˮ
			„Службени гласник РС“, број 42 од 14. јуна 2019.
			Члан 1.
			Овом одлуком утврђује се висина, начин обрачуна и плаћање накнаде (у даљем тексту: Накнада) за коришћење заштићеног подручја Специјални резерват природе „Окањ бараˮ (у даљем тексту: Резерват) и накнада за коришћење услуга које пружа Друштво за заштиту животне средине „Окањˮ – Елемир (у даљем тексту: Управљач). 
			Члан 2.
			Привредно друштво или друго правно лице, предузетник и грађани (у даљем тексту: Корисник) који на подручју Резервата обављају делатност, искоришћавају природне вредности и на други начин користе заштићено подручје и његове погодности, Управљачу плаћају накнаду по основу утврђеном чланом 70. Закона о заштити природе и чл. 105. и 106. Закона о накнадама за коришћење јавних добара и то за:
			− делатност из области туризма, угоститељства, трговине, занатства, изградње, експлоатације минералних сировина, транспорта, дистрибуције, преноса, телекомуникација, снимања, водопривреде, индустрије, рударства и енергетике, саобраћаја, коришћења дивље флоре и фауне и сл.,
			− коришћење посебно уређених терена у Резервату или погодних терена за одређене намене,
			− коришћење имена и знака Резервата,
			− коришћење услуга које пружа Друштво, 
			− улазак и посету заштићеном подручју, његовим деловима и објектима.
			Члан 3.
			Управљач одређује основицу и утврђује висину накнаде за коришћење Резервата у зависности од вида коришћења тог подручја и његових погодности, сходно чл. 107.  и 108.  Закона о накнадама за коришћење јавних добара. 
			Члан 4.
			Накнада се утврђује и плаћа по тарифи из следеће табеле:
			
				
					
					
					
				
				
					
						
							Предмет и обвезник накнаде
						
						
							Основица
						
						
							Износ (дин.)
						
					
				
				
					
						
							I. ДЕЛАТНОСТИ
						
					
					
						
							1. ТУРИЗАМ
						
					
					
						
							1.1. Туристичке агенције и наутичке-ваздухопловне пословне јединице
						
					
					
						
							1.1.1. Туристичке агенције са седиштем, огранком или посебним простором за обављање делатности на заштићеном подручју
						
						
							по седишту или другој регистрованој јединици туристичке агенције/годишње
						
						
							10.000
						
					
					
						
							1.1.2. Пружаоци наутичких и ваздухопловних услуга (параглајдинг – балон) чије је седиште, огранак или простор за обављање тих делатности на заштићеном подручју 
						
						
							по регистрованој пословној јединици пружаоца ваздухопловних услуга/годишње
						
						
							10.000
						
					
					
						
							1.2. Ловни туризам
						
					
					
						
							1.2.1. Пружаоци ловнотуристичких услуга, осим када је Управљач пружалац тих услуга
						
						
							по регистрованој пословној јединици пружаоца ловнотуристичких услуга/годишње
						
						
							10.000
						
					
					
						
							2. РУДАРСТВО/КОРИШЋЕЊЕ МИНЕРАЛНИХ СИРОВИНА И КОРИШЋЕЊЕ ВОДА И ВОДОПРИВРЕДА
						
					
					
						
							2.1. Нафтовод
						
						
							по дужном m (годишња накнада) 
						
						
							105
						
					
					
						
							2.2. Каналска мрежа за наводњавање и одводњавање
						
						
							по дужном m (годишња накнада)
						
						
							60 
						
					
					
						
							3. ЕНЕРГЕТИКА
						
					
					
						
							3.1. Производња електричне енергије у ветрогенераторима 
						
					
					
						
							3.1.1. Власници – корисници ветрогенератора 
						
						
							по објекту/годишње 
						
						
							200.000
						
					
					
						
							3.2. Пренос и дистрибуција електричне енергије 
						
					
					
						
							3.2.1. Власници – корисници далековода 110 kV, ширина коридора 15 m 
						
						
							по m² трасе далековода/годишње
						
						
							45
						
					
					
						
							3.2.2. Власници – корисници далековода 35 kV, ширина коридора 10 m 
						
						
							по m² трасе далековода/годишње
						
						
							40
						
					
					
						
							3.2.3. Власници – корисници далековода 20 или 10 kV, ширина коридора 5 m 
						
						
							по m² трасе далековода/годишње
						
						
							40
						
					
					
						
							3.2.4. Власници – корисници подземних (кабловских) далековода 
						
						
							по дужном метру (m) далековода/годишње 
						
						
							85
						
					
					
						
							3.2.5. Власници – корисници трафостаница вишег (улазног) напона 35 и 110 kV 
						
						
							по m² површине испод трафостанице 500
						
						
							400
						
					
					
						
							3.2.6 Власници – корисници МБТС 10 (20)/0,4 kV и стубних трафостаница 
						
						
							по објекту/годишње 
						
						
							1.400
						
					
					
						
							3.3. Цевоводни транспорт воде и гаса 
						
					
					
						
							3.3.1. Власници – гасовода
						
						
							по дужном метру (m)/годишње 
						
						
							100  
						
					
					
						
							3.3.2.Транспорт воде кроз заштићено подручје
						
						
							по дужном метру (m)/годишње
						
						
							350
						
					
					
						
							4. САОБРАЋАЈ, ТРАНСПОРТ И ТЕЛЕКОМУНИКАЦИЈЕ
						
					
					
						
							4.1. Друмски саобраћај и транспорт 
						
					
					
						
							4.1.1. Државни пут I и II реда 
						
						
							по дужном метру (m) пута/годишње 
						
						
							50 
						
					
					
						
							4.1.2. Општински пут 
						
						
							по дужном метру (m) пута/годишње 
						
						
							40 
						
					
					
						
							4.2. Телефонски саобраћај 
						
					
					
						
							4.2.1. Власници – корисници примарне телефонске мреже– подземни вод (оптички кабел)
						
						
							по дужном метру (m)/годишње 
						
						
							     75
						
					
					
						
							4.2.2. Власници – корисници базних станица мобилне телефоније (које су у статусу закупа или службености) 
						
						
							по m² површине испод базне станице/годишње 
						
						
							3.000
						
					
					
						
							4.3. Радио и телевизијске комуникације 
						
					
					
						
							4.3.1. Власници – корисници телевизијских релеја и одашиљача (који су у статусу закупа или службености) 
						
						
							по m² површине заузетог простора/годишње 
						
						
							3.000
						
					
					
						
							4.3.2. Власници – корисници радио релеја и одашиљача (који су у статусу закупа или службености) 
						
						
							по m² површине заузетог простора/годишње 
						
						
							600
						
					
					
						
							5. СНИМАЊЕ
						
					
					
						
							5.1. Снимање филмова (играних, рекламних, документарних и др.), звучних записа и фотографисање у комерцијалне сврхе
						
					
					
						
							5.1.1. Правна и физичка лица која снимају филмове: 
							– Играни филм– Документарни филм– Рекламни филм  
						
						
							по започетом дану снимања
						
						
							12.500 5.000 20.000
						
					
					
						
							5.1.2. Правна и физичка лица која фотографишу 
						
						
							по започетом дану фотографисања
						
						
							Уговор или 2.000
						
					
					
						
							5.1.3. Правна и физичка лица која снимају звучне записе 
						
						
							по започетом дану снимања
						
						
							Уговор или 2.000
						
					
					
						
							6. КОРИШЋЕЊЕ ФЛОРЕ И ФАУНЕ И ДРУГЕ ДЕЛАТНОСТИ
						
					
					
						
							6.1. Сакупљање гљива, лековитог и јестивог биља, шумских плодова, лов  животиња и кошење трске
						
					
					
						
							6.1.1. Физичка лица која врше сакупљање, односно, брање на заштићеном подручју 
						
						
							по сакупљачу/годишње 
						
						
							1.800
						
					
					
						
							по сакупљачу/дневно 
						
						
							80
						
					
					
						
							6.1.2. Правна  лица која врше откуп
						
						
							по откупљеном килограму
						
						
							15
						
					
					
						
							6.1.3. Коришћење трске
						
						
							дневна накнада
						
						
							240
						
					
					
						
							уговорени период – сноп
						
						
							20
						
					
					
						
							6.1.4. Кошење ливада
						
						
							годишња накнада по ару
						
						
							200
						
					
					
						
							6.1.5. Лов дивљачи
						
						
							годишња накнада по ловцу
						
						
							3.200
						
					
					
						
							дневна дозвола по ловцу
						
						
							225
						
					
					
						
							II. КОРИШЋЕЊЕ ПОСЕБНО УРЕЂЕНИХ ИЛИ ПОГОДНИХ ТЕРЕНА ЗА ПОЈЕДИНЕ НАМЕНЕ КОРИШЋЕЊА
						
					
					
						
							7. ОДМОР, СПОРТ И РЕКРЕАЦИЈА
						
					
					
						
							7.2. Терени на којима се одржавају спортске, туристичке и културне манифестације (само у режиму заштите III степена)
						
					
					
						
							7.2.1 Организатор манифестације (сакупљање биља и плодова, косидба, лов, културни догађај, празник и др.) 
						
						
							по догађају, односно манифестацији/дневно
						
						
							12.000
						
					
					
						
							7.3. Уређени паркинзи на земљишту изван јавног пута 
						
					
					
						
							7.3.1. Власник или корисник паркинга 
						
						
							по m² површине паркинга/годишње
						
						
							30
						
					
					
						
							8. ПОСТАВЉАЊЕ РЕКЛАМА
						
					
					
						
							8.1. Рекламне и информативне ознаке, постављене на заштићеном подручју, осим ознака саобраћајне и туристичке сигнализације
						
					
					
						
							8.1.1. Власник ознаке табле, рекламе, паноа и друге ознаке
						
						
							по m² површине
						
						
							15.000
						
					
					
						
							8.1.2. Билборда
						
						
							по m² површине
						
						
							35.000
						
					
					
						
							9. ПОРОДИЧНИ ОБЈЕКТИ ЗА ОДМОР
						
					
					
						
							9.1. Власници викендица, вила и других породичних објекта за одмор 
						
						
							по m² подне површине објекта/годишње
						
						
							120
						
					
					
						
							9.2. Власници или корисници салаша 
						
						
							по m² подне површине објекта/годишње
						
						
							50
						
					
					
						
							III. КОРИШЋЕЊЕ ИМЕНА И ЗНАКА РЕЗЕРВАТА
						
					
					
						
							10. КОРИШЋЕЊЕ ИМЕНА И ЗНАКА
						
					
					
						
							10.1. Коришћење имена и знака заштићеног подручја у пословном имену правног лица и предузетника, на меморандуму и другом документу, на ознаци производа и на рекламним материјалима 
						
					
					
						
							10.1.1. Правно лице или предузетник који користи име или знак 
						
						
							Споразумно по уговору – у случају несагласности воља 1% годишњег износа укупног прихода оствареног коришћењем имена и знака  
						
						
					
					
						
							IV. КОРИШЋЕЊЕ УСЛУГА ДРУШТВА
						
					
					
						
							11. УСЛУГЕ ПРЕЗЕНТАЦИЈЕ ЗАШТИЋЕНОГ ПОДРУЧЈА
						
					
					
						
							11.1. Вођење посетилаца ради разгледања и фотографисања заштићеног подручја 
						
					
					
						
							12.1.1. Посетилац, односно појединац или организатор путовања: Управљач назначава туру, начин приступа, трајање и др. 
						
						
							– до 10 посетилаца, по посетиоцу
						
						
							150
						
					
					
						
							– преко 10 посетилаца, по посетиоцу
						
						
							100
						
					
					
						
							11.2. Организовање едукације у природи, пикника, излета, манифестација, спортских такмичења (само у режиму заштите III степена)
						
					
					
						
							11.2.1. Учесник активности за препознавање шумских плодова, лековитог биља, птица и других природних и културних вредности 
						
						
							по учеснику/дневно
						
						
							100
						
					
					
						
							11.2.2. Учесник пикника и излета 
						
						
							по учеснику/дневно
						
						
							100 
						
					
					
						
							11.2.3. Учесник спортских такмичења и такмичења у оријентацији у природи 
						
						
							по учеснику/дневно
						
						
							100
						
					
					
						
							12. УСЛУГЕ КОРИШЋЕЊА ПАРКИНГА И ДРУГИХ УРЕЂЕНИХ ПОВРШИНА
						
					
					
						
							12.1. Коришћење паркинга и других уређених површина на којима је носилац права коришћења Управљач заштићеног подручја 
						
					
					
						
							12.1.1. Корисник услуге паркирања 
						
						
							по возилу/дневно
						
						
							100 
						
					
					
						
							13. УСЛУГЕ ИЗНАЈМЉИВАЊА СРЕДСТАВА И ОПРЕМЕ
						
					
					
						
							13.1. Изнајмљивање моторних возила, бицикала, других средстава и опреме 
						
					
					
						
							– теренско возило са возачем 
						
						
							по возилу/дневно 
						
						
							200 
						
					
					
						
							– бицикл
						
						
							по возилу/дневно
						
						
							50
						
					
					
						
							по возилу/седмично
						
						
							250
						
					
					
						
							V. УЛАЗАК И ПОСЕТА ЗАШТИЋЕНОГ ПОДРУЧЈА
						
					
					
						
							14. УЛАЗАК И БОРАВАК У ЗАШТИЋЕНОМ ПОДРУЧЈУ, УЛАЗАК У ДЕЛОВЕ И ОБЈЕКТЕ ЗАШТИЋЕНОГ ПОДРУЧЈА
						
					
					
						
							14.1. Улазак и боравак у заштићеном подручју
						
					
					
						
							14.1.1. Регистровани посетилац
						
						
							пунолетни посетилац/дневно
						
						
							100
						
					
					
						
							14.1.2. Регистровани посетилац 
						
						
							деца од 8 до 18 година/дневно
						
						
							50
						
					
					
						
							14.2. Улазак у заштићено подручје и његове делове
						
					
					
						
							14.2.1. Посетилац или организатор путовања/посете за улазак и разгледање заштићеног подручја
						
						
							за групу до 10 посетилаца, по посетиоцу
						
						
							150
						
					
					
						
							за групу преко 10 посетилаца, по посетиоцу
						
						
							100
						
					
				
			
			Члан 5.
			Накнаду за сакупљање и откуп гљива и лековитог биља не плаћају власници земљишта, када обављају делатност на свом земљишту за сопствене потребе.
			Члан 6.
			Накнаде које се утврђују на годишњем нивоу обрачунавају се тромесечно, најкасније 15 дана по истеку тромесечја и наплаћују се на основу испостављене фактуре у законском року.
			Накнаде које се утврђују на основу количина обрачунавају се месечно и плаћају по испостављеној фактури најкасније до 10. у текућем за претходни месец, на основу података о количини (експлоатисана сировина и др.) коју доставља корисник.
			 Накнаде које се обрачунавају дневно, плаћају се Чувару заштићеног подручја или другом овлашћеном лицу продајом улазнице (карте, вињете и др.) или издавањем рачуна. Извршни одбор Друштва за заштиту животне средине „Окањˮ – Елемир ближе ће прописати начин наплате накнаде за улазак у заштићено подручје.
			Начин и рок плаћања накнаде за сезонске и привремене активности из табеле наведене у члану 4. ове одлуке, одређују се приликом закључивања уговора или издавања одређеног одобрења.
			Члан 7.
			Накнаде утврђене овом одлуком уплаћују се на посебан рачун Друштва, а средства остварена од накнада по овој одлуци користе се за заштиту, развој и унапређење Резервата и на исте се примењују одредбе Закона о заштити природе.
			Члан 8.
			Од обавеза плаћања накнаде, утврђене овом одлуком, на основу члана 109. Закона о накнадама за коришћење јавних добара, ослобађа се: 
			Локално становништво, запослени радници Управљача, физичка лица која обављају послове или врше службене радње у Резервату, деца предшколског узраста и лица са инвалидитетом и посебним потребама.
			Накнада се умањује за 50% за: ученике, студенте и пензионере.
			Корисници код којих су, због елементарних непогода или других оправданих разлога,  битно отежани услови рада и пословања.
			Одлуке из става 2 овог члана доноси Извршни одбор Друштва за заштиту животне средине „Окањˮ – Елемир.
			Члан 9.
			Ова одлука објављује се у „Службеном гласнику Републике Србијеˮ и ступа на снагу осмог дана од дана објављивања.
			Број 45
			У Окњу, 6. јуна 2019. године
			Председник Извршног одбора,
			Душан Суботин, с.р.
	

