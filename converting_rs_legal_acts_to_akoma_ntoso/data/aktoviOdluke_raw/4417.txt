


	
	Zakon


	
			
			Редакцијски пречишћен текст
			
			
			
			На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о оснивању Секторског већа за сектор пословне администрације
			"Службени гласник РС", бр. 104 од 28. децембра 
			2018, 57 од 9. августа 2019.
			1. Оснива се Секторско веће за сектор пословне администрације (у даљем тексту: Секторско веће) за области: рачуноводство и порeзи, односно одржавање, ревизијa и бележење финансијских трансакција, затим за менаџмент, финансије, банкарство и осигурање које укључују и контролу и мониторинг финансијских извора организација, институција и појединаца, као и пружање финансијских услуга на корпоративном и индивидуалном нивоу, затим за маркетинг и рекламирање, односно промовисање процеса размене робе и услуга између организација и/или појединаца, оглашавање, понашање потрошача, истраживање тржишта, маркетинг, односе са јавношћу и сл., затим за секретарско и канцеларијско пословање (стенографија, унос података и сл.), при чему су специјализовани секретарски послови (из области медицине, права, рачуноводства и сл.) укључени уколико програм садржи секретарске послове, а не подразмева специјализоване асистенте.
			2. Задаци Секторског већа су да:
			1) анализира постојеће и утврђује потребне квалификације у сектору; 
			2) идентификује квалификације које треба осавременити; 
			3) идентификује квалификације које више не одговарају потребама сектора; 
			4) доноси одлуку о изради предлога стандарда квалификација у оквиру сектора; 
			5) даје мишљење о очекиваним исходима знања и вештина унутар сектора; 
			6) промовише дијалог и непосредну сарадњу између света рада и образовања; 
			7) промовише могућности за образовање, обуку и запошљавање унутар сектора; 
			8) идентификује могућности за обучавање одраслих унутар сектора; 
			9) разматра импликације националног оквира квалификација на квалификације унутар сектора; 
			10) предлаже листе квалификација по нивоима и врстама које могу да се стичу признавањем претходног учења; 
			11) обавља друге послове у складу са Законом о националном оквиру квалификација Републике Србије.
			3. За чланове Секторског већа, на пет година именују се:
			1) на предлог Привредне коморе Србије и 
			репрезентативних удружења послодаваца:
			(1) Драган Миливојевић – маркетинг и 
			рекламирање;
			(2) Игор Младеновић – менаџмент, 
			финансије, банкарство и осигурање.
			2) На предлог струковних комора, односно 
			удружења:
			(1) Националне академије за јавну управу – 
			Снежана Антонијевић;
			(2) Службе за управљање кадровима – 
			Драгана Јанковић;
			(3) Удружења самосталних судских вештака и 
			проценитеља вредности непокретности - Милић Ђоковић;
			(4) Коморе овлашћених ревизора – Михаило 
			Лазаревић;
			(5) Друштва проценитеља Србије – Слађана 
			Поповић;
			(6) Удружења банака Србије – Слађана 
			Средојевић;
			(7) Националног удружења проценитеља 
			Србије – Ивана Станојевић;
			(8) Удружења осигуравача Србије – Бранко 
			Дамјановић.
			3) на предлог Савета за стручно образовање и образовање одраслих – Марчела Вуинац Обућина.
			4) на предлог Конференцијe универзитета и Конференцијe академија и високих школа:
			(1) проф. др Владимир Јовановић – КОНУС;
			(2) проф. др Никола Радивојевић, КАССС.  
			5) на предлог Националне службе за запошљавање – Љиљана Лутовац.
			6) на предлог: 
			(1) Министарства просвете науке и технолошког развоја – Весна Фабиан; 
			(2) Министарства рада, запошљавања, борачка и социјална питања – Љиљана Мирић Станковић;
			(3) Министарства финансија – Милеса Марјановић;
			(4) Министарства државне управе и локалне 
			самоуправе – Ивана Савићевић;
			(5) 
			Министaрства омладине и спорта – Ана Самарџић.
			7) на предлог заједнице стручних школа:
			(1) Зорица Маравић, Заједница економских, правно-биротехничких, трговинских и туристичко-угоститељских школа Србије.
			8) на предлог репрезентативних гранских синдиката:
			(1) Синдикат управе Србије:
			– Мирјана Бјелобаба;
			(2) Самостални синдикат запослених у банкама осигуравајућим друштвима и другим финансијским организацијама Србије:
			– Јелена Пејић;
			(3) Конфедерација слободних синдиката:
			– Драган Марјановић.
			9) на предлог Завода за унапређивање образовања и васпитања – Радиша Микарић. 
			Чланови 
			Секторског већа из става 1. тач. 3), 5), тачка 6) подтач. (1), (2) и 
			(5) и тач. 7) и 9) ове тачке учествују у раду Секторског Већа у свим 
			областима рада Секторског већа из тачке 1. ове одлуке.
			Чланови Секторског већа из става 1. тач. 4), 8), равномерно се ротирају у раду Секторског већа за све секторе рада по редоследу који се утврђује у складу са пословником о раду Секторског већа.
			Чланови 
			Секторског већа из става 1. тач. 1), 2) и тачка 6) подтач. (3) и (4) 
			ове тачке учествују у раду за област рада сектора за који су 
			именовани.
			*Службени 
			гласник РС, број 57/2019
			4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.
			5. Секторско веће доноси пословник о свом раду.
			6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину. 
			7. Административно-техничку подршку Секторском већу пружа Агенција за квалификације.
			8. Чланови Секторског већа и стручних тимова имају право на накнаду за рад у висини коју утврди Влада.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-12728/2018
			У Београду, 27. децембра 2018. године
			Влада
			Председник,
			Ана Брнабић, с.р.
	

