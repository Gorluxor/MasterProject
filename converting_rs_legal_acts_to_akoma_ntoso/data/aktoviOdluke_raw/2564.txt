


	
	Zakon

	


	
				На основу члана 33. ст. 2. и 3. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о образовању Радног тела за праћење спровођења Националне стратегије за процесуирање ратних злочина
				"Службени гласник РС", број 80 од 29. 
				августа 2017.
				1. Образује се Радно тело за праћење спровођења Националне стратегије за процесуирање ратних злочина (у даљем тексту: Радно тело).
				2. Радно тело чине председник, заменик председника, чланови и секретар.
				3. У Радно тело именују се:
				– за председника:
				Нела Кубуровић, министар правде;
				– за заменика председника:
				Ненад Вујић, директор Правосудне академије;
				– за чланове:
				1) Чедомир Бацковић, помоћник министра правде и шеф Преговарачке групе за Поглавље 23;
				2) Биљана Поповић Ивковић, државни секретар у Министарству унутрашњих послова;
				3) Горан Живковић, начелник Јединице за заштиту у Министарству унутрашњих послова;
				4) Момчило Стевановић, начелник Службе за откривање ратних злочина у Министарству унутрашњих послова;
				5) Синиша Важић, судија Апелационог суда у Београду;
				6) Мирјана Илић, судија Вишег суда у Београду;
				7) Снежана Станојковић, тужилац за ратне злочине;
				8) Вељко Одаловић, председник Комисије за нестала лица;
				9) Бранко Лукић, председник Адвокатске коморе адвоката који бране пред међународним судовима и трибуналима;
				10) др Сања Ћопић, виши научни сарадник у Институту за криминолошка и социолошка истраживања.
				– за секретара:
				Бранислав Стојановић, Министарство правде.
				4. Задаци и функционисање Радног тела ближе се одређују пословником о раду.
				5. Радно тело може тражити податке, анализе, обавештења и извештаје од надлежних државних органа и установа, у вези са питањима због којих је образовано.
				6. Радно тело о свом раду извештава надлежни одбор сваких 60 дана, а Владу сваких 90 дана. 
				7. Председник, заменик председника, чланови и секретар Радног тела немају право на накнаду за рад.
				8. Административно-техничку подршку Радном телу пружа Министарство правде и Тужилаштво за ратне злочине.
				9. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-8006/2017
				У Београду, 25. августа 2017. године
				Влада
				Председник,
				Ана Брнабић, с.р. 
	

