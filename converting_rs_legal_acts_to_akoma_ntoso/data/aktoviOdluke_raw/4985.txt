



На
основу члана 52. Закона о здравственој заштити („Службени гласник РС”, број
107/05) и члана 43. став 1. Закона о Влади („Службени гласник РС”, бр. 55/05 и
71/05 – исправка),

Влада
доноси





ОДЛУКУ

о спајању уз припајање
Завода за онкологију 

и радиологију Кладово
Здравственом центру Кладово 

„Службени гласник РС“,
број 91 од 20. октобра 2006.





1. Овом одлуком врши се статусна
промена – спајање уз припајање Завода за онкологију и радиологију Кладово Здравственом
центру Кладово.

2. Здравствени центар Кладово
преузима имовину, права и обавезе Завода за онкологију и радиологију Кладово са
билансним стањем на дан 1. новембра 2006. године.

Здравствени центар Кладово
преузима и запослене у Заводу за онкологију и радиологију Кладово.

3. Завод за онкологију и радиологију
Кладово престаје са радом даном брисања из регистра код надлежног суда.

4. Здравствени центар Кладово
ускладиће статут и друге опште акте, као и организацију и рад, са овом одлуком у
року од 60 дана од дана ступања на снагу ове одлуке.

5. Ова одлука ступа на снагу
осмог дана од дана објављивања у „Службеном гласнику Републике Србије”.





05 број
022-9185/2006

У Ужицу,
19. октобра 2006. године

Влада

Председник,

Војислав
Коштуница, с.р.



