


	
	Zakon

	


	
			На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о изради Просторног плана подручја посебне намене манастира Студеница
			"Службени гласник РС", број 50 од 29. јуна 2018.
			1. Приступа се изради Просторног плана подручја посебне намене манастира Студеница (у даљем тексту: Просторни план).
			2. Оквирна граница Просторног плана обухвата делове територија града Краљева и општине Ивањица, и то: на територији града Краљева целе катастарске општине Бзовик, Брезова, Врх, Долац, Дражиниће, Ђаково, Засад, Милиће, Мланча, Орља Глава, Река, Рудно, Савово,Тадење и Ушће; и на територији општине Ивањица целе катастарске општине Брусник, Вионица, Врмбаје, Градац, Дајићи, Добри До, Коритник и Чечина.  
			Оквирна граница обухвата Просторног плана дата је у Прилогу 1 – Графички  приказ оквирне границе обухвата Просторног плана, који је одштампан уз ову одлуку и чини њен саставни део. Коначна граница обухвата Просторног плана биће дефинисана Нацртом просторног плана.
			3. Услови и смернице планских докумената вишег реда и развојних стратегија за израду Просторног плана садржани су у:   
			1) Закону о Просторном плану Републике Србије од 2010. до 2020. године („Службени гласник РС”, број 88/10) којим је утврђено: да jе манастир Студеница уписан на Листу Светске баштине UNESCO један од споменика који са непосредном околином чини сагледиву културно-пејзажну целину; да су објекти културног наслеђа заштићени према међународним стандардима као карактеристичне целине и објекти апсолутног и релативног идентитета, од значаја за просторни развој Републике Србије;
			2) Уредби о утврђивању Регионалног просторног плана Златиборског и Моравичког управног округа („Службени гласник РС”, број 1/13) којом је утврђено: да ће се културно наслеђе штитити, уређивати и презентовати као развојни ресурс, на начин који ће допринети афирмацији регионалног и локалног идентитета; да ће се очување, унапређење и заштита предела и амбијента око непокретних културних добара вршити у оквиру комплексног уређења и презентације ових целина; да је потребно интегрално коришћење, уређење и заштита водних ресурса;
			3) Уредби о утврђивању Регионалног просторног плана за подручје Шумадијског, Поморавског, Рашког и Расинског управног округа („Службени гласник РС”, број 39/14) којом је утврђено: да је манастир Студеница део европског пута културе Трансроманика који спаја европско наслеђе романичког периода; да је потребна изградња обилазнице око манастира Студеница у циљу заштите манастирског комплекса; да је за манастир Студеницу потребно донети просторни план подручја посебне намене.
			Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији, као и Одлуци о утврђивању непокретних културних добара од изузетног значаја и од великог значаја („Службени гласник СРС”, бр. 14/79 и 30/89) и Одлуци о утврђивању граница непосредне околине и заштити природног простора манастира Студеница („Службени лист општине Краљево”, број 13/88).
			Списак подлога за подручје Просторног плана, достављен од стране Републичког геодетског завода, дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
			4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи.
			5. Визија и дугорочни циљ развоја доношења Просторног плана је обезбеђење просторних услова за остварење посебне намене подручја. 
			6. Концептуални оквир планирања, коришћења, уређења и заштите планског подручја заснива се на обезбеђењу услова за планско коришћење подручја Просторног плана, и то са становишта: заштите и одрживог коришћења културног наслеђа, природних вредности и ресурса (изворишта водоснабдевања); заштите животне средине и одрживог развоја туризма; валоризације комплементарних потенцијала подручја за развој; просторне, саобраћајне, привредне и друге облике интеграције подручја са окружењем. 
			Просторни план ће садржати детаљну разраду за заштићену околину манастира Студеница и друга подручја по потреби.
			7. Рок за израду Нацрта просторног плана је 12 месеци од дана ступања на снагу ове одлуке.
			8. Оквирна процена средстава за финансирање израде Просторног плана, које обезбеђује Министарство грађевинарства, саобраћаја и инфраструктуре, износи 7.000.000,00 динара са ПДВ-ом.
			9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
			Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
			10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде. 
			Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
			11. Одлука о изради Стратешке процене утицаја Просторног плана подручја посебне намене манастира Студеница на животну средину („Службени гласник РС”, број 37/18), чини саставни део ове одлуке.
			12. Нацрт просторног плана биће изложен на јавни увид у трајању од 30 дана у седиштима јединица локалних самоуправа које су у обухвату Просторног плана.
			13. Број примерака Просторног плана који је потребно израдити биће утврђен посебним актом Владе којим се утврђује Просторни план. 
			14. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 350-6167/2018
			У Београду, 28. јуна 2018. године
			Влада
			Председник,
			Ана Брнабић, с.р.
			
			
			ПРИЛОГ 2
			СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
			Општина Ивањица
			Планови катастра непокретности
			
				
					
					
					
					
					
				
				
					
						
							Ред.
							број
						
						
							Катастарска  општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Врмбаје
						
						
							аналогни план*
						
						
							1:2500
						
						
							18
						
					
					
						
							2.
						
						
							Добри До
						
						
							аналогни план*
						
						
							1:2500
						
						
							28
						
					
					
						
							3.
						
						
							Чечина
						
						
							аналогни план*
						
						
							1:2500
						
						
							15
						
					
					
						
							4.
						
						
							Вионица
						
						
							аналогни план*
						
						
							1:2500
						
						
							14
						
					
					
						
							5.
						
						
							Дајићи
						
						
							аналогни план*
						
						
							1:2500
						
						
							31
						
					
					
						
							6.
						
						
							Градац
						
						
							ДКП – векторски формат
						
						
						
					
					
						
							7.
						
						
							Брусник
						
						
							аналогни план*
						
						
							1:2500
							1:1000
						
						
							21
							5
						
					
					
						
							8.
						
						
							Коритник
						
						
							аналогни план*
						
						
							1:2500
							1:1000
						
						
							18
							8
						
					
				
			
			* – извршена је дигитализација планова
			Планови катастра водова
			
				
					
					
					
					
					
				
				
					
						
							Ред.
							број
						
						
							Катастарска  општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Врмбаје
						
						
							нема
						
						
						
					
					
						
							2.
						
						
							Добри До
						
						
							нема
						
						
						
					
					
						
							3.
						
						
							Чечина
						
						
							нема
						
						
						
					
					
						
							4.
						
						
							Вионица
						
						
							нема
						
						
						
					
					
						
							5.
						
						
							Дајићи
						
						
							нема
						
						
						
					
					
						
							6.
						
						
							Градац
						
						
							нема
						
						
						
					
					
						
							7.
						
						
							Брусник
						
						
							нема
						
						
						
					
					
						
							8.
						
						
							Коритник
						
						
							нема
						
						
						
					
				
			
			Град Краљево
			Планови катастра непокретности
			
				
					
					
					
					
					
				
				
					
						
							Ред.
							број
						
						
							Катастарска  општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Орља Глава
						
						
							ДКП – векторски формат
						
						
						
					
					
						
							2.
						
						
							Мланча
						
						
							ДКП – векторски формат
						
						
						
					
					
						
							3.
						
						
							Савово
						
						
							ДКП – векторски формат
						
						
						
					
					
						
							4.
						
						
							Ђаково
						
						
							ДКП – векторски формат
						
						
						
					
					
						
							5.
						
						
							Засад
						
						
							ДКП – векторски формат
						
						
						
					
					
						
							6.
						
						
							Ушће
						
						
							ДКП – векторски формат
						
						
						
					
					
						
							7.
						
						
							Милиће
						
						
							ДКП – векторски формат
						
						
						
					
					
						
							8.
						
						
							Брезова
						
						
							ДКП – векторски формат
						
						
						
					
					
						
							9.
						
						
							Врх
						
						
							ДКП – векторски формат
						
						
						
					
					
						
							10.
						
						
							Долац
						
						
							ДКП – векторски формат
						
						
						
					
					
						
							11.
						
						
							Река
						
						
							ДКП – векторски формат
						
						
						
					
					
						
							12.
						
						
							Дражиниће
						
						
							ДКП – векторски формат
						
						
						
					
					
						
							13.
						
						
							Тадење
						
						
							ДКП – векторски формат
						
						
						
					
					
						
							14.
						
						
							Рудно
						
						
							ДКП – векторски формат
						
						
						
					
					
						
							15.
						
						
							Бзовик
						
						
							ДКП – векторски формат
						
						
						
					
				
			
			Планови катастра водова
			
				
					
					
					
					
					
				
				
					
						
							Ред.
							број
						
						
							Катастарска  општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Орља Глава
						
						
							векторски формат
						
						
						
					
					
						
							2.
						
						
							Мланча
						
						
							векторски формат
						
						
						
					
					
						
							3.
						
						
							Савово
						
						
							векторски формат
						
						
						
					
					
						
							4.
						
						
							Ђаково
						
						
							векторски формат
						
						
						
					
					
						
							5.
						
						
							Засад
						
						
							векторски формат
						
						
						
					
					
						
							6.
						
						
							Ушће
						
						
							векторски формат
						
						
						
					
					
						
							7.
						
						
							Милиће
						
						
							векторски формат
						
						
						
					
					
						
							8.
						
						
							Брезова
						
						
							векторски формат
						
						
						
					
					
						
							9.
						
						
							Врх
						
						
							векторски формат
						
						
						
					
					
						
							10.
						
						
							Долац
						
						
							векторски формат
						
						
						
					
					
						
							11.
						
						
							Река
						
						
							векторски формат
						
						
						
					
					
						
							12.
						
						
							Дражиниће
						
						
							векторски формат
						
						
						
					
					
						
							13.
						
						
							Тадење
						
						
							векторски формат
						
						
						
					
					
						
							14.
						
						
							Рудно
						
						
							векторски формат
						
						
						
					
					
						
							15.
						
						
							Бзовик
						
						
							векторски формат
						
						
						
					
				
			
	

