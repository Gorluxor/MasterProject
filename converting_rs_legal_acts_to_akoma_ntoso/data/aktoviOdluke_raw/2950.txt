


	
	Zakon

	


	
	
	На основу члана 38. Закона о дијаспори и Србима у региону („Службени гласник РС”, број 88/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
	
	Влада доноси
	
	
	ОДЛУКУ
	
	о образовању Савета за дијаспору
	
	"Службени гласник РС", број 54 
	од 22. јула 2011.
	
	
	1. Образује се Савет за дијаспору (у даљем тексту: Савет).
	
	2. Задаци Савета су да:
	– разматра поједина питања, даје предлоге, мишљења и стручна образложења у вези са утврђивањем и вођењем политике према дијаспори;
	– даје мишљење и предлаже активности које ће се приоритетно финансирати средствима Буџетског фонда за дијаспору и Србе у региону.
	
	3. У Савет се именују:
	– за председника:
	Миодраг Јакшић, државни секретар у Министарству вера и дијаспоре;
	– за чланове:
	1) Игор Јовичић, државни секретар у Министарству одбране;
	2) Снежана Стојановић Плавшић, државни секретар у Министарству културе, информисања и информационог друштва;
	3) Драган Марковић, помоћник министра спољних послова;
	4) Ружица Стојиљковић, помоћник министра финансија;
	5) Весна Фила, помоћник министра просвете и науке;
	6) Зорана Влатковић, саветник министра унутрашњих послова;
	7) Зоран Малић, виши саветник у Министарству економије и регионалног развоја.
	
	4. Савет доноси пословник о раду.
	
	5. Стручну и административно-техничку потпору Савету пружа Министарство вера и дијаспоре.
	
	6. Престаје да важи Одлука о образовању Савета за дијаспору („Службени гласник РС”, број 34/10).
	
	7. Ова одлука ступа на снагу осмог дана од дана објављивања у „Службеном гласнику Републике Србије”.
	
	
	
	05 број 02-5689/2011
	
	У Београду, 14. јула 2011. године
	
	Влада
	
	Први потпредседник Владе –
	
	заменик председника Владе,
	
	Ивица Дачић, 
	с.р.

