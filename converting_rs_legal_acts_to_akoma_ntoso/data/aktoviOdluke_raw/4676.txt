





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси 

ОДЛУКУ 

О УТВРЂИВАЊУ КУЋЕ ТРГОВЦА
ЦРВЕНЧАНИНА У БЕОГРАДУ

ЗА СПОМЕНИК КУЛТУРЕ

„Службени гласник
РС”, број 32 од 7.06.2001.





Тачка 1. 

Кућа
трговца Црвенчанина у Београду утврђује се за споменик културе.

Тачка 2. 

Кућа
трговца Црвенчанина у Београду (у даљем тексту: споменик културе) налази се на територији
града Београда, општина Стари град, Улица 7. јула број 15, у мешовитој својини,
на катастарској парцели број 1902/2, КО Стари град.

Споменик
културе је кућа подигнута 1887. године, по пројекту архитекте Јована Илкића. Налази
се у једној од најстаријих трговачких улица Београда, што је условило да приземље
и мезанин буду намењени трговини, а спратови становању. Архитектонски је обликована
у академском духу. Има подрум, приземље и два спрата који су надвишени атиком и
мансардним кровом са сегментним куполама. Кровни венац држе јонски полустубови који
се протежу дуж оба спрата. По концепцији просторног решења, где се први пут у архитектури
Београда појављује мезанин изнад приземља, објекат представља необичан пример архитектонског
решења свог времена.

Споменик
културе је истакнути пример академског стила XИX века у архитектонском наслеђу Београда
и једно од значајних ауторских остварења плодног и талентованог београдског архитекте
Јована Илкића. 

Тачка 3. 

Заштићена
околина споменика културе обухвата катастарску парцелу број 1902/2, КО Стари град,
у друштвеној својини.

Тачка 4. 

Утврђују
се следеће мере заштите споменика културе:

1)
очување изгледа, хоризонталног и вертикалног габарита, конструктивних и декоративних
елемената архитектуре, оригиналних материјала и функционалних карактеристика; 

2)
ажурно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3)
забрана радова који могу угрозити статичку безбедност споменика културе;

4)
забрана доградње, преградње и надградње; 

5)
инсталирање громобранских уређаја и уређаја за заштиту од пожара;

6)
коришћење у стамбено-пословне сврхе.

Тачка 5. 

Утврђују
се следеће мере заштите заштићене околине споменика културе:

1)
забрана градње или постављања објеката трајног или привременог карактера, који својом
наменом, габаритом, волуменом и обликом могу угрозити или деградирати споменик културе
и његову заштићену околину;

2)
забрана градње објеката који нису у функцији споменика културе;

3)
урбанистичко и комунално уређење и одржавање простора заштићене околине споменика
културе.

Тачка 6. 

Ову одлуку објавити у
„Службеном гласнику Републике Србије”.





05
број 633-1763/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



