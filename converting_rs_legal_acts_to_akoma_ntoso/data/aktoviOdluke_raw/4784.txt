





На
основу члана 47. став 1. Закона о културним добрима („Службени гласник РС",
број 71/94 ),

Влада
Републике Србије доноси

ОДЛУКУ

О УТВРЂИВАЊУ АМБАРА У СЕЛУ БЕРКАСОВУ ЗА СПОМЕНИК
КУЛТУРЕ

„Службени гласник
РС”, број 73 од
05. новембра 2002.





1. Амбар у селу Беркасову
утврђује се за споменик културе.

2. Амбар у селу Беркасову
(у даљем тексту: споменик културе) налази се на територији општине Шид, у приватној
својини, у Улици партизанској бр. 102, на катастарској парцели број 50, КО Беркасово.

Као редак пример старијег
типа сремских амбара, саграђен 1836. године, од храстовине, у скелетној конструкцији
са испуном од тесаних дасака, двосливног крова покривеног бибер црепом за који се
може претпоставити да је првобитно био од шиндре, овај амбар са тремом изведеним
у забатном делу подражавањем балкона, богато обрађеним стубовима трема и „балкона",
као и профилацијом „балконске" ограде, спада међу боље примере своје врсте.

3. Заштићена околина
споменика културе обухвата спољне ивице следећих катастарских парцела: бр. 50,
48, 49, 57, 52, и део улице на катастарској парцели број 832 од спољних ивица катастарских
парцела бр. 48, 50, 51, 53 и 54, КО Беркасово, које су све, осим катастарске парцеле
број 832 у приватној својини. 4. Утврђују се следеће мере заштите споменика културе:

1) очување изгледа, конструктивних
и декоративних елемената, као и функционалних карактеристика;

2) одржавање споменика
културе за презентацију;

3) санација циглене основе;

4) замена оштећених декоративних
дасака на амбару;

5) заштита амбара премазивањем
хемијским средствима, као и заштита од црвоточине;

6) обезбеђивање слободног
прилаза амбару ради презентације;

7) забрана премештања
и промене намене споменика културе.

5. Утврђују се следеће
мере заштите заштићене околине споменика културе:

1) забрана извођења радова
и изградње објеката који могу угрозити споменик културе.

6. Ову одлуку објавити
у „Службеном гласнику Републике Србије".







05
број 633-15042/2002

У
Београду, 31. октобра 2002. године

Влада
Републике Србије

Потпредседник,

Јожеф
Каса, с.р.



