



На основу члана 20. став 1, а у вези са чланом 15. став
1. тачка 7. Закона о енергетици („Службени гласник РС”, број 84/04) и члана 12.
Статута Агенције за енергетику Републике Србије („Службени гласник РС”, број
52/05),

Савет Агенције за енергетику Републике Србије, на седници
од 7. фебруара 2008. године, донео је



ОДЛУКА

о утврђивању минималне
годишње потрошње природног гаса којом се стиче статус квалификованог
купца

“Службени гласник
РС”, број 21 од
22. фебруара 
2008.





1. Статус квалификованог
купца природног гаса може да стекне сваки купац, независно од годишње потрошње природног
гаса, осим купаца који природни гас купују искључиво за потребе у домаћинству, који
статус квалификованог купца могу стећи ако имају минималну годишњу потрошњу
50.000 м3.

2. Статус квалификованог
купца природног гаса из тачке 1. ове одлуке, утврђиваће се почев од наредног дана
од дана објављивања ове одлуке.

3. Ова одлука се објављује
у „Службеном гласнику Републике Србије”.







Број
69/2008-Д-И/8

У
Београду, 7. фебруара 2008. године



Савет
Агенције за енергетику Републике Србије



Председник,

Љубо
Маћић, с.р.



