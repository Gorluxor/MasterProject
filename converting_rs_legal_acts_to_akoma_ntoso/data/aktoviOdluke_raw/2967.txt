


	
	Zakon


	
			На основу члана 17a став 1. Закона о употреби Војске Србије и других снага одбране у мултинационалним операцијама ван граница Републике Србије („Службени гласник РС”, бр. 88/09 и 36/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о оснивању Тела за координацију послова и усмеравање активности у вези са учешћем Војске Србије и других снага одбране у мултинационалним операцијама
			"Службени гласник РС", број 62 од 30. августа 
			2019.
			1. Оснива се Тело за координацију послова и усмеравање активности у вези са учешћем Војске Србије и других снага одбране у мултинационалним операцијама (у даљем тексту: Тело за координацију послова).
			2. Задаци Тела за координацију послова су: усмеравање активности надлежних органа у циљу ефикаснијег планирања, припреме, ангажовања, редовних ротација, повлачења и других активности припадника Војске Србије и других снага одбране, у складу са националним, безбедносним и одбрамбеним интересима Републике Србије.
			3. Ради реализације задатака из тачке 2. ове одлуке, Тело за координацију послова може да доноси препоруке министарствима и другим надлежним органима и посебним организацијама.
			4. У Тело за координацију послова одређују се:
			– за председника:
			мр Милан Ранковић, вршилац дужности помоћника министра одбране;
			– за заменика председника: 
			пуковник Мирослав Глишић, начелник Одељења за мултилатералну сарадњу у Министарству одбране;
			– за чланове:
			1) Бранимир Филиповић, вршилац дужности помоћника министра спољних послова;
			2) Зоран Лазаров, помоћник министра унутрашњих послова и начелник Сектора за међународну сарадњу, европске послове и планирање у Министарству унутрашњих послова;
			3) др Вицко Ференц, државни секретар у Министарству здравља;
			4) Владимир Атељевић, саветник министра за европске интеграције;
			5) Ана Радевић, вршилац дужности секретара Министарства финансија;
			6) пуковник Миливоје Пајовић, начелник Центра за мировне операције Здружене оперативне команде Генералштаба Војске Србије у Министарству одбране;
			7) пуковник др Бранко Илић, шеф Одсека за лечење Управе за војно здравство у Министарству одбране;
			8) потпуковник Дамњан Марковић, референт за мултинационалне операције у Одељењу за мултилатералну сарадњу у Министарству одбране (секретар);
			– за заменике чланова:
			1) Игор Кужелка, начелник Одељења за заједничку безбедносну и одбрамбену политику, безбедносне изазове и контролу наоружања у Министарству спољних послова;
			2) потпуковник полиције Жељко Миленић, шеф Одсека за мировне операције и официре за везу Сектора за међународну сарадњу, европске послове и планирање у Министарству унутрашњих послова;
			3) др Југослав Келечевић, самостални саветник у Министарству здравља;
			4) Милош Самарџић, самостални саветник у Одељењу за политичке критеријуме, правду, слободу и безбедност у Министарству за европске интеграције;
			5) Драган Ђурић, самостални саветник у Министарству финансија;
			6) пуковник др Иван Лазаревић, заменик начелника Центра за мировне операције Здружене оперативне команде Генералштаба Војске Србије у Министарству одбране; 
			7) пуковник др Радивоје Анђелковић, начелник Одељења за ветеринарску заштиту Управе за војно здравство у Министарству одбране.
			5. У раду Тела за координацију послова, по потреби и по позиву, могу учествовати и представници других надлежних органа, организација и институција Републике Србије.
			6. Стручне и административно-техничке послове за потребе Тела за координацију послова обавља Министарство одбране.
			7. У реализацији задатака Тела за координацију послова, обезбеђује се заштита тајности података у складу са важећим прописима.
			8. Тело за координацију послова састаје се сваких шест месеци, а по потреби и чешће, и подноси Влади извештај о раду.
			9. Тeло за координацију послова доноси пословник о раду.
			10. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-8610/2019
			У Београду, 29. августа 2019. године
			Влада
			Председник,
			Ана Брнабић, с.р.
	

