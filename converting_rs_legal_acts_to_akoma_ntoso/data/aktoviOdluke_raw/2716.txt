


	
	Zakon


	
			
			
			Редакцијски пречишћен текст
			
			На основу Закона о потврђивању Споразума о зајму (Пројекат инклузивног предшколског образовања и васпитања) између Републике Србије и Међународне банке за обнову и развој („Службени гласник РС – Међународни уговори”, број 10/17) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др.закон),
			Влада доноси
			ОДЛУКУ
			о образовању Консултативне групе за праћење и реализацију пројекта инклузивног предшколског образовања и васпитања 
			"Службени гласник РС", бр. 98 од 14. децембра 
			2018, 20 од 22. марта 2019, 78 од 1. новембра 2019.
			1. Образује се Консултативна група за праћење и рeализацију Пројекта инклузивног предшколског образовања и васпитања (у даљем тексту: Консултативна група).
			2. Задатак Консултативне групе јесте да прати све активности у циљу несметане реализације Пројекта  инклузивног предшколског образовања  и васпитања, посебно, да разматра план активности, финансијски план, план набавки пројекта, извештаје о реализацији пројекта, стратешки важнa питања за реализацију пројекта и да даје савете, препоруке и сугестије органима и телима задуженим за реализацију пројекта о политикама у области предшколског васпитања и образовања, програмима и повезаним грантовима и другим активностима на локалном, регионалном и националном нивоу и доприноси догађајима и размени информација.
			3. У Консултативну групу именују се:
			– за председника:
			Младен Шарчевић, министар просвете, науке и технолошког развоја;
			– за чланове:
			1) Синиша Мали, министар финансија;
			2) Зоран Ђорђевић, министар за рад, запошљавање, борачка и социјална питања;
			3) Бранко Ружић, министар државне управе и локалне самоуправе;
			3а) асс. др 
			Златибор Лончар, министар здравља;
			4) Анамарија Вичек, државни секретар у Министарству просвете, науке и технолошког развоја;
			4а) проф. др 
			Ана Ланговић Милићевић, државни секретар у Министарству просвете, 
			науке и технолошког развоја;
			4б) проф. др 
			Виктор Недовић, в.д. помоћника 
			министра просвете, науке и технолошког развоја – Сектор за 
			међународну сарадњу и европске интеграције;
			5) др Милан 
			Пашић, в.д. помоћника министра просвете, науке и технолошког развоја 
			– Сектор за предшколско и основно образовање и васпитање;
			6) Споменка Симонић, в.д. помоћника министра просвете, науке и технолошког развоја – Сектор за ученички и студентски стандард и инвестиције;
			7) Саша 
			Стевановић, в.д. помоћника министра просвете, науке и технолошког 
			развоја – Сектор за финансије;
			8) Александар Марковић, шеф Одсека за правне послове у Министарству просвете, науке и технолошког развоја.
			*Службени 
			гласник РС, број 20/2019
			**Службени 
			гласник РС, број 78/2019
			4. У случају спречености председник и чланови Консултативне групе из реда функционера могу овластити државног секретара или државног службеника на положају да их замењује на седници Консултативне групе, са правом одлучивања.  
			5. Консултативна група може, ради пружања подршке за извршења задатака из тачке 2. ове одлуке, ангажовати стручне и образовне институције и истакнуте стручњаке.
			6. Стручне и административно-техничке послове за потребе Консултативне групе обавља Министарство просвете, науке и технолошког развоја – Јединица за управљање пројектом „Инклузивно предшколско васпитање и образовање”.
			7. Председник и чланови Консултативне групе, као и ангажоване институције и стручна лица, немају право на накнаду. 
			8. Консултативна група подноси извештај о свом раду Влади једном годишње. 
			9. Консултативна група доноси  пословник о свом раду.
			10. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-11972/2018
			У Београду, 12. децембра 2018. године
			Влада
			Председник,
			Ана Брнабић, с.р.
	

