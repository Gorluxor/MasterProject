



На основу члана 15. став 7.
Закона о здравственој заштити („Службени гласник
Републике Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 3. и 19. Уредбе о
Плану мреже здравствених
установа („Службени гласник
Републике Србије”,
број
13/97),

Влада Републике
Србије донела је





ОДЛУКУ

О ОСНИВАЊУ ДОМА
ЗДРАВЉА СВИЛАЈНАЦ

„Службени гласник
РС”, број 3 од 19. фебруара 1998.



Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Дом здравља Свилајнац.

Члан 2.

Назив
установе је Дом здравља Свилајнац (у даљем тексту: Дом здравља).

Седиште
Дома здравља је у Свилајнцу, Ул. Жикице Јовановића Шпанца број 41.

Члан 3.

Дом
здравља је правно лице са својством установе.

Дом
здравља има жиро-рачун који се води код надлежне службе за платни промет и
финансијски надзор.

Члан 4.

Дом
здравља обавља здравствену делатност из области примарне здравствене заштите на
подручју општине Свилајнац.

Примарну
здравствену заштиту Дом здравља спроводи из области здравствене заштите,
односно специјалности утврђених у складу са чл. 24, 25. и 26. Закона о
здравственој заштити.

Члан 5.

Ограни
Дома здравља јесу: директор, управни одбор и надзорни одбор.

Управни
одбор има пет чланова од којих су два из реда запослених у Дому здравља.

Надзорни
одбор има три члана од којих је један из реда запослених у Дому здравља.

Директора,
управни и надзорни одбор Дома здравља именује и разрешава оснивач.

Члан 6.

Средства
за оснивање и рад Дома здравља у државној су својини.

Члан 7.

Средства
и имовину за оснивање и рад Дома здравља чине средства, имовина, права и
обавезе Здравственог центра Ћуприја, у чијем саставу је организациона јединица
Дом здравља Свилајнац, са билансним стањем на дан 31. децембра 1997. године.

Биланс
стања у смислу става 1. овог члана утврдиће органи управљања Здравственог
центра Ћуприја у чијем саставу је организациона јединица Дом здравља Свилајнац,
која престаје са радом на основу одлуке.

Члан 8.

Даном
почетка рада Дом здравља преузима средства, имовину, права, обавезе и запослене
раднике организационе јединице из члана 7. ове одлуке.

Члан 9.

Министарство
за здравље именоваће директора Дома здравља до доношења статута Дома здравља,
као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Дома здравља.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-5064/97

У Београду, 2. фебруара
1998. године

Влада Републике Србије

Потпредседник,

академик проф. др Милутин
Стојковић, с. р.





