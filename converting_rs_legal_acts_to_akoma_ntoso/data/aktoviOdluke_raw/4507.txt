






	
	На основу члана 14.
став 1. и члана 17. Закона о универзитету („Службени гласник РС”, број 20/98), 

Влада Републике
Србије донела је





ОДЛУКУ
	о оснивању Природно-математичког 
	факултета у Нишу

„Службени
гласник РС", број 40 од 20. септембра 1999.





Тачка
1.

Оснива се
Природно-математички факултет у Нишу.



Тачка
2.

Природно-математички
факултет у Нишу (у даљем тексту: Факултет) у саставу је Универзитета у Нишу.



Тачка
3.

Факултет има
својство правног лица, у складу са законом и статутом.



Тачка
4.

Назив факултета је
„Природно-математички факултет у Нишу".

Седиште Факултета је
у Нишу, Улица вишеградска број 33.



Тачка
5.

Факултет обавља
основне, специјалистичке, магистарске и докторске студије и стално стручно
образовање и усавршавање, као и научни рад, у складу са законом.



Тачка
6.

Факултет има следеће
студијеске групе: Математика, Физика, Хемија, Географија и Биологија са
екологијом.



Тачка
7.

Органи Факултета
јесу: декан, управни одбор и надзорни одбор, у складу са законом.

Управни одбор
Факултета има девет чланова, од којих се четири члана именују из реда
запослених на Факултету, а два члана из реда студената, у складу са законом и
статутом.

Надзорни одбор
Факултета има пет чланова, од којих се два члана именују из реда запослених на
Факултету, у складу са законом и статутом.



Тачка
8.

Средства за рад и
обављање делатности Факултета су у државној својини, у складу са законом.



Тачка
9.

Средства и имовину
за оснивање и рад Факултета чини део средстава, имовине, права и обавеза
Филозофског факултета у Нишу, које је користила организациона јединица
природно-математичких студијских група, са билансним стањем на дан 30.
септембра 1999. године.

Биланс стања у
смислу става 1. ове тачке утврдиће Управни одбор Филозофског факултета у Нишу.



Тачка
10.

Факултет ће почети
са радом 1. октобра 1999. године.

Даном почетка рада
Факултет преузима средства, имовину, права и обавезе, као и запослене раднике
организационе јединице природно-математичких студијских група Филозофског
факултета у Нишу.



Тачка
11.

Студенти затечени на
студијским групама организационе јединице природно-математичких студијских
група Филозофског факултета у Нишу настављају студије на Факултету.



Тачка
12.

Влада Републике
Србије именоваће декана, управни и надзорни одбор Факултета.

Органи Факултета
донеће статут и друга општа акта неопходна за упис у регистар, почетак рада и
обављање делатности.



Тачка
13.

Ова одлука ступа на
снагу осмог дана од дана објављивања у „Службеном гласнику Републике
Србије".





05 број
612-3292/99

У
Београду, 16. септембра 1999. године

Влада
Републике Србије

Потпредседник,

проф. др Милован
Бојић, с.р.



