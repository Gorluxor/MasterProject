


	
	Zakon

	


	
				На основу члана 10. став 14. Закона о високом образовању („Службени гласник РС”, бр. 76/05, 100/07, 97/08 и 44/10) и члана 8. став 1. Закона о Народној скупштини („Службени гласник РС”, број 9/2010), 
				Народна скупштина, на седници Дванаестог ванредног заседања одржаној 26. септембра 2011. године, донела је
				
				
				ОДЛУКУ
				о накнади за рад у Националном савету за високо образовање
				"Службени гласник РС", број 71 од 26. 
				септембра 2011.
				
				
				1. Овом одлуком одређује се висина накнаде која за рад у Националном савету за високо образовање (у даљем тексту: Национални савет) припада председнику и члановима Савета.
				
				2. Председник Националног савета има право на месечну накнаду за рад у висини 1,8 просечне месечне зараде по запосленом у Републици Србији, без пореза и доприноса, према последњем објављеном податку републичког органа надлежног за послове статистике.
				
				3. Члан Националног савета има право на месечну накнаду за рад у висини 1,5 просечне месечне зараде по запосленом у Републици Србији, без пореза и доприноса, према последњем објављеном податку републичког органа надлежног за послове статистике.
				
				4. Исплата накнаде из тач. 2. и 3. ове одлуке извршиће се почев од обрачуна за месец јануар 2011. године. 
				
				5. Ова одлука ступа на снагу осмог дана од дана објављивања у „Службеном гласнику Републике Србије”.
				
				РС број 46
				У Београду, 26. септембра 2011. године
				Народна скупштина Републике Србије
				Председник,
				проф. др Славица Ђукић-Дејановић, с.р.
	

