


	
	Zakon


	
			Редакцијски пречишћен текст
			
			
			На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 9. став 1. Уредбе о подстицајима инвеститору да у Републици Србији производи аудиовизуелно дело („Службени гласник РС”, број 10/18),
			Влада доноси
			ОДЛУКУ
			о образовању Комисије за доделу подстицаја
			"Службени гласник РС", бр. 26 од 5. априла 2018, 
			65 од 13. септембра 2019.
			1. Образује се Комисија за доделу подстицаја (у даљем тексту: Комисија).
			2. Задатак Комисије је да, у складу са Уредбом о подстицајима инвеститору да у Републици Србији производи аудиовизуелно дело, оцењује сваки пристигли захтев за доделу и исплату подстицајних средстава, утврђује да ли инвеститор и аудиовизуелно дело испуњавају услове за доделу и исплату подстицајних средстава и доноси одлуку којoм се утврђује да ли су испуњени сви услови за доделу и исплату подстицајних средстава.
			3. У Комисију се именују:
			1) за председника:
			– Радоје Савићевић, секретар Министарства привреде,
			2) за чланове:
			– Ирена Марковић, 
			начелник Одељења за контролу државне 
			помоћи у Министарству финансија,
			– Тијана Деспотовић, саветник у Министарству културе и информисања,
			– Мирко Прља, секретар Удружења за креативну индустрију у Привредној комори Србије – Групација за кинематографију;
			– Гордан 
			Матић, директор Филмског центра Србије.
			*Службени 
			гласник РС, број 65/2019
			4. Чланови Комисије немају право на новчану накнаду за рад у Комисији.
			5. Мандат Комисије је две године.
			6. Стручне, административно-техничке и друге послове за потребе Комисије обавља Филмски центар Србије.
			7. Комисија доноси пословник о свом раду, у року од 15 дана од дана ступања на снагу ове одлуке.
			8. Ступањем на снагу ове одлуке престаје да важи Одлука о образовању Комисије за доделу подстицаја („Службени гласник РС”, бр. 27/16, 95/16 и 8/17).
			9. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-2832/2018
			У Београду, 5. априла 2018. године
			Влада
			Председник,
			Ана Брнабић, с.р.
	

