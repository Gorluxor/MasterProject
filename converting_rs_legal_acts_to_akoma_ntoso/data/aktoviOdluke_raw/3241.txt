


	
	Zakon


	
			На основу члана 23. став 2. Закона о државној управи („Службени гласник РС”, бр. 79/05, 101/07, 95/10, 99/14, 47/18 и 30/18 – др. закон), у складу са Уредбом о утврђивању Програма подршке развоју пословне инфраструктуре за 2019. годину („Службени гласник РС”, број 3/19) и на основу Предлога одлуке о распореду и коришћењу средстава за подршку унапређења пословне инфраструктуре за 2019. годину број 401-00-1235/2019-11 од 18. марта 2019. године, доносим
			ОДЛУКУ
			о распореду и коришћењу средстава за подршку унапређења пословне инфраструктуре за 2019. годину
			"Службени гласник РС", број 20 од 22. марта 2019.
			1. Средства предвиђена Законом о буџету Републике Србије за 2019. годину („Службени гласник РС”, број 95/18), у члану 8, Раздео 21 – Министарство привреде, Програм 1505 – Регионални развој, Функција 411 – Општи економски и комерцијални послови, Пројекат 4004 – Подршка развоју пословне инфраструктуре, Економска класификација 511 – Зграде и грађевински објекти у висини од 295.800.000,00 динара распоређују се по спроведеном јавном позиву за пријаву пројекта који је објављен у „Службеном гласнику РС”, број 4/19 од 25. јануара 2019. године за реализацију следећих пројеката и у наведеним износима:
			
				
					
					
					
					
				
				
					
						
							Ред. број
						
						
							Подносилац пријаве пројекта и место улагања
						
						
							Назив пројекта
						
						
							Одобрени износ средстава 
							(РСД без ПДВ)
						
					
					
						
							1.
						
						
							Општина Апатин
						
						
							Реконструкција улице Фабричка у радној зони у Свилојеву, општина Апатин
						
						
							9.503.057,81 
						
					
					
						
							2.
						
						
							Општина Бољевац
						
						
							Завршетак изградње инфраструктуре у радној зони 7 у Бољевцу
						
						
							6.231.254,04
						
					
					
						
							3.
						
						
							Општина Велика Плана
						
						
							Изградња улице Нове у индустријској зони „Север” у Великој Плани
						
						
							5.089.350,00
						
					
					
						
							4.
						
						
							Општина Владимирци
						
						
							Изградња дела улице Новопројектована 6 у зони привређивања, општина Владимирци
						
						
							12.254.118,39
						
					
					
						
							5.
						
						
							Град Врање
						
						
							Изградња пешачке зоне у Врањској Бањи, град Врање
						
						
							28.623.711,60
						
					
					
						
							6.
						
						
							Општина Деспотовац
						
						
							Унапређење услова за развој туристичке понуде општине Деспотовац кроз рехабилитацију општинског пута О-13 до Ресавске пећине 
						
						
							7.374.663,67
						
					
					
						
							7.
						
						
							Општина Димитровград
						
						
							Изградња нисконапонске мреже у радној зони Белеш, општина Димитровград
						
						
							5.149.620,00
						
					
					
						
							8.
						
						
							Општина Дољевац
						
						
							Изградња водоводне мреже за снабдевање источног дела индустријске зоне у Пуковцу, општина Дољевац
						
						
							19.437.426,00
						
					
					
						
							9.
						
						
							Општина Житиште
						
						
							Изградња прве фазе постројења за пречишћавање отпадних вода у функцији радне зоне у Житишту – електро радови
						
						
							7.275.030,00
						
					
					
						
							10.
						
						
							Град Кикинда
						
						
							Изградња деоница магистралног и дистрибутивног водовода за потребе Агроиндустријске зоне у Кикинди
						
						
							25.288.893,42
						
					
					
						
							11.
						
						
							Општина Нова Варош
						
						
							Реконструкција спољне хидрантске мреже пословне зоне „Инова”, општина Нова Варош
						
						
							13.532.240,00
						
					
					
						
							12.
						
						
							Град Нови Пазар
						
						
							Реконструкција саобраћајнице Димитрија Туцовића-крак (од улице Черкез Махала до Царске Ћуприје) у пословној зони „Исток”, град Нови Пазар
						
						
							25.016.717,10
						
					
					
						
							13.
						
						
							Општина Петровац на Млави
						
						
							Унапређење локалне путне инфраструктуре у функцији повезивања привредних и туристичких потенцијала Бање Ждрело, општина Петровац на Млави
						
						
							28.532.613,00
						
					
					
						
							14.
						
						
							Општина Рача
						
						
							Унапређење услова за развој туристичке понуде општине Рача кроз реконструкцију пута ОП17
						
						
							6.376.619,64
						
					
					
						
							15.
						
						
							Град Сомбор
						
						
							Унапређење услова за развој туристичке понуде града Сомбора кроз реконструкцију и адаптацију дела објекта „Грашалковићева палата” 
						
						
							6.919.860,00
						
					
					
						
							16.
						
						
							Општина Трстеник
						
						
							Инфраструктурно опремање радне зоне „Западна Морава” у Трстенику
						
						
							23.573.505,20
						
					
					
						
							17.
						
						
							Општина Тутин
						
						
							Изградња и асфалтирање саобраћајнице – Регионални пут IIA203 – туристички локалитет Градац, општина Тутин
						
						
							31.994.604,00
						
					
					
						
							18.
						
						
							Град Ужице
						
						
							Изградња канализационе мреже и постројења за пречишћавање отпадних вода у пословној зони Бела Земља, град Ужице
						
						
							20.160.412,38
						
					
					
						
							19.
						
						
							Град Чачак
						
						
							Реконструкција хидротехничких инсталација и коловозне конструкције у улици Балканској у функцији развоја сектора услуга, град Чачак
						
						
							13.466.303,75
						
					
					
						
							УКУПНО:
						
						
							295.800.000,00
						
					
				
			
			2. Из буџета Републике Србије, са раздела Министарства привреде (у даљем тексту: Министарство) суфинансира се пројекат на следећи начин:
			– до 90% вредности пројекта без ПДВ за јединице локалне самоуправе из четврте групе развијености;
			– до 70% вредности пројекта без ПДВ за јединице локалне самоуправе из треће групе развијености;
			– до 60% вредности пројекта без ПДВ за јединице локалне самоуправе из друге групе развијености;
			– до 50% вредности пројекта без ПДВ за јединице локалне самоуправе из прве групе развијености.
			Из буџета јединице локалне самоуправе суфинансира се преостала вредност пројекта без ПДВ, као и ПДВ на укупну вредност пријављеног пројекта, у складу са прописима којима се уређује порез на додату вредност.
			3. Јавне набавке за потребе реализације пројеката Министарство ће спровести у складу са законом којим се уређују јавне набавке.
			4. Након спроведеног поступка јавне набавке Министарство, подносилац пријаве пројекта и изабрани понуђач закључују уговор за реализацију пројекта.
			5. Приликом закључења уговора за реализацију пројекта, учешће Министарства и подносиоца пријаве пројекта у финансирању пројекта одредиће се у истој пропорцији по којој су средства додељена овом одлуком.
			6. Подносилац пријаве пројекта обезбеђује и финансира вршење стручног надзора над извођењем радова на реализацији пројекта.
			7. Ова одлука ступа на снагу даном доношења и објављује се у „Службеном гласнику Републике Србије” и на интернет страни Министарства привреде.
			Број 401-00-1236/2019-11
			У Београду, 19. марта 2019. године
			Министар,
			Горан Кнежевић, с.р.
	

