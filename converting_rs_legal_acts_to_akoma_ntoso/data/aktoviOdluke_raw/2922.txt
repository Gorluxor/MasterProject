


	
	Zakon


	
		
			На основу члана 62. став 1. тачка 4) Закона о националним саветима националних мањина („Службени гласник РС”, бр. 72/09, 20/14 – одлука УС, 55/14 и 47/18) и члана 18. став 5. Упутства за спровођење непосредних избора за чланове националних савета националних мањина („Службени гласник РС”, број 57/18 – пречишћен текст),
			Републичка изборна комисија, на седници одржаној 21. августа 2018. године, донела је
			ОДЛУКУ
			о обрасцима за подношење изборне листе кандидата за чланове националних савета националних мањина на непосредним изборима, расписаним за 4. новембар 2018. године
			"Службени гласник РС", број 64 од 21. августа 2018.
			Члан 1.
			Овом одлуком прописују се назив и изглед образаца које законом овлашћени предлагачи изборних листа кандидата за чланове националних савета националних мањина подносе Републичкој изборној комисији приликом подношења изборне листе кандидата за чланове националног савета националне мањине на непосредним изборима расписаним за 4. новембар 2018. године.
			Члан 2.
			Обрасци се прописују за изборе за чланове сваког националног савета националне мањине посебно и у њиховом означавању користе се следеће ознаке за националну мањину:
			1. за албанску националну мањину – АЛ
			2. за ашкалијску националну мањину – АШ
			3. за бошњачку националну мањину – БО
			4. за бугарску националну мањину – БУГ
			5. за буњевачку националну мањину – БУЊ
			6. за влашку националну мањину – ВЛ
			7. за грчку националну мањину – ГР
			8. за египатску националну мањину – ЕГ
			9. за мађарску националну мањину – МАЂ
			10. за немачку националну мањину – НЕ
			11. за пољску националну мањину – ПО
			12. за ромску националну мањину – РО
			13. за румунску националну мањину – РУМ
			14. за русинску националну мањину – РУС
			15. за словачку националну мањину – СЛ
			16. за словеначку националну мањину – СЛО
			17. за украјинску националну мањину – УК
			18. за чешку националну мањину – ЧЕ.
			Члан 3.
			Обрасци потребни за подношење изборне листе кандидата за чланове националног савета националне мањине су: 
			1. Изборна листа кандидата за чланове Националног савета (назив националне мањине) националне мањине – Образац (ознака националне мањине)НС-1/18,
			2. Изјава о прихватању кандидатуре за члана Националног савета (назив националне мањине) националне мањине – Образац (ознака националне мањине)НС-2/18,
			3. Сагласност носиоца изборне листе кандидата за чланове Националног савета (назив националне мањине) националне мањине – Образац (ознака националне мањине)НС-3/18,
			4. Овлашћење да се поднесе изборна листа кандидата за чланове Националног савета (назив националне мањине) националне мањине –  Образац (ознака националне мањине)НС-4/18,
			5. Изјава бирача да подржава изборну листу кандидата за чланове Националног савета (назив националне мањине) националне мањине –  Образац (ознака националне мањине)НС-5/18,
			6. Списак бирача који својим потписима подржавају изборну листу кандидата за чланове Националног савета (назив националне мањине) националне мањине – Образац (ознака националне мањине)НС-6/18.
			Члан 4.
			Обрасци за подношење изборне листе кандидата за чланове националних савета буњевачке, влашке, грчке, немачке, пољске, ромске, словеначке и украјинске националне мањине, који су саставни део ове одлуке, утврђују се и објављују на српском језику и ћириличком писму.
			Обрасци за подношење изборне листе кандидата за чланове националних савета албанске, ашкалијске, бошњачке, бугарске, египатске, мађарске, румунске, русинске, словачке и чешке националне мањине, који су саставни део ове одлуке, утврђују се и објављују двојезично, на српском језику и ћириличком писму и на језику и писму националне мањине чији се национални савет бира.
			Члан 5.
			Ова одлука ступа на снагу даном доношења, а биће објављена у „Службеном гласнику Републике Србије”.
			02 број 013-83/18
			У Београду, 21. августа 2018. године
			Републичка изборна комисија
			Председник,
			Владимир Димитријевић, с.р.
			Прилози
			 Образац АЛНС 
			 Образац АШНС 
			 Образац БОНС 
			 Образац БУГНС 
			 Образац БУЊНС 
			
			 Образац ВЛНС 
			 Образац ГРНС 
			 Образац ЕГНС 
			 Образац МАЂНС 
			 Образац НЕНС 
			 Образац ПОНС 
			 Образац РОНС 
			 Образац РУМНС 
			 Образац СЛНС 
			 Образац СЛОНС 
			 Образац УКНС 
			 Образац ЧЕНС 
	

