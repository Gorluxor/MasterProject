



На основу члана 15. став 7.
Закона о здравственој заштити („Службени гласник
Републике Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 3. и 19. Уредбе о
плану мреже здравствених
установа („Службени гласник
Републике Србије”,
број
13/97),

Влада Републике
Србије доноси





ОДЛУКУ

О ОСНИВАЊУ ЗАВОДА ЗА
ЗАШТИТУ ЗДРАВЉА СТУДЕНАТА НИШ

„Службени гласник
РС”, број 58 од 18. децембра 1997.



Члан 1.

У
складу с Уредбом о плану мреже здравствених установа („Службени гласник
Републике Србије”, број 13/97) оснива се Завод за заштиту здравља студената,
Ниш.

Члан 2.

Назив
установе је Завод за заштиту здравља студената, Ниш (у даљем тексту: Завод).

Седиште
Завода је у Нишу, Ул. браће Тасковића бр. 52а Ниш.

Члан 3.

Завод
је правно лице са својством установе.

Завод
има жиро-рачун који се води код надлежне службе за платни промет и финансијски
надзор.

Члан 4.

Завод
обавља здравствену делатност из грана медицине, односно стоматологије којима се
обезбеђује здравствена заштита студената на Универзитету у Нишу.

Гране
медицине, односно стоматологије из којих Завод обавља здравствену делатности,
односно пружа здравствену заштиту студентима су:

–
здравствено васпитање, општа медицина, гинекологија и акушерство,
неуропсихијатрија, дерматовенерологија, општа стоматологија, болести уста и
зуба, стоматолошка протетика, лабораторијска дијагностика и из других грана,
односно области утврђених у складу са чланом 11. ст. 3. и 4. Уредбе о плану
мреже здравствених установа.

Члан 5.

Органи
Завода јесу: директор, управни одбор и надзорни одбор.

Управни
одбор има пет чланова од којих су два из реда запослених у Заводу.

Надзорни
одбор има три члана од којих је један из реда запослених у Заводу.

Директора,
управни и надзорни одбор Завода именује и разрешава оснивач.

Члан 6.

Средства
за оснивање и рад Завода у државној су својини.

Члан 7.

Средства
и имовину за оснивање и рад Завода чине средства, имовина, права и обавезе Дома
здравља Ниш – у чијем саставу је организациона јединица Завод за заштиту
здравља студената Ниш, са билансним стањем на дан 15. децембра 1997. године.

Биланс
стања у смислу става 1. овог члана утврдиће органи управљања Дома здравља Ниш у
чијем саставу је организациона јединица Завод за заштиту здравља студената Ниш,
која престаје са радом на основу одлуке.

Завод
почиње са радом 16. децембра 1997. године.

Члан 8.

Даном
почетка рада Завод преузима средства, имовину, права, обавезе и запослене
раднике организационе јединице из члана 7. ове одлуке.

Члан 9.

Министарство
за здравље именоваће директора Завода до доношења статута Завода, као и управни
и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Завода.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-4577/97

У Београду, 12. децембра
1997. године

Влада Републике Србије

Потпредседник,

Слободан Радуловић, с.р.





