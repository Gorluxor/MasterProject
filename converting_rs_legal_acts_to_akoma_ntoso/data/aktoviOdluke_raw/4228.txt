


	
	Zakon

	


	
			На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о изради Просторног плана подручја посебне намене предела изузетних одлика „Власина”
			"Службени гласник РС", број 50 од 29. јуна 2018.
			1. Приступа се изради Просторног плана подручја посебне намене Предела изузетних одлика „Власина” (у даљем тексту: Просторни план).
			2. Оквирна граница Просторног плана обухвата делове територије општинa Босилеград, Сурдулица и Црна Трава, и то:
			1) на територији општине Босилеград обухвата катастарске општине Доња Ржана, Горња Ржана, Плоча, Горња Лисина, Доња Лисина и Милевци;
			2) на територији општине Сурдулица обухвата катастарске општине Битврђа, Власина Рид, Стојковићева, Округлица, Грознатовци, Драјинци, Клисур, Ново Село, Колуница, Божица, Топли До и Топли Дол; 
			3) на територији општине Црна Трава обухвата катастарске општине Бајинци и Црна Трава.
			Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
			Коначна граница обухвата Просторног плана биће дефинисана Нацртом просторног плана.
			3. Услови и смернице планских документа вишег реда и развојних стратегија за израду Просторног плана садржани су у: 
			1) Закону о Просторном плану Републике Србије од 2010. до 2020. године („Службени гласник РС”, број 88/10), којим се предвиђа задржавање статуса проглашеног заштићеног подручја, предела изузетних одлика Власина, истиче се заштита простора и сливних подручја подземних вода, постојећих и планираних акумулација, посебно оних регионалног значаја међу које спадају Власинско језеро са Лисином – постојећа акумулација и Свође на реци Власини – планирана акумулација и утврђују се сталне активности на прилaгoђaвaњу укупнe инфрaструктурe нa тeритoриjи Републике Србије потребама одбране земље, као и планирање и уређење система и елемената инфраструктуре одбране;
			2) Уредби о утврђивању Регионалног просторног плана општина Јужног поморавља („Службени гласник РС”, број 83/10), којом се ствара предуслов за реализацију регионалних и локалних развојних интереса 13 општина Јабланичког и Пчињског округа. Основни задатак овог документа је да понуди стратегије развоја и просторно-планска решења која ће омогућити очување вредности и валоризацију погодности овог простора за дугорочни и уравнотежен економски развој, чиме ће се обезбедити плански основ за: рационалну организацију, изградњу, уређење и коришћење простора; заштиту животне средине; побољшање квалитета живљења локалног становништва унапређењем инфраструктурне и комуналне опремљености и развојем привреде;
			3) Акту о заштити Предела изузетних одлика Власина којим је подручје Власине заштићено као предео изузетних одлика и категорисано као природно добро од изузетног значаја за Републику Србију, односно заштићено природно добро прве категорије;
			4) Националној стратегији одрживог коришћења природних ресурса и добара („Службени гласник РС”, број 33/12), којом је у делу који се односи на заштићена подручја, као специфичан циљ, утврђена обавеза израде просторних планова подручја посебне намене за већа заштићена подручја, у која спада Предео изузетних одлика „Власина”, као и стратешки документи за националну безбедност и одбрану земље (Стратегија националне безбедности Републике Србије („Службени гласник РС”, број 88/09) и Стратегија одбране Републике Србије („Службени гласник РС”, број 88/09)).
			Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији. Израда Просторног плана мора бити у сагласности са актом o заштити Предела изузетних одлика „Власина” којим је подручје Власине заштићено као предео изузетних одлика и категорисано као природно добро од изузетног значаја за Републику, односно заштићено природно добро I категорије.
			Списак расположивих подлога за планско подручје дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
			4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и чланом 5. Закона о заштити природе („Службени гласник РС”, бр. 36/09, 88/10, 91/10 – исправка и 14/16).
			5. Визија и дугорочни циљ развоја и доношења Просторног плана јесте да се обезбеде просторни услови за остварење посебне намене подручја, тј. за заштиту и уређење Предела изузетних одлика „Власина”, заштићеног подручја I. категорије, од међународног и националног значаја, у условима одрживог развоја планског подручја. 
			6. Концептуални оквир планирања, заштите, уређења и коришћења планског подручја заснива се на обезбеђењу услова за: планско коришћење подручја Просторног плана и то са становишта заштите природних вредности, изворишта водоснабдевања регионалног значаја и одрживог развоја туризма; заштиту и унапређење животне средине, природних и створених вредности; валоризацију комплементарних потенцијала подручја за развој; просторне, саобраћајне, привредне и друге облике интеграције подручја са окружењем. 
			Просторни план ће садржати детаљну разраду, као и правила уређења, грађења и коришћења подручја према утврђеном режиму заштите појединих природних целина, као и за потребе санитарне заштите, развоја и уређења туристичких подручја и инфраструктурне објекте за потребе одбране земље.
			7. Рок за израду Нацрта просторног плана је 12 месеци од дана ступања на снагу ове одлуке.
			8. Оквирна процена средстава за израду Просторног плана која обезбеђује Министарство грађевинарства, саобраћаја и инфраструктуре, износи 12.000.000,00 динара са ПДВ-ом. 
			9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
			Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
			10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
			Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
			11. Нацрт  Просторног плана биће изложен на јавни увид у трајању од 30 дана у седиштима јединица локалних самоуправа које су у обухвату Просторног плана.
			12. Одлука о изради Стратешке процене утицаја Просторног плана подручја посебне намене Предела изузетних одлика „Власина” на животну средину („Службени гласник РС”, брoj 23/18), чини саставни део ове одлуке.
			13. Број примерака Просторног плана биће утврђен посебним актом Владе којим се утврђује Просторни план. 
			14. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 350-6168/2018
			У Београду, 28. јуна 2018. године
			Влада
			Председник,
			Ана Брнабић, с.р.
			
			ПРИЛОГ 2. 
			СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
			Општина Босилеград
			Планови катастра непокретности
			
				
					
					
					
					
					
				
				
					
						
							Ред.
							број
						
						
							Катастарска општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Плоча
						
						
							ДКП – векторски формат
						
						
						
					
					
						
							2.
						
						
							Горња Ржана
						
						
							ДКП – векторски формат
						
						
						
					
					
						
							3.
						
						
							Доња Ржана
						
						
							ДКП – векторски формат
						
						
						
					
					
						
							4.
						
						
							Горња Лисина
						
						
							ДКП – векторски формат
						
						
						
					
					
						
							5.
						
						
							Доња Лисина
						
						
							ДКП – векторски формат
						
						
						
					
					
						
							6.
						
						
							Милевци
						
						
							ДКП – векторски формат
						
						
						
					
				
			
			Планови катастра водова
			
				
					
					
					
					
					
				
				
					
						
							Ред.
							број
						
						
							Катастарска општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Плоча
						
						
							нема
						
						
						
					
					
						
							2.
						
						
							Горња Ржана
						
						
							нема
						
						
						
					
					
						
							3.
						
						
							Доња Ржана
						
						
							нема
						
						
						
					
					
						
							4.
						
						
							Горња Лисина
						
						
							нема
						
						
						
					
					
						
							5.
						
						
							Доња Лисина
						
						
							нема
						
						
						
					
					
						
							6.
						
						
							Милевци
						
						
							нема
						
						
						
					
				
			
			Општина Сурдулица
			Планови катастра непокретности
			
				
					
					
					
					
					
				
				
					
						
							Ред.
							број
						
						
							Катастарска општина
						
						
							Врста плана
						
						
							Размера
						
						
							Број дет.листова
						
					
					
						
							1.
						
						
							Битврђа
						
						
							ДКП – векторски формат
						
						
						
					
					
						
							2.
						
						
							Власина Рид*
						
						
							аналогни план 
						
						
							1:2500
						
						
							27
						
					
					
						
							3.
						
						
							Власина Стојковићева
						
						
							ДКП – векторски формат
						
						
						
					
					
						
							4.
						
						
							Власина Округлица
						
						
							ДКП – векторски формат
						
						
						
					
					
						
							5.
						
						
							Грознатовци
						
						
							ДКП – векторски формат
						
						
						
					
					
						
							6.
						
						
							Драјинци
						
						
							ДКП – векторски формат
						
						
						
					
					
						
							7.
						
						
							Клисура*
						
						
							аналогни план
						
						
							1:2500
						
						
							30
						
					
					
						
							8.
						
						
							Ново Село
						
						
							ДКП – векторски формат
						
						
						
					
					
						
							9.
						
						
							Колуница
						
						
							ДКП – векторски формат
						
						
						
					
					
						
							10.
						
						
							Божица
						
						
							ДКП – векторски формат
						
						
						
					
					
						
							11.
						
						
							Топли До
						
						
							ДКП – векторски формат
						
						
						
					
					
						
							12.
						
						
							Топли Дол
						
						
							ДКП – векторски формат
						
						
						
					
				
			
			* – извршена је дигитализација планова
			Планови катастра водова
			
				
					
					
					
					
					
				
				
					
						
							Ред.
							број
						
						
							Катастарска општина
						
						
							Врста плана
						
						
							Размера
						
						
							Број дет.листова
						
					
					
						
							1.
						
						
							Битврђа
						
						
							нема
						
						
						
					
					
						
							2.
						
						
							Власина Рид
						
						
							нема
						
						
						
					
					
						
							3.
						
						
							Власина Стојковићева
						
						
							нема
						
						
						
					
					
						
							4.
						
						
							Власина Округлица
						
						
							нема
						
						
						
					
					
						
							5.
						
						
							Грознатовци
						
						
							нема
						
						
						
					
					
						
							6.
						
						
							Драјинци
						
						
							нема
						
						
						
					
					
						
							7.
						
						
							Клисура
						
						
							нема
						
						
						
					
					
						
							8.
						
						
							Ново Село
						
						
							нема
						
						
						
					
					
						
							9.
						
						
							Колуница
						
						
							нема
						
						
						
					
					
						
							10.
						
						
							Божица
						
						
							нема
						
						
						
					
					
						
							11.
						
						
							Топли До
						
						
							нема
						
						
						
					
					
						
							12.
						
						
							Топли Дол
						
						
							нема
						
						
						
					
				
			
			Општина Црна Трава
			Планови катастра непокретности
			
				
					
					
					
					
					
				
				
					
						
							Ред.
							број
						
						
							Катастарска општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Бајинци
						
						
							ДКП – векторски формат
						
						
						
					
					
						
							2.
						
						
							Црна Трава
						
						
							ДКП – векторски формат
						
						
						
					
				
			
			Планови катастра водова
			
				
					
					
					
					
					
				
				
					
						
							Ред.
							број
						
						
							Катастарска општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Бајинци
						
						
							векторски формат
						
						
						
					
					
						
							2.
						
						
							Црна Трава
						
						
							векторски формат
						
						
						
					
				
			
	

