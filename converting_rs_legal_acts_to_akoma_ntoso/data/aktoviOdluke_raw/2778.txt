





На
основу члана 97. Пословника Владе („Службени гласник РС”, број 61/06 – пречишћен
текст) и тачке 2. Одлуке о измени Одлуке о накнади за рад чланова жалбених комисија
(„Службени гласник РС”, број 6/07),

Републички
секретаријат за законодавство, у сарадњи са Генералним секретаријатом Владе, утврдио
је пречишћен текст Одлуке о накнади за рад чланова жалбених комисија.

Пречишћен
текст Одлуке о накнади за рад чланова жалбених комисија обухвата:

1.
Одлуку о накнади за рад чланова жалбених комисија („Службени гласник РС”, број
79/06 – основни текст), из које је изостављена тачка 5, којом је утврђено кад та
одлука ступа на снагу,

2.
Одлуку о измени Одлуке о накнади за рад чланова жалбених комисија („Службени гласник
РС”, број 6/07), из које је изостављена тачка 2, којом је дато овлашћење за утврђивање
и достављање на објављивање пречишћеног текста Одлуке о накнади за рад чланова жалбених
комисија, као и тачка 3, којом је утврђено када та одлука ступа на снагу.





Број 120-01-26/2007-01

У Београду, 19. марта 2007. године

Републички секретаријат за законодавство

Директор, 

Зоран М. Балиновац, с.р. 





ОДЛУКА

о накнади за рад чланова
жалбених комисија
	
	(пречишћен текст)

„Службени гласник РС“,
број 29 од 23. марта 2007.





1.
Овом одлуком одређује се накнада за рад чланова жалбених комисија, изузев председника
Жалбене комисије Владе и председника Жалбене комисије правосуђа.



2.
Накнада за рад чланова жалбених комисија одређује се у месечном износу.

Месечни
износ накнаде за рад чланова жалбених комисија јесте 60% основне плате вишег саветника
у првом платном разреду.

Председницима
жалбених комисија месечни износ накнаде за рад чланова увећава се за 15%.



3.
Председнику и члану жалбене комисије месечни износ накнаде припада само ако су током
целог месеца ангажовани у раду жалбене комисије.

Ако
председник и члан жалбене комисије током целог месеца нису ангажовани у раду жалбене
комисије, припада им сразмерни део месечног износа накнаде одређен према броју дана
ангажовања.



4.
Евиденцију о ангажовању чланова жалбених комисија воде председници жалбених комисија,
а накнаду исплаћује орган који је чланове жалбене комисије именовао. Накнаду за
рад чланова Жалбене комисије Владе исплаћује Служба за управљање кадровима, а накнаду
за рад чланова Жалбене комисије правосуђа исплаћује Врховни суд Србије



