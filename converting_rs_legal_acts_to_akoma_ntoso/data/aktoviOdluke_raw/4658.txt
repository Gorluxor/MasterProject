





На основу
члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси

ОДЛУКУ 

о утврђивању зграде трговца Тодора Цекића у
Нишу за споменик културе

„Службени гласник
РС”, број 32 од 7.06.2001.





Тачка 1. 

Зграда
трговца Тодора Цекића у Нишу утврђује се за споменик културе.

Тачка 2.

Зграда
трговца Тодора Цекића у Нишу (у даЉем тексту: споменик културе) налази се на
територији града Ниша, у Нишу, у Улици Душана Костића број 7, у приватној својини,
на катастарској парцели број 3153, КО Ниш – Црвени Крст.

Споменик
културе саграђен је 1928-29. године, као стамбена породична зграда трговца
Тодора Цекића, власника продавнице капа и шешира у Нисимовој згради, на почетку
Победине улице. Кућа има сутерен, високо приземЉе и спрат. Симетричност
академске еклектичне композиције разбијена је у високом приземЉу поставЉањем
бочног прилазног степеништа, које води из дворишта до велике полигоналне
терасе, наткриљене
лепезастом надстрешницом од стакла, која почива на сецесијским конзолама од
кованог гвожђа. Други отвори са стране од главног улаза високог приземЉа, воде
на мање балконе. Балкони и тераса имају ограду од балустера. Стилизована
барокна атика, као и детаЉи на зидном платну изнад и између отвора, украшени су
малтерном декорацијом флоралне и геометријске орнаментике. ДетаЉи на оквирима
прозора и врата, као и ковине на дворишној капији, изведени су са елементима
сецесије. 

Због
особености архитектуре и историјско-уметничких својстава овај споменик културе
је од културно-историјског значаја.

Тачка 3.

Заштићена
околина споменика културе обухвата следеће катастарске парцеле: бр. 3016/2,
3016/3, 3153 и 3154, КО Ниш – Црвени Крст, у приватној својини.

Тачка 4.

Утврђују се
следеће мере заштите споменика културе:

1) очување
изворног изгледа споЉашње архитектуре и ентеријера, хоризонталног и вертикалног
габарита, облика и нагиба крова, свих конструктивних и декоративних елемената,
оригиналних материјала, функционалних карактеристика и оригиналних натписа;

2) ажурно
праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3) забрана
преправки, доградње и надградње;

4) забрана
радова који могу угрозити статичку безбедност споменика културе;

5) забрана
промене изворног изгледа дворишне ограде.

Тачка 5.

Утврђују се
следеће мере заштите заштићене околине споменика културе:

1) забрана
градње и поставЉања трајних или привремених објеката који својом наменом,
волуменом габарита по висини и облику могу угрозити или деградирати споменик
културе и његову заштићену околину;

2) забрана
градње објеката који нису у функцији споменика културе;

3) забрана
поставЉања покретних тезги, киоска и других привремених објеката унутар
заштићене околине;

4)
урбанистичко и комунално уређење, хортикултурно опремање и одржавање простора
заштићене околине у функцији споменика културе.

Тачка 6.

Ову одлуку објавити у „Службеном гласнику
Републике Србије”.





05
број 633-1786/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



