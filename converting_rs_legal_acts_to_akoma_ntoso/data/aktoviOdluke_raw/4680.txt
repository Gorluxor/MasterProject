





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси 



ОДЛУКУ 

О УТВРЂИВАЊУ ДВОРЦА
СОКОЛАЦ У АТАРУ НОВОГ 

БЕЧЕЈА ЗА СПОМЕНИК
КУЛТУРЕ

„Службени гласник
РС”, број 32 од 7. VI 2001.







Тачка 1.

Дворац
Соколац у атару Новог Бечеја, утврђује се за споменик културе.

Тачка 2.

Дворац
Соколац у атару Новог Бечеја (у даљем тексту: споменик културе) налази се на
територији општине Нови Бечеј, у атару Новог Бечеја, у друштвеној својини, на
катастарској парцели број 22063/1, КО Нови Бечеј. 

Споменик
културе састоји се из дворца и економских објеката: управне зграде и штала,
изграђених на економији Соколац која је била у саставу имања Велики салаш, чији
је последњи власник била Емилија Ивановић, ћерка Лазара Дунђерског, и које је
обухватало површину од 3997 јутара. Зграда дворца саграђена је почетком XИX
века, као грађевина резиденцијалне намене, подигнута на равном терену, окружена
пространим парком, који је од економије одвојен оградом са капијом и зеленилом.
То је слободностојећа монументална приземна грађевина, са подрумом испод целог
објекта. Правоугаоне је основе, са наткривеним тремом и прилазним рампама, са
предње стране и наткривеном терасом на високом постаменту, са задње стране. Кровове
трема и терасе прихватају округли и квадратни стубови, са дорским капителима.
Кровови су спреда затворени тимпанонима. Декорација је богата и чине је
елементи из репертоара класицистичке архитектуре. Кров дворца је четвороводан и
покривен фалцованим црепом.

Осим
архитектонско-стилске и културно-историјске вредности, овај споменик културе
има значај и за историју пољопривреде и привреде. У склопу целине летњиковаца и
двораца у Војводини, представља још једну карику у развојном ланцу
пољопривредних економија са резиденцијалном зградом, која је својом узорном
уређеношћу и производњом представљала једно од водећих имања током XИX века. 

Тачка 3. 

Заштићена
околина споменика културе обухвата следеће катастарске парцеле: бр. 22062,
22063/1 и 22063/2, КО Нови Бечеј, у друштвеној својини. 

Тачка 4.

Утврђују
се следеће мере заштите споменика културе:

1)
очување изворног изгледа спољашње архитектуре и ентеријера, хоризонталног и
вертикалног габарита, облика и нагиба крова, свих конструктивних и декоративних
елемената, оригиналних материјала, функционалних карактеристика;

2)
ажурно праћење стања и оџавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана радова који могу угрозити статичку безбедност споменика културе;

4)
коришћење споменика културе као репрезентативног објекта, у сврхе које су у
складу са његовом природом, наменом и значајем;

5)
изградња инфраструктуре дозвољава се само уз претходно обезбеђење заштитних
археолошких ископавања и адекватне презентације налаза;

6)
инсталирање громобранских уређаја на дворцу;

7)
заштита свих дрвених делова конструкције средством противпожарне заштите;

8)
обезбеђивање средства за гашење почетних пожара (бурад са водом, кофе, сандуци
са песком, ватрогасни ручни апарати и сл.); 

9)
израда тротоара око објекта;

10)
редовно одржавање крова и контролисано отварање и затварање отвора на крову;

11)
извођење хидроизолације зидова.

Тачка 5.

Утврђују
се следеће мере заштите заштићене околине споменика културе: 

1)
очување изворног изгледа спољашње ар хитектуре и ентеријера, хоризонталног и
вертикалног габарита, облика и нагиба крова, свих конструктивних и декоративних
елемената, оригиналних материјала, функционалних карактеристика и оригиналних
натписа;

2)
ажурно праћење стања и одржавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана радова који могу угрозити статичку безбедност споменика културе;

4)
забрана складиштења штетних материјала и стварања депонија; 

5)
реконструкција парка око дворца према условима службе за заштиту природе. 

Тачка 6.

Ову
одлуку објавити у „Службеном гласнику Републике Србије”.





05
број 633-1766/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



