



На основу
члана 15. став 7. Закона о здравственој заштити („Службени гласник Републике Србије”,
бр. 17/92, 26/92, 50/92, 52/93, 53/93, 67/93, 48/94 и 25/96) и ~л. 14. и 19. Уредбе
о Плану мреже здравствених установа („Службени гласник Републике Србије”, број
13/97),

Влада Републике
Србије донела је





ОДЛУКУ

О ОСНИВАЊУ
ЗДРАВСТВЕНОГ ЦЕНТРА КЛАДОВО

„Службени гласник
РС”, број 16 од 11. маја 1998.



Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Здравствени центар Кладово.

Члан 2.

Назив
установе је Здравствени центар Кладово (у даљем тексту: Здравствени центар).

Седиште
Здравственог центра је у Кладову, Ул. дунавска број 1–3.

Члан 3.

Здравствени
центар је правно лице са својством установе.

Здравствени
центар има жиро-рачун који се води код надлежне службе за платни промет и
финансијски надзор.

Члан 4.

Здравствени
центар обавља здравствену делатност предвиђену законом за дом здравља (примарна
здравствена заштита) и општу болницу (поликлиничка и стационарна здравствена
делатност).

Примарну
здравствену заштиту и поликлиничку и стационарну здравствену делатност,
Здравствени центар спроводи из области здравствене заштите, односно
специјалности утврђених у складу са чл. 25, 26, 28. и 29. Закона о здравственој
заштити.

Члан 5.

Органи
Здравственог центра јесу: директор, управни одбор и надзорни одбор.

Управни
одбор има седам чланова од којих су три из реда запослених у Здравственом
центру.

Надзорни
одбор има пет чланова од којих су два из реда запослених у Здравственом центру.

Директора,
управни и надзорни одбор Здравственог центра именује и разрешава оснивач.

Члан 6.

Средства
за оснивање и рад Здравственог центра у државној су својини.

Члан 7.

Средства
и имовина за оснивање и рад Здравственог центра чини део средстава, имовине,
права и обавеза Здравственог центра Бор, које су користиле организационе
јединице Општа болница Кладово и Дом здравља Кладово, са билансним стањем на
дан 30. априла 1998. године.

Биланс
стања у смислу става 1. овог члана утврдиће органи управљања Здравственог
центра Бор, у чијем саставу су организационе јединице Општа болница Кладово и
Дом здравља Кладово, које престају са радом на основу одлуке.

Члан 8.

Даном
почетка рада Здравствени центар преузима средства, имовину, права, обавезе и
запослене раднике организационих јединица из члана 7. ове одлуке.

Члан 9.

Министарство
за здравље именоваће директора Здравственог центра до доношења статута
Здравственог центра, као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Здравственог центра.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-1648/98

У Београду, 24. априла
1998. године

Влада Републике Србије

Потпредседник,

проф. др Милован Бојић, с.р.





