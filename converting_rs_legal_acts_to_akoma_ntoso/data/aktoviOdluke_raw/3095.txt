


	
	Zakon


	
			На основу чл. 105, 106, 107, 108, 109. и 110. и Прилога број 5. Закона о накнадама за коришћење јавних добара („Службени гласник РС”, број 95/18) и Уредбе о заштити СРП „Пашњаци велике дропље” („Службени гласник РС”, број 86/18),
			Управни одбор Ловачког удружења „Перјаница”, на седници одржаној 4. априла 2019. године, донео је
			ОДЛУКУ
			о накнадама за коришћење заштићеног подручја Специјални резерват природе „Пашњаци велике дропље”
			„Службени гласник РС“, број 28 од 17. априла 2019.
			Члан 1.
			Овом одлуком одређује се и утврђује висина и начин обрачуна и плаћања накнада за коришћење заштићеног подручја Специјални резерват природе „Пашњаци велике дропље” (у даљем тексту: Резерват).
			Члан 2.
			Накнада за коришћење заштићеног подручја плаћа се управљачу заштићеног подручја ловачком удружењу „Перјаница” (у даљем тексту: Управљач) и то за:
			1) обављање делатности у заштићеном подручју; 
			2) употребу возила на моторни погон на заштићеном подручју;
			3) одржавање туристичких, рекреативних, спортских и других манифестација и активности; 
			4) коришћење имена и знака заштићеног подручја;
			5) посету заштићеном подручју, његовим деловима и објектима;
			6) за заузеће простора за објекте који својим изгледом нарушавају својства заштићеног подручја, а који су у власништву правног лица, предузетника или физичког лица.
			Све активности из члана 2. морају бити у складу са Уредбом о заштити СРП „Пашњаци велике дропље”  („Службени гласник РС”, број 86/18), Законом о заштити природе и условима заштите природе издатим од стране покрајинског завода за заштиту природе.
			Члан 3. 
			Обвезник накнаде за коришћење заштићеног подручја је корисник заштићеног подручја, односно лице којe обавља послове или располаже непокретностима и другим стварима на заштићеном подручју, посећује заштићено подручје ради одмора, спорта, рекреације и сличних потреба и на други начин користи заштићено подручје (у даљем тексту: Корисник).
			Члан 4.
			Износи накнаде за коришћење заштићеног подручја по предметима утврђивања те накнаде, прописује Управљач у складу са Прилогом 5. Закона о накнадама за коришћење јавних добара („Службени гласник РС”, број 95/18).
			Члан 5. 
			Утврђивање накнаде за коришћење заштићеног подручја врши Управљач, решењем за календарску годину, односно сразмерно периоду коришћења, када је период коришћења краћи од календарске године.
			Утврђена обавеза из става 1. овог члана за календарску годину, плаћа се тромесечно, у року од 15 дана по истеку месеца.
			Корисник плаћа утврђену накнаду овлашћеном лицу Управљача приликом уласка у заштићено подручје, на основу издатог одговарајућег рачуна, односно улазнице на улазним местима или у седишту Управљача.
			Кориснику који започиње делатност у заштићеном подручју утврђује се аконтациона обавеза, у року од 15 дана од дана почетка обављања делатности, а плаћање се врши у року из става 2. овог члана.
			Члан 6. 
			Накнаде за коришћење СРП „Пашњаци велике дропље” ослобађају се: 
			1) физичка лица која живе у заштићеном подручју, која су запослена на простору заштићеног подручја, која обављају послове или врше службене радње у заштићеном подручју; 
			2) деца предшколског узраста; 
			3) физичка лица са инвалидитетом и посебним потребама; 
			4) пензионери са најнижим износом пензије у смислу закона којим се уређује пензијско и инвалидско осигурање уз подношење доказа – последњег примљеног чека од пензије; 
			5) корисници чије активности непосредно доприносе унапређењу стања, презентацији и промоцији вредности заштићеног подручја; 
			6) корисници код којих су, услед елементарне непогоде или других разлога, наступиле околности које битно отежавају услове рада и пословања за време трајања тих околности; 
			7) постављање и коришћење привремених објеката за пчеларство; 
			8) корисници ствари у јавној својини који обављају активности од општег интереса који за обављање тих активности користе непокретности посебне намене које су у посебном режиму у складу са законом. 
			Кориснике чије активности непосредно доприносе унапређењу стања, презентацији и промоцији вредности заштићеног подручја утврђује Управљач на основу критеријума које прописује министар у чијој су надлежности послови заштите животне средине.
			Члан 7. 
			Приходи остварени од накнаде за коришћење СРП „Пашњаци велике дропље” припадају Управљачу и уплаћују се на рачун Управљача.
			Члан 8. 
			Накнада за коришћење СРП „Пашњаци велике дропље” утврђује се и плаћа по тарифи из следећих табела:
			Табела 1. Висина накнаде за коришћење заштићеног подручја за обављање делатности, односно на други начин коришћење заштићеног подручја
			
				
					
					
					
					
				
				
					
						
							Р. бр.
						
						
							Предмет накнаде
						
						
							Основица
						
						
							Висина у РСД највиши износ накнаде
						
					
				
				
					
						
							1.
						
						
							Обављање делатности експлоатације минералних сировина
						
					
					
						
							1.1
						
						
							Нафтовод (годишња накнада)
						
						
							m
						
						
							105,00
						
					
					
						
							1.2.
						
						
							Примарна мрежа гасовода (годишња накнада)
						
						
							m
						
						
							100,00
						
					
					
						
							2.
						
						
							Снимање
						
					
					
						
							2.1.
						
						
							Играни филмови
						
						
							дан
						
						
							12.250,00
						
					
					
						
							2.2.
						
						
							Документарни филмови
						
						
							дан
						
						
							5.000,00
						
					
					
						
							2.3.
						
						
							Рекламни филмови
						
						
							дан
						
						
							20.000,00
						
					
					
						
							2.4.
						
						
							Фотографисање
						
						
							дан
						
						
							2.000,00
						
					
					
						
							2.5.
						
						
							Снимање звучних записа
						
						
							дан
						
						
							2.000,00
						
					
				
			
			Табела 2. Коришћење земљишта заштићеног подручја за постављање викендица и других некомерцијалних објеката за одмор у заштићеном подручју
			
				
					
					
					
					
				
				
					
						
							Р. бр.
						
						
							Предмет накнаде
						
						
							Основица
						
						
							Висина у РСД највиши износ накнаде
						
					
					
						
							1.
						
						
							Шатори (дневна накнада)
						
						
							m 2 површине шатора
						
						
							30,00
						
					
				
			
			Табела 3. Коришћење возила на моторни погон у заштићеном подручју
			
				
					
					
					
					
				
				
					
						
							Р. бр.
						
						
							Предмет накнаде
						
						
							Основица
						
						
							Висина у РСД највиши износ накнаде
						
					
					
						
							1.
						
						
							I категорија моторних возила до 1,3 m висине (код предње осовине возила) – мотоцикли и путничка возила
						
						
							дан
						
						
							300,00
						
					
					
						
							2.
						
						
							II категорија моторних возила са приколицом висине до 1,3 m и комби возила	
						
						
							дан
						
						
							500,00
						
					
					
						
							3.
						
						
							III категорија моторних возила висине веће од 1,3 m (аутобуси и камиони)
						
						
							дан
						
						
							700,00
						
					
					
						
							4.
						
						
							IV категорија моторних возила висине веће од 1,3 m (код предње осовине вучног возила) са више од 3 осовине – сва возила са више од 3 осовине
						
						
							дан
						
						
							1.700,00
						
					
				
			
			Табела 4. Коришћење имена и знака заштићеног подручја
			
				
					
					
					
					
				
				
					
						
							Р. бр.
						
						
							Предмет накнаде
						
						
							Основица
						
						
							Висина у РСД највиши износ накнаде
						
					
					
						
							1.
						
						
							Коришћење имена и знака заштићеног добра, у имену правног лица, пословним актима, ознаци производа, реклами и друго
						
						
						
							По уговору
						
					
					
						
							2.
						
						
							Коришћење имена и знака заштићеног добра, у имену правног лица, пословним актима, ознаци производа, реклами и друго, ако не постоји сагласност
						
						
							годишњи приход остварен коришћењем имена и знака заштићеног подручја
						
						
							1%
						
					
				
			
			Табела 5. Посета заштићеном подручју, његовим деловима и објектима
			
				
					
					
					
					
				
				
					
						
							Р. бр.
						
						
							Предмет накнаде
						
						
							Основица
						
						
							Висина у РСД највиши износ накнаде
						
					
					
						
							1.
						
						
							Посета заштићеном подручју, његовим деловима и објектима
						
						
						
					
					
						
							1.1.
						
						
							за пунолетног посетиоца
						
						
							дан
						
						
							100,00
						
					
					
						
							1.2.
						
						
							за децу од 8 до 18 година
						
						
							дан
						
						
							50,00
						
					
					
						
							2.
						
						
							Посета заштићеном подручју и његовим деловима 
						
						
						
					
					
						
							2.1.
						
						
							за групу до 10 посетилаца, по посетиоцу
						
						
							дан
						
						
							250,00
						
					
					
						
							2.2.
						
						
							за групу преко 10 посетилаца, по посетиоцу
						
						
							дан
						
						
							150,00
						
					
				
			
			Члан 8.
			Ова одлука објављује се у „Службеном гласнику Републике Србије” по усвајању од стране Управног одбора Управљача и ступа на снагу осмог дана од дана објављивањa.
			Председник Управног одбора,
			Богица Божин, с.р.
	

