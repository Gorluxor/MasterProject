



На основу члана 15. став 7. Закона
о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 3. и 19. Уредбе о
Плану мреже здравствених установа
(„Службени гласник Републике
Србије”,
број
13/97),

Влада Републике Србије
донела је





ОДЛУКУ

О ОСНИВАЊУ
ЗДРАВСТВЕНОГ ЦЕНТРА ПЕТРОВАЦ НА МЛАВИ

„Службени гласник
РС”, број 60 од 30. децембра 1997.

Члан 1.

У
складу с Уредбом о Плану мреже здравствених установа („Службени гласник
Републике Србије”, број 13/97)оснива се Здравствени центар Петровац на Млави.

Члан 2.

Назив
установе је Здравствени центар Петровац на Млави (у даљем тексту:Здравствени
центар).

Седиште
Здравственог центра је у Петровцу на Млави, Ул. моравска број 2.

Члан 3.

Здравствени
центар је правно лице са својством установе.

Здравствени
центар има жиро-рачун који се води код надлежне службе за платни промет и
финансијски надзор.

Члан 4.

Здравствени
центар обавља здравствену делатност предвиђену законом за дом здравља (примарна
здравствена заштита) и општу болницу (поликлиничка и стационарна здравствена
делатност).

Примарну
здравствену заштиту и поликлиничку и стационарну здравствену делатност,
Здравствени центар спроводи из области здравствене заштите, односно
специјалности утврђених у складу са чл. 25, 26, 28. и 29. Закона о здравственој
заштити.

Члан 5.

Органи
Здравственог центра јесу:директор, управни одбор и надзорни одбор.

Управни
одбор има седам чланова од којих су три из реда запослених у Здравственом
центру.

Надзорни
одбор има пет чланова од којих су два из реда запослених у Здравственом центру.

Директора,
управни и надзорни одбор Здравственог центра именује и разрешава оснивач.

Члан 6.

Средства
за оснивање и рад Здравственог центра у државној су својини.

Члан 7.

Средства
и имовину за оснивање и рад Здравственог центра чине средства, имовина, права и
обавезе Здравственог центра Пожаревац у чијем саставу су организационе јединице
Општа болница Петровац на Млави и Дом здравља Петровац на Млави, са билансним
стањем на дан 31. децембра 1997. године.

Биланс
стања у смислу става 1. овог члана утврдиће органи управљања Здравственог
центра Пожаревац у чијем саставу су организационе јединице Општа болница
Петровац на Млави и Дом здравља Петровац на Млави, које престају са радом на
основу одлуке.

Здравствени
центар почиње са радом 1. јануара 1998. године.

Члан 8.

Даном
почетка рада Здравствени центар преузима средства, имовину, права, обавезе и
запослене раднике организационих јединица из члана 7. ове одлуке.

Члан 9.

Министарство
за здравље именоваће директора Здравственог центра до доношења статута
Здравственог центра, као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Здравственог центра.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-4919/97

У Београду, 17.
децембра 1997. године

Влада Републике
Србије

Потпредседник,

академик проф. др Милутин
Стојковић, с.р.





