





На
основу члана 9. Закона о основној школи („Службени гласник РС”, бр. 50/92,
53/93, 67/93, 48/94 и 66/94),

Влада
Републике Србије доноси

ОДЛУКУ

О ОСНИВАЊУ ОСНОВНЕ
МУЗИЧКЕ ШКОЛЕ „КОРНЕЛИЈЕ СТАНКОВИЋ” У ТРСТЕНИКУ

"Службени 
гласник РС", број 7 од 11. фебруара 2002.





Члан 1.

Оснива
се Основна музичка школа „Корнелије Становић” са седиштем у Трстенику, Улица
Обрена Антића број 13.

Члан 2.

Основна
музичка школа „Корнелије Станковић” у Трстенику (у даљем тексту: Школа) обавља
делатност основног музичког образовања и васпитања.

Члан 3.

На
оснивање, организацију и рад Школе примењују се прописи о јавним службама и
основној школи.

Члан 4.

Средства
за оснивање и почетак рада Школе чине средства издвојеног одељења Основне
музичке школе „Стеван Христић” из Крушевца, са билансним стањем на дан 28.
фебруара 2002. године.

Члан 5.

Средства
за обављање делатности школе обезбеђују се у складу са законом.

Члан 6.

Школа
почиње са радом 1. марта 2002. године.

Члан 7.

До
конституисања школског одбора Влада Републике Србије образоваће привремени
школски одбор који има пет чланова.

Члан 8.

Привремени
школски одбор:

1)
донеће статут Школе,

2)
донеће годишњи програм рада Школе,

3)
обављаће и друге послове из надлежности школског одбора утврђене законом.

Члан 9.

До
именовања директора Школе, његове послове ће обављати и вршити његова овлашћења
вршилац дужности директора Школе, кога ће именовати министар просвете и спорта.

Члан 10.

Школа
ће донети опште акте у року од 30 дана од дана доношења статута Школе.

Члан 11.

Ученици
који су започели стицање основног музичког образовања у издвојеном одељењу
Основне музичке школе „Стеван Христић” из Крушевца са седиштем у Трстенику,
наставиће стицање основног музичког образовања и васпитања у Школи почев од 1.
марта 2002. године.

Члан 12.

Даном
почетка рада, Школа преузима запослене у издвојеном одељењу Основне музичке
школе „Стеван Христић” из Крушевца, са седиштем у Трстенику.

Члан 13.

Ова
одлука ступа на снагу осмог дана од дана објављивања у „Службеном гласнику
Републике Србије”.







05
број 622-1477/2002

У
Београду, 7. фебруара 2002. године

Влада
Републике Србије

Потпредседник,

Момчило
Перишић, с.р. 



