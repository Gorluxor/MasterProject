





На
основу члана 47. став 1. Закона о културним добрима (,,Службени гласник Републике
Србије”, број 71/94),

Влада
Републике Србије доноси

ОДЛУКУ

О УТВРЂИВАЊУ ЗГРАДЕ ОСНОВНЕ
ШКОЛЕ „СТЕВАН СРЕМАЦ”

У КЕВИЈУ ЗА СПОМЕНИК
КУЛТУРЕ

„Службени гласник
РС”, број 32 од 7.06.2001.







Тачка 1. 

Зграда
основне школе „Стеван Сремац” у Кевију утврђује се за споменик културе.

Тачка 2. 

Зграда
основне школе „Стеван Сремац” у Кевију (у даљем тексту: споменик културе) налази
се на територији општине Сента, у Кевију, у Улици Кошута Лајоша 6, у државној својини,
на катастарској парцели број 5917, КО Торњош.

Споменик
културе у салашарском насељу Кеви, подигнут је 1912. године према типском пројекту
за школе. Конципована је као зграда симетричне поделе са две учионице повезане ходником
и два учитељска стана. Грађена је опеком, као приземан објекат покривен бибер црепом,
у духу скромног сеоског неокласицизма. Осим школе у дворишту су и помоћне зграде:
шупе, пољски нужници и две мање штале. 

Као
редак пример очуване типске школе и данас у функцији, које су почетком XИX века
подизане у салашким насељима општине Сента, она представља сведочанство о развоју
школства на овом подручју.

Тачка 3. 

Заштићена
околина споменика културе обухвата следеће катастарске парцеле: бр. 5916,
5915/2 и 5921/2, КО Торњош, у државној својини. 

Тачка 4.

Утврђују
се следеће мере заштите споменика културе :

1)
очување изгледа оргиналних материјала, хоризонталног и вертикалног габарита, конструктивних
декоративних елемената и архитектонских карактеристика зграде;

2)
ажурно праћење стања и одржавање конструктивно-статичког система, свих фасадних
елемената, и исправност инсталација;

3)
инсталирање громобранске инсталације и уређаје за заштиту од пожара. 

Тачка 5.

Утврђују
се следеће мере заштите заштићене околине споменика културе:

1)уклањање
постојећих пољских нужника (са југоисточне стране), и изградња адекватног санитарног
чвора на истој локацији;

2)
извођење санитарног чвора на месту оставе у учитељском стану и рушење пољских нужника
са североисточне стране;

3)
урбанистичко и комунално опремање, уређење и одржавање окружења;

4)
забрана градње објеката који својом архитектуром, габаритом и висином угрожавају
споменик културе.

Тачка 6. 

Ову одлуку објавити у
„Службеном гласнику Републике Србије”.





05
број 633-1794/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



