




	Редакцијски пречишћен текст


На основу члана 33. ст. 2. и 3. Закона о Влади („Службени гласник РС”, бр. 55/05 и 71/05 – исправка), 
Влада доноси


ОДЛУКУ
о образовању Савета за промоцију Србије 
„Службени гласник РС“, бр. 93 од 12. октобра 2007, 106 од 16. новембра 2007. 


1. Образује се Савет за промоцију Србије (у даљем тексту: Савет).*

*Службени гласник РС, број 106/2007
	

2. Задаци Савета су:*
1) да предлаже мере којима се на стратешком нивоу усмерава реализација пројекта „Изградња и позиционирање националног бренда Србије”, чији је носилац Министарство трговине и услуга;*
2) да даје предлоге везане за дефинисање стратешких приоритета за промоцију Србије и предлоге мера за имплементацију стратешких докумената који се односе на промоцију Србије;*
3) да даје стручна мишљења која се односе на креирање и имплементацију стратешких оквира за промоцију Србије.*
Савет своје предлоге, мишљења и стручна образложења упућује Министарству трговине и услуга да их оно, ако оцени да је потребно, као своје припреми за Владу.*

*Службени гласник РС, број 106/2007
	

3. У Савет се именују:
– за председника:
Милка Форцан, потпредседник Делта Холдинга 
– за чланове:
1) Срђан Шапер, генерални директор МцЦанн Ерицксон Гроуп;
2) Игор Авжнер, саветник за медије министра економије и регионалног развоја;
3) Срђан Ђурић, саветник председника Владе; 
4) Иван Тасовац, директор Београдске филхармоније;
5) Јелица Минић, научни саветник у Институту економских наука; Европски покрет;
6) Ана Трбовић, доцент Факултета за економију, финансије и администрацију и директор за унапређење пословне климе УСАИД.
	

4. Савет доставља извештај о раду надлежним одборима сваких 60 дана, а Влади сваких 90 дана.

5. Стручну и административно-техничку подршку раду Савета пружа Министарство трговине и услуга преко Тима за имплементацију (у даљем тексту: Тим). 
Тим образује министар надлежан за трговину и услуге. Састав Тима чине представници надлежних министарстава.

6. Ова одлука ступа на снагу осмог дана од дана објављивања у „Службеном гласнику Републике Србије”.


05 број 02-6767/2007-4
У Београду, 15. новембра 2007. године

Влада
Потпредседник,

Божидар Ђелић, с.р.
