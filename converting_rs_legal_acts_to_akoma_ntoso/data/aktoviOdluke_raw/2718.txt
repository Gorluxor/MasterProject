


	
	Zakon

	


	
			На основу члана 28. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС, 7/14, 44/14 и 30/18 – др. закон), 
			Председник Владе доноси
			ОДЛУКУ
			о оснивању Савета за филантропију
			"Службени гласник РС", број 65 од 24. августа 
			2018.
			1. Овом одлуком оснива се Савет за филантропију председника Владе (у даљем тексту: Савет), у следећем саставу:
			1) копредседавајући:
			– Милош Поповић, шеф Кабинета председника Владе;
			– Веран Матић, Привредна комора Савет за ДОП и Фонд Б92;
			2) чланови:
			– Синиша Мали, министар финансија;
			– Зоран Ђорђевић, министар за рад, запошљавање, борачка и социјална питања;
			– Златибор Лончар, министар здравља;
			– Владан Вукосављевић, министар културе и информисања;
			– Младен Шарчевић, министар просвете, науке и технолошког развоја;
			– Бранко Ружић, министар државне управе и локалне самоуправе;
			– Вања Удовичић, министар омладине и спорта;
			– Славица Ђукић Дејановић, министар без портфеља задужен за демографију и популациону политику;
			– Драгана Марковић, директор Пореске управе;
			– Зоран Радојичић, градоначелник Београда;
			– Драгана Јовановић Аријас, Тим за социјално укључивање и смањење сиромаштва;
			– Ана Коесхалл, Фондација Ана и Владе Дивац;
			– Сузана Ђорђевић, Српски филантропски форум (Хемофарм фондација);
			– Биљана Дакић Ђорђевић, Траг фондација;
			– Александра Весић Антић, Каталист фондација;
			– Невен Мариновић, Смарт Колектив;
			– Дејан Турк, Форум за одговорно пословање (VIP mobile);
			3) секретари:
			– Жељко Митковски, Коалиција за доброчинство;
			– Тијана Грковић, Кабинет председника Владе. 
			2. Савет је савет председника Владе, основан за област развоја филантропије у Републици Србији.
			3. Савет предлаже председнику Владе развојну политику у области филантропије, даје му мишљења о предлозима осталих чланова Владе, припрема предлоге које председник Владе износи ради разматрања на седници Владе и по налогу председника Владе разматра остала питања у области за коју је основан.
			Савет разматра следећа питања:
			– предлоге истраживања и на њима заснованих јавних политика везаних за развој филантропије у Републици Србији;
			– одређивање приоритетних циљева и активности органа државне управе и служби Владе који врше послове везане за филантропију и учествује у поступку праћења реализације приоритетних активности;
			– повезивање и сарадњу између релевантних актера у области развоја филантропије;
			– уподобљавање правног и финансијског система Републике Србије, како би се подстакао развој филантропије; 
			– даје предлоге и мишљења о изменама прописа који се тичу филантропије;
			– промовисање филантропије и друштвено одговорног пословања у Републици Србији и ка међународној заједници.
			4. Органи државне управе, службе Владе и радна тела Владе дужни су да сарађују са Саветом у питањима из области за коју је Савет основан.
			5. Савет може ангажовати стручна лица и образовати радне групе у сврху извршавања задатака из тачке 3. ове одлуке.
			6. За свој рад копредседавајући, чланови и секретари Савета немају право на накнаду. 
			7. Савет доноси Пословник о раду којим се уређује начин рада, сазивање и припремање седница, начин гласања и одлучивања, као и сва друга питања од значаја за рад Савета.
			8. Административно-техничке послове за потребе Савета обављају секретари Савета.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			01 број 02-02-10/2018-01
			У Београду, 24. августа 2018. године
			Председник Владе,
			Ана Брнабић, с.р.
	

