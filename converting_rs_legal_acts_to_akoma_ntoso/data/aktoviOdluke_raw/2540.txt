


	
	Zakon

	


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
			Влада доноси
			ОДЛУКУ
			о образовању Радне групе за унапређење развоја дигиталних платформи за подршку пољопривреди Републике Србије
			"Службени гласник РС", број 18 од 9. марта 
			2018.
			1. Образује се Радна група за унапређење развоја дигиталних платформи за подршку пољопривреди Републике Србије (у даљем тексту: Радна група).
			2. Задаци Радне групе су:
			1) да утврди и предложи начин да се јавним истраживачким установама учине доступним подаци од значаја за развој дигиталних платформи за подршку пољопривреди Републике Србије, а који се воде у Министарству пољопривреде, шумарства и водопривреде, Републичком геодетском заводу, Републичком хидрометеоролошком заводу и Републичком заводу за статистику (у даљем тексту: надлежни органи);
			2) да анализира расположиве податке из области пољопривреде са аспекта нивоа машинске читљивости и предложи решења за њено унапређење;
			3) да утврди које друге установе и организације располажу подацима од значаја за развој пољопривреде и предложи начин сарадње и размене података између надлежних органа и тих организација.
			3. У Радну групу именују се:
			– за председника:
			Бранислав Недимовић, министар пољопривреде, шумарства и водопривреде;
			– за заменика председника:
			др Михаило Јовановић, вршилац дужности директора Канцеларијe за информационе технологије и електронску управу; 
			– за секретара:
			Милена Рашковић, Министарство пољопривреде, шумарства и водопривреде;
			– за чланове:
			1) Ненад Вујовић, вршилац дужности помоћника министра пољопривреде, шумарства и водопривреде;
			2) Душан Гавриловић, помоћник директора Републичког завода за статистику;
			3) Небојша Милосављевић, директор Управе за заштиту биља у Министарству пољопривреде, шумарства и водопривреде;
			4) Жарко Радат, вршилац дужности директора Управе за аграрна плаћања у Министарству пољопривреде, шумарства и водопривреде;
			5) Бранко Лакић, вршилац дужности директора Управе за пољопривредно земљиште у  Министарству пољопривреде, шумарства и водопривреде;
			6) Саша Стаматовић, вршилац дужности директора Управа за шуме у Министарству пољопривреде, шумарства и водопривреде;
			7) Емина Милакара, вршилац дужности директора Управе за ветерину у Министарству пољопривреде, шумарства и водопривреде;
			8) Вукашин Гроздић, Кабинет председника Владе;
			9) Драган Ђукић, начелник одељења, Републички хидрометеоролошки завод;
			10) Дарко Вучетић, начелник центра, Републички геодетски завод;
			11) Владимир Црнојевић, редовни професор Природно-математичког факултета, Универзитет у Новим Саду;
			12) Владан Минић, дипломирани инжењер електротехнике из Новог Сада.
			4. Радна група се образује на период од годину дана.
			5. Радна група дужна је да надлежном одбору достави извештај о раду најмање сваких 60 дана, а Влади најмање сваких 90 дана.
			6. Радна група се састаје најмање једном месечно.
			7. Радна група може да укључи и друга лица у обављање стручних послова за потребе Радне групе и ангажовати стручњаке из различитих области, као и да тражи од органа државне управе и других организација податке, документа и извештаје који су од значаја за извршење задатака из тачке 2. ове одлуке.
			8. Чланови Радне групе, као ни стручњаци ангажовани од стране Радне групе, немају право на накнаду за рад у Радној групи.
			9. Стручне и административно-техничке послове за потребе Радне групе обавља Министарство пољопривреде, шумарства и водопривреде.
			10. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-2137/2018
			У Београду,  8. марта 2018. године
			Влада
			Председник,
			Ана Брнабић, с.р.
	

