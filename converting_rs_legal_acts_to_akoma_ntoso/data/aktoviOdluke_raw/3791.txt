


	
	Zakon


	
			На основу члана 543. Закона о привредним друштвима („Службени гласник РС”, бр. 36/11, 99/11, 83/14 – др. закон, 5/15, 44/18 и 95/18) и члана  43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о окончању поступка ликвидације над Савезном јавном установом Радио-Југославија – у ликвидацији
			"Службени гласник РС", број 3 од 18. јануара 2019.
			1. Окончава се поступак ликвидације над Савезном јавном установом Радио-Југославија – у ликвидацији.
			2. Усваја се изјава ликвидационог управника да су све обавезе друштва по основу пријављених потраживања измирене у потпуности и да се против друштва не воде други поступци.
			3. Пословне књиге и документација настала у току поступка ликвидације прелазе у Архив Југославије, Васе Пелагића 33, Београд и постају део грађе тог архива.
			4. Овлашћује се ликвидациони управник Милорад Вујовић да ову одлуку достави надлежном регистру ради брисања привредног субјекта.
			5. Потврду о извршеним пословима из тач. 3 и 4. ове oдлуке ликвидациони управник ће доставити Министарству културе и информисања.
			6. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 023-344/2019-1
			У Београду, 18. јануара 2019. године
			Влада 
			Председник,
			Ана Брнабић, с.р.
	

