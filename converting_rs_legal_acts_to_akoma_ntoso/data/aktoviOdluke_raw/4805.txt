



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ МЕХАНЕ
У ЛАЗНИЦИ ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Механа у Лазници утврђује се за споменик културе.

Тачка 2.

Механа у Лазници (у даљем тексту: споменик културе)
налази се на територији општине Жагубица, у Лазници, у државној својини, на
катастарској парцели број 10164/1 К.О. Лазница-село.

Споменик културе је подигнут другом половином ХIХ века
у центру села. Грађана је каменом као типска механа са отвореним тремом
ослоњеним на девет профилисаних дрвених стубова. Кров је четворосливни са
покривачем од ћерамиде. Функционално и просторно зграда механе је подељена на
три целине: централни део сачињавају кафана, кухиња, магацин и полуукопани
подрум, западно су три просторије за преноћиште гостију, а источно стамбени део
за механџију.

Као типска механа треће класе она спада у развијене
гостионичарско-коначарске зграде свога времена.

Тачка 3.

Заштићена околина споменика културе обухвата
катастарске парцеле бр. 10164/2 и 10166 К.О. Лазница-село, у државној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала и функционалних
карактеристика;

2) ажурно праћење стања и одржавања
конструктивностатичког, система, кровног покривача, свих фасада, ентеријера и
исправности инсталација у споменику културе;

3) забрана радова који могу угрозити статичку
безбедност споменика културе;

4) коришћење у оквиру изворне намене;

5) реновирање електроинсталација, водовода и
канализације;

6) забрана складиштења веће количине запаљивног
материјала (дрво, угаљ, слама и сл.), осим у мањим количинама у посебно
осигураној просторији;

7) инсталирање притивпожарних апарата;

8) уклањање свих накнадно дозиданих преграда.

Тачка 5.

Утврђују се следеће мере заштите заштићене околине
споменика културе:

1) забрана градње објеката који својом архитектуром,
габаритом и висином угрожавају споменик културе;

2) забрана градње објеката који нису у функцији
споменика културе;

3) изградња инфраструктуре дозвољена је само уз
претходно обезбеђење заштитних археолошких ископавања и адекватне презентације
налаза;

4) извођење грађевинских радова и промена облика терена
дозвољени су само уз претходно обезбеђење заштитних археолошких ископавања и
адекватне презентације налаза;

5) забрана складиштења материјала и стварања депонија;

6) забрана просипања, одлагања и привременог или
трајног депоновања отпадних и штетних материја – хемијски агресивних,
експлозивних, отровних и радиоактивних.

Тачка 6.

Ову одлуку објавити у „Службеном гласнику Републике
Србије”.



Број
633-2659/97-14

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









