





На основу члана 79. став 1.
Закона о социјалној заштити и обезбеђивању социјалне
сигурности грађана („Службени гласник Републике Србије”,
бр. 36/91, 79/91, 33/93, 53/93, 67/93, 46/94, 48/94 и 52/96),

Влада Републике
Србије доноси





ОДЛУКА
	о оснивању Геронтолошког центра у 
	Вршцу

„Службени
гласник РС", број 50 од 25. новембра 1999.





Члан
1.

Оснива се
Геронтолошки центар у Вршцу.



Члан
2.

Геронтолошки центар
у Вршцу (у даљем тексту: Центар) обавља делатност обезбеђивања права на смештај
пензионера и старих лица.



Члан
3.

Центар ће пословати
под називом: Геронтолошки центар у Вршцу.

Седиште Центра је у
Вршцу, Улица балканска бб.



Члан
4.

Центар почиње са
радом 1. децембра 1999. године.



Члан
5.

До конституисања
управног одбора Влада Републике Србије образује привремени управни одбор који
има пет чланова.



Члан
6.

Привремени управни
одбор:

1) донеће статут
Центра,

2) донеће годишњи
програм рада Центра,

3) обављаће друге
послове из надлежности управног одбора.



Члан
7.

До именовања
директора Центра његове послове обављаће вршилац дужности директора Центра кога
ће именовати министар за рад, борачка и социјална питања.



Члан
8.

Ова одлука ступа на
снагу осмог дана од дана објављивања у „Службеном гласнику Републике
Србије".



05 број
022-3899-1/99-10

У Београду, 4.
новембра 1999. године

Влада Републике
Србије

Потпредседник,

проф. др Милован
Бојић, с.р.



