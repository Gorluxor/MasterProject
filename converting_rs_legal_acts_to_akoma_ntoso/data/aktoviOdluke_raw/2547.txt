


	
	Zakon

	


	
				Редакцијски пречишћен 
				текст
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС, 7/14 – УС и 44/14), 
				Влада доноси
				ОДЛУКУ
				о образовању Савета за питања старости и старења
				"Службени гласник РС", бр. 119 од 29. 
				децембра 2017, 12 од 22. фебруара 2019.
				1. Образује се Савет за питања старости и старења као стручно саветодавно тело Владе (у даљем тексту: Савет), на време од четири године од дана ступања на снагу ове одлуке.
				2. Задаци Савета су да:
				1) разматра питања старења, друштвеног и економског положаја старих лица, могућности коришћења њихових радних и стваралачких потенцијала и учешћа у развоју друштва, привредном и јавном животу;
				2) покреће одговарајуће иницијативе за унапређење сарадње са државним органима, стручним, хуманитарним и струковним организацијама и удружењима ради побољшања квалитета живота у старости; 
				3) подстиче и укључује све релевантне чиниоце да на свим нивоима делују у циљу стварања бољих могућности за активно старење; 
				4) подстиче остваривање ефикасне подршке и сарадње између различитих старосних група, како би заједнички осмислили иновативна решења за подизање квалитета живота особа у старијој доби;
				5) разматра питања унапређења научних и стручних дисциплина у области геронтологије, односно у области бриге о старијима; 
				6) покреће иницијативе за измене и допуне прописа који регулишу питања од значаја за социјалну сигурност и квалитет живота у старости; 
				7) предлаже унапређивање и усмеравање међународне сарадње у овој области;
				8) заузима ставове, даје мишљења и кроз препоруке предлаже одговарајућа решења за предузимање одговарајућих мера које доприносе остваривању унапређења у области геронтологије;
				9) прати стања у области остваривања циљева социјалне заштите старијих; 
				10) оцењује ефекте предузетих мера и о томе обавештава Владу;
				11) иницира и подржава различите програме и активности у области старости и старења и њихову имплементацију у друштву, привредном и јавном сектору. 
				3. У Савет се именују:
				1) за председника:
				– проф. др Славица Ђукић Дејановић, министар без портфеља у Влади;
				2) за заменика:
				– Милош Јанковић, помоћник министра за рад, запошљавање, борачка и социјална питања; 
				3) за чланове:
				– Чедомир Бацковић, помоћник министра правде;
				– др Биљана Зекавица, Министарство за рад, запошљавање, борачка и социјална питања;
				– др Весна Књегињић, Министарство здравља;
				– Борка Рајшић, Министарство културе и информисања;
				– Викторија Подбој, шеф Одсека за развој научноистраживачких кадрова, Министарство просвете, науке и технолошког развоја;
				– Маша Митровић, самостални саветник, Министарство финансија;
				– доц. др Зоран Весић, Факултет политичких наука;
				– Јована Вазура, помоћник директора у Градском центру за социјални рад у Београду;
				– Љиљана Секулић, Републички завод за статистику;
				– Сузана Мишић, Геронтолошки центар Београд;
				– Душан Здравковић, Друштво за образовање одраслих, Мрежа Хуманас;
				– Биљана Пејић, саветник за планирање каријере-координатора, Национална служба за запошљавање;
				– Јелица Тимотијевић, директор Сектора за односе са јавношћу, Републички фонд пензијског и инвалидског осигурања;
				– др Драгана Динић, Геронтолошко друштво Србије;
				– Божидар Дакић, Републички завод за социјалну заштиту;
				– Андреја Стајшић, Покрајински секретаријат за социјалну политику, демографију и равноправност полова;
				– Драган Петковић, секретар Савеза пензионера Србије;
				– Наташа Тодоровић, Црвени крст Србије;
				4. Чланови Савета неће добијати финансијску надокнаду за учешће у раду Савета.
				5. Савет доставља извештај о раду надлежном одбору најмање сваких 60 дана, а Влади најмање сваких 90 дана.
				6. Стручну и административно-техничку потпору Савету пружа Министарство за рад, запошљавање, борачка и социјална питања
				и Кабинет министра без портфеља 
				задуженог за демографију и популациону политику.
				*Службени гласник РС, број 12/2019
				7. Даном ступања на снагу ове одлуке престаје да важи Одлука о образовању Савет за питања старости и старења („Службени гласник РС”, бр. 93/07, 72/10 – др. пропис).
				8. Ова одлука ступа на снагу осмог дана од дана објављивања у „Службеном гласнику Републике Србије”.
				
				05 број 02-12963/2017
				У Београду, 28. децембра 2017. године
				Влада
				Председник, 
				Ана Брнабић, с.р. 
	

