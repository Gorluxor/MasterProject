


	
	Zakon


	
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о образовању Посебне радне групе за израду Студије изводљивости државног Дата центра 
				"Службени гласник РС", број 88 од 29. 
				септембра 2017.
				1. Oбразује се Посебна радна група за израду Студије изводљивости са бизнис планом државног Дата центра као основе за имплементацију електронских сервиса органа државне управе, органа територијалне аутономије и јединица локалне самоуправе, као и организација којима су поверена јавна овлашћења (у даљем тексту: Посебна радна група).
				2. У Посебну радну групу именују се:
				1) за председника:
				– др Михаило Јовановић, вршилац дужности директора Канцеларије за информационе технологије и електронску управу;
				2) за заменика председника:
				– Дијана Димитријевић, Канцеларија за информационе технологије и електронску управу;
				3) за чланове:
				(1) Петар Јањић, вршилац дужности помоћника Генералног секретара Владе,
				(2) Милан Добријевић, Министарство трговине, туризма и телекомуникацијa,
				(3) Жељко Ђукић, Министарство одбране, Генералштаб Војске Србије, Управа за телекомуникације и информатику,
				а за заменике: 
				– Саша Ђокић, Министарство одбране, Генералштаб Војске Србије, Управа за телекомуникације и информатику,
				– Дејан Миленковић, Министарство одбране, Генералштаб Војске Србије, Управа за телекомуникације и информатику,
				(4) Драган Максимовић, Министарство унутрашњих послова,
				а за заменика: 
				– Горан Шекуларац, Министарство унутрашњих послова,
				(5) Марко Којић, Министарство финансија,
				а за заменика: 
				– Дарко Ившан, Министарство финансија,
				(6) Дејан Миловановић, Министарство државне управе и локалне самоуправе,
				а за заменика: 
				– Дара Гравара Стојановић, Министарство државне управе и локалне самоуправе,
				(7) Радмила Зечевић, Републичка дирекција за имовину Републике Србије,
				а за заменика: 
				– Ненад Васиљевић, Републичка дирекција за имовину Републике Србије,
				(8) Милан Симић, „Телеком Србија” а.д.,
				а за заменика: 
				– Велибор Кокановић, „Телеком Србија” а.д.,
				(9) Милка Симић Маринковић, Јединица за имплементацију стратешких пројеката, Кабинет председника Владе,
				(10) Ђорђе Манчић, Јединица за имплементацију стратешких пројеката, Кабинет председника Владе, 
				(11) Светлана Јовановић, Јединица за имплементацију стратешких пројеката, Кабинет председника Владе.
				3. Задаци Посебне радне групе су:
				– анализа потреба органа за услугама Дата центра како би се дефинисао садашњи капацитет који се користи за хостинг ИКТ инфраструктуре, као и потенцијални будући раст капацитета у наредних три до пет година;
				– анализа и дефинисање оквирних техничких захтева које би Дата центар требало да испуни како би могао да пружа услуге органима;
				– анализа стандарда који постоје у домену Дата центра и давање предлога нивоа стандарда који би Дата центар морао да испуњава;
				– анализа и предлог детаљне локације за изградњу Дата центра у складу са стандардима и потребама, на земљишту у државном власништву;
				– анализа и предлог формирања компаније, самостално или у партнерству са „Телеком Србија” а.д., која би се бавила изградњом и управљањем Дата центром, са могућим власничким односима у оквиру компаније;
				– дефинисање начина будућег коришћења (правно, економско, технички) услуга правног субјекта Дата центра од стране органа на дужи временски период;
				– учествовање у изради Студије изводљивости са бизнис планом за Дата центар компаније, која ће бити урађена у сарадњи са „Телеком Србија” а.д., где ће бити размотрени различити начини пословања;
				– дефинисање буџетских потреба Републике Србије за период до десет година финансирања Дата центар компаније и
				– друге активности неопходне за дефинисање, промоцију и спровођење предвиђених активности.
				4. Посебна радна група дужна је да достави извештај о раду надлежном одбору Владе до 1. децембра 2017. године, а Влади најкасније до 31. децембра 2017. године. 
				5. За свој рад чланови Посебне радне групе или друга ангажована лица немају право на накнаду.
				6. Рок за спровођење свих активности Посебне радне групе је 31. децембар 2017. године.
				7. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-9189/2017
				У Београду, 22. септембра 2017. године
				Влада
				Председник, 
				Ана Брнабић, с.р.
	

