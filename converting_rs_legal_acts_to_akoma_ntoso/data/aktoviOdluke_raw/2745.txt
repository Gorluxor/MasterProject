


	
	Zakon


	
			На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и члана 25. Уредбе о начелима за унутрашње уређење и систематизацију радних места у министарствима, посебним организацијама и службама владе („Службени гласник РС”, бр. 81/07 – пречишћен текст, 69/08, 98/12 и 87/13), а у вези са чланом 1. тачка б) Уредбе о одређивању граничних прелаза и контроли прелажења државне границе („Службени лист СРЈ”, број 2/92 и „Службени лист СЦГ”, број 1/03), 
			Влада доноси
			ОДЛУКУ
			о оснивању Координационог тела за успостављање заједничког граничног прелаза Прешево–Табановце
			"Службени гласник РС", број 68 од 7. септембра 
			2018.
			1. Оснива се Координационо тело за успостављање заједничког граничног прелаза Прешево–Табановце (у даљем тексту: Координационо тело):
			2. Именују се за чланове Координационог тела: 
			1) Милосав Миличковић, државни секретар, Министарство унутрашњих послова – председник Координационог тела;
			2) Небојша Пурић, Управа граничне полиције, Министарство унутрашњих послова – заменик председника Координационог тела;
			3) Радиша Ристовић, Управа граничне полиције, Министарство унутрашњих послова – члан Координационог тела;
			4) Дарко Стевић, Сектор за аналитику, телекомуникационе и информационе технологије Министарство унутрашњих послова – члан Координационог тела;
			5) Снежана Карановић, помоћник министра за царински систем и политику, Министарство финансија – члан Координационог тела;
			6) Драгољуб Брајовић, Управа за заштиту биља, Министарство пољопривреде, шумарства и водопривреде – члан Координационог тела;
			7) Слађана Панић Срдић, Управа за ветерину, Министарство пољопривреде, шумарства и водопривреде – члан Координационог тела;
			8) Веселин Милошевић, заменик директора, Управа царина – члан Координационог тела;
			9) Саша Миленковић, управник царинарнице Ниш, Управа царина – члан Координационог тела;
			10) Гордана Стијовић, помоћник директора, Републичка дирекција за имовину Републике Србије – члан Координационог тела;
			11) Љиљана Милутиновић, Републичка дирекција за имовину Републике Србије – члан Координационог тела.
			3. Задатак Координационог тела је да предузме све мере и радње како би се испунили услови неопходни за успостављање заједничког граничног прелаза на друмском прелазу Прешево–Табановце.
			4. Рок за извршавање задатка из тачке 3. ове одлуке је 1. децембар 2018. године.
			5. О свом раду Координационо тело Влади доставља извештај уз који прилаже записник потписан од стране свих чланова. 
			6. Појединачни послови и начин рада Координационог тела уредиће се Пословником. 
			Пословник ће бити усвојен на првом састанку Координационог тела.
			7. Ова одлука ступа на снагу осмог дана од дана објављивања у „Службеном гласнику Републике Србије”. 
			05 број 119-8348/2018
			У Београду, 6. септембра 2018. године
			Влада
			Председник,
			Ана Брнабић, с.р.
	

