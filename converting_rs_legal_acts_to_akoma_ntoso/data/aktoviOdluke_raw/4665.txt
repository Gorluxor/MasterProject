





На основу члана 47. став 1. Закона о културним добрима
(„Службени гласник Републике Србије”, број 71/94), 

Влада Републике Србије доноси 



ОДЛУКУ 

О УТВРЂИВАЊУ ЖИТНОГ
МАГАЦИНА У НОВОМ БЕЧЕЈУ ЗА СПОМЕНИК КУЛТУРЕ

„Службени гласник
РС”, број 32 од 7.06.2001.







Тачка 1.

Житни
магацин у Новом Бечеју утврђује се за споменик културе.

Тачка 2.

Житни
магацин у Новом Бечеју (у даЉем тексту: споменик културе) налази се на
територији општине Нови Бечеј, у Новом Бечеју, у Улици Рајка Ракочевића б.б., у
друштвеној својини, на катастарској парцели број 5480, КО Нови Бечеј.

Споменик
културе је подигнут између 1778. и 1780. године, као масивна једноспратна
грађевина, издужене правоугаоне основе, поставЉена повучено од регулационе
линије Улице Рајка Ракочевића, поред насипа на некадашњем ушћу Малог Бегеја,
рукавца Тисе, у Тису. Има три етаже: приземЉе, спрат и таван. Конструктивни
склоп чине масивни ободни зидови дебЉине 69 цм. Распон подужних зидова је 10 м.
Међуспратна конструкција је дрвена, као и кровна. Унутар магацина сачувани су
сви оригинални конструктивни и функционални елементи од квалитетне храстовине:
стубови, греде, косници, пајанте, подови, степеништа, ограде. Фасаде су
малтерисане. Кров је четвороводан и покривен бибер црепом. Првобитна функција
складиштења и чувања жита сачувана је до данас. 

Споменик
културе представЉа једну од најстаријих сачуваних грађевина у Новом Бечеју и
једну од неколико сачуваних грађевина овог типа у Војводини. До данас сачуване
намене, значајан је као објекат техничке културе и сведочанство некадашњег
начина складиштења и чувања жита. 

Тачка 3.

Заштићена
околина споменика културе обухвата катастарску парцелу број 5480, КО Нови
Бечеј, у друштвеној својини, и део насипа испред споменика културе.

Граница
заштићене околине споменика културе иде споЉним ивицама катастарске парцеле
број 5480, КО Нови Бечеј од северозапада ка југоистоку, прелази насип код Улице
Ђуре Јакшића, иде доњом ивицом ножице насипа до осовине улице Друге слатинске
где се пење на насип и завршава на раскрсници улица Рајка Ракочевића и Друге
слатинске.

Тачка 4.

Утврђују
се следеће мере заштите споменика културе:

1)
очување изворног изгледа споЉашње архитектуре и ентеријера, хоризонталног и
вертикалног габарита, облика и нагиба крова, кровног покривача, свих
конструктивних и функционалних елемената и оригиналних материјала; 

2)
уклањање накнадних доградњи које нарушавају изворни изглед споменика културе;

3)
праћење стања и одржавање конструктивно-статичког система, кровног покривача,
свих фасада и ентеријера;

4)
коришћење споменика културе искЉучиво као поЉопривредног објекта, у сврхе које
су у складу са његовом природом, наменом и значајем;

5)
забрана радова на раскопавању, рушењу, преправЉању, презиђивању, прерађивању,
или било каквих других радова који могу нарушити оригинални изглед споменика
културе;

6)
поставЉање громобранске инсталације;

7)
забрана поставЉања електричне инсталације у магацину;

8)
заштита свих дрвених делова конструкције магацина средством противпожарне
заштите;

9)
обезбеђивање средстава за гашење почетних пожара (бурад са водом, кофе, сандуци
са песком, ватрогасни ручни апарати и сл.); 

10)
израда тротоара око објекта;

11)
поставЉање олука на објекат;

12)
редовно одржавање и контролисано отварање и затварање отвора на крову;

13)
поставЉање хидроизолације у зидове;

14)
уклањање металних врата и поставЉање нових, дрвених, израђених од квалитетне
боровине, са косо поставЉеним дашчицама. 

Тачка 5.

Утврђују
се следеће мере заштите заштићене околине споменика културе:

1)
редовно чишћење корова и шута око магацина;

2)
забрана извођења грађевинских радова на промени терена;

3)
забрана градње нових објеката;

4)
обезбеђење претходних заштитних археолошких ископавања и адекватне презентације
налаза код одобрених земЉаних радова;

5)
забрана складиштења материјала и стварање депонија. 

Тачка 6.

Ову одлуку објавити
у „Службеном гласнику Републике Србије”.





05
број 633-1801/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.





