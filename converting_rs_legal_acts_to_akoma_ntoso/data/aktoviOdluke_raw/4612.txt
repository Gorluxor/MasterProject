





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси

ОДЛУКУ

О УТВРЂИВАЊУ КУЋЕ У УЛИЦИ
БРАНИСЛАВА НУШИЋА БРОЈ 2 У СУБОТИЦИ ЗА СПОМЕНИК КУЛТУРЕ

„Службени гласник
РС”, број 48 од
06. августа 2001.





Тачка 1. 

Кућа
у Улици Бранислава Нушића број 2 у Суботици утврђује се за споменик културе.

Тачка 2.

Кућа
у Улици Бранислава Нушића број 2 у Суботици (у даљем тексту: споменик културе),
налази се на територији општине Суботица, у Суботици, Улица Бранислава Нушића број
2, у државној својини, на катастарској парцели број 6080, КО Доњи град.

Споменик
културе је саграђен према према пројекту архитекте Пала Вадаса из 1913. године,
као угаони двоспратни објекат са основом која прати неправилну линију парцеле. Обликован
је са стилским обележјима касне бечке сецесије. У њему су били смештени елитни станови
које је Градски сенат издавао и од којих је убирао најамнину. Декоративну обраду
карактеришу велике зидне површине без декорације и геометријски прорачунато и редуковано
наглашавање битних архитектонских елемената. На фасадама, вертикално усмерени отвори
груписани су по паровима, док еркери на доњој страни имају декоративни детаљ у виду
медаљона интензивно плаво-црвене боје са ликовима лабудова и птица. Кровиште је
масивно, шаторасто, а изнад централног ризалита је светларник, карактеристичан елеменат
сецесије, фланкиран са две мушке фигуре. Употреба керамике у хладним бојама и стаклених
конструктивних детаља, као што је светларник на крову зграде, говоре у прилог добром
схватању и примени стила.

Споменик
културе се налази у старом градском језгру града Суботице, које је утврђено за просторну
културно-историјску целину, непокретно културно добро од великог значаја. 

Споменик
културе поседује архитектонско-стилске и урбанистичке вредности, а као најизразитији
пример касне бечке сецесије има посебно место у проучавању градитељског наслеђа
града Суботице.

Тачка 3.

Утврђују
се следеће мере заштите споменика културе:

1)
очување оригиналних материјала, габарита, изгледа, конструктивних и декоративних
елемената архитектуре и архитектонских и функционалних карактеристика споменика
културе; 

2)
ажурно праћење стања и санација конструктивно-статичког система, кровног покривача,
свих фасада, ентеријера и исправности инсталација у споменику културе;

3)
стављање у погон једног од првих лифтова у граду и данас јединог очуваног лифта
са елементима сецесије;

4)
постављање громобранских инсталација и апарата за гашење пожара.

Тачка 5.

Утврђују
се следеће мере заштите заштићене околине споменика културе:

1)
уклањање – рушење помоћних објеката у дворишту споменика културе; 

2)
уређење партерне дворишне површине. 

Тачка 6.

Ову одлуку објавити у
„Службеном гласнику Републике Србије”.





05
број 633-7457/2001-21

У
Београду, 24. јула 2001. године

Влада
Републике Србије

Потпредседник,

проф.
др Жарко Кораћ, с.р.



