


	
	Zakon


	
			На основу члана 107. став 2. Закона о накнадама за коришћење јавних добара („Службени гласник РС”, број 95/18), члана 68. Закона о заштити природе („Службени гласник РС”, бр. 36/09, 88/10, 91/10 – исправка, 14/16 и 95/18 – др. закон), чл. 7. и 8. Одлуке о проглашењу Споменика природе „Лалиначка Слатина” („Службени лист града Ниша”, број 17/15) и члана 22. Закона о јавним предузећима („Службени гласник РС”, број 15/16),
			Надзорни одбор ЈП Дирекција за изградњу града Ниша на XXII седници одржаној 10. јуна 2019. године, доноси
			ОДЛУКУ 
			о накнадама за коришћење заштићеног подручја Споменика природе „Лалиначка слатина”
			„Службени гласник РС“, број 42 од 14. јуна 2019.
			Члан 1.
			Овом одлуком утврђује се висина, начин обрачуна и плаћања накнада за коришћење заштићеног подручја Споменика природе „Лалиначка слатина” (у даљем тексту: заштићено подручје), који је поверен на управљање ЈП Дирекција за изградњу града Ниша (у даљем тексту: Управљач).
			Члан 2.
			За коришћење заштићеног подручја, привредна друштва и друга правна лица, предузетници и грађани (корисници) који користе погодности споменика природе, као заштићеног подручја и његове вредности, који обављају делатност на подручју заштићеног подручја или располажу непокретностима и другим стварима на заштићеном подручју, посећују заштићено подручје ради одмора, спорта, рекреације и сличних потреба и на други начин искоришћавају ово заштићено подручје (у даљем тексту: обвезник накнаде) плаћају накнаду Управљачу заштићеног подручја и то за:
			1) обављање делатности из области угоститељства, трговине, транспорта и др.,
			2) постављање викендица и других некомерцијалних објеката за одмор у заштићеном подручју;
			3) коришћење посебно уређених терена или погодних терена за одржавање, туристичких, рекреативних, спортских и других манифестација и активности, 
			4) коришћење имена и знака Споменика природе,
			5) посету заштићеном подручју, његовим деловима и објектима,
			6) коришћење услуга које пружа Управљач.
			Обављање делатности из става 1. тачка 1) овог члана мора бити допуштено у складу са прописима којима се уређује заштита природе.
			Члан 3.
			Обвезник накнаде за коришћење заштићеног подручја је корисник заштићеног подручја, односно лице које обавља послове или располаже непокретностима и другим стварима на заштићеном подручју, посећује заштићено подручје ради одмора и на други начин користи заштићено подручје.
			Члан 4.
			Од обавезе плаћања накнаде, утврђене овом одлуком, сходно члану 109. Закона о накнадама за коришћење јавних добара, ослобађају се: 
			1) физичка лица која живе или су радно ангажована у заштићеном подручју, као и лица која обављају послове и службене радње у заштићеном подручју; 
			2) деца предшколског узраста;
			3) физичка лица са инвалидитетом и посебним потребама;
			4) пензионери са најнижим износом пензије, уз подношење последњег примљеног пензионог чека;
			5) корисници заштићеног подручја за које се одлуком Надзорног одбора Управљача утврди постојање услова за ослобађање од обавезе плаћања накнаде, услед активности корисника које непосредно доприносе унапређењу стања, презентацији и промоцији вредности заштићеног подручја, а на основу критеријума утврђених Правилником о критеријумима за ослобађање од плаћања накнаде за коришћење заштићеног подручја („Службени гласник РС”, број 34/19) и детаљно образложеног и документованог захтева корисника за ослобађање по овом основу; 
			6) корисници заштићеног подручја код којих су услед елементарне непогоде наступиле околности које битно отежавају услове рада и пословања, за време трајања околности, а на основу одлуке Надзорног одбора Управљача, који одлучује по пријему захтева корисника за ослобађање од плаћања накнаде, уз који корисник доставља акта надлежних државних органа или акта органа локалне самоуправе, као и друге доказе на основу којих се утврђује постојање околности за ослобађање од плаћања накнаде;  
			7) корисници заштићеног подручја за постављање и коришћење привремених објеката пчеларства и
			8) корисници ствари у јавној својини који обављају активности од општег интереса и који за обављање тих активности користе непокретности посебне намене које су у посебном режиму у складу са законом.
			Члан 5.
			Накнада за коришћење заштићеног подручја утврђује се и плаћа у висини одређеној у следећим табелама:
			Табела 1. Висина накнаде за коришћење заштићеног подручја за обављање делатности, односно на други начин коришћење заштићеног подручја:
			
				
					
					
					
					
				
				
					
						
							Ред. бр. 
						
						
							Предмет накнаде 
						
						
							Основица 
						
						
							Висина (РСД)
						
					
				
				
					
						
							1. 
						
						
							Обављање делатности туристичких агенција, пружаоци наутичкотуристичких, ловнотуристичких и ваздухопловних услуга 
						
					
					
						
							1.1. 
						
						
							Објекат, односно део објекта агенција и пружаоца услуга (Туристичке агенције, ловнотуристичких услуга са седиштем, огранком или посебним простором за обављање делатности на заштићеном подручју) (годишња накнада) 
						
						
							објекат по седишту или др. регистрованој јединици 
						
						
							10.000 
						
					
					
						
							2. 
						
						
							Постављање угоститељских објеката за услуге смештаја, исхране и пића 
						
					
					
						
							2.1. 
						
						
							Хотели, мотели, туристичка насеља (годишња накнада) 
						
						
							лежај 
						
						
							1.200 
						
					
					
						
							2.2. 
						
						
							Хостели, пансиони и преноћишта (годишња накнада) 
						
						
							лежај 
						
						
							1.155 
						
					
					
						
							2.3. 
						
						
							Одмаралишта, планинарски домови, ловнотуристички објекти за смештај, објекти домаће радиности (годишња накнада) 
						
						
							лежај 
						
						
							500 
						
					
					
						
							2.4. 
						
						
							Хотели и други угоститељски објекти, научно-образовни и рекреативни центри – репрезентативни објекти (годишња накнада) 
						
						
							m² 
						
						
							450 
						
					
					
						
							2.5. 
						
						
							Кампови (годишња накнада) 
						
						
							m²
						
						
							22 
						
					
					
						
							2.6. 
						
						
							Стални и стационарни објекти за пружање услуга исхране и пића (ресторан, кафана, бар, бифе, објекат брзе хране, печењара и др.) укључујући и површину припадајуће терасе, односно баште (годишња накнада) 
						
						
							m² 
						
						
							1.005 
						
					
					
						
							3. 
						
						
							Постављање објеката за обављање трговине, занатства, услуга и индустрије 
						
					
					
						
							3.1. 
						
						
							Постављање објеката за промет прехрамбених и других производа (текстил, козметичка, санитарна и хемијска средства за домаћинство и пољопривреду, лекови, семена и др.) и пијачна продаја прехрамбених производа сувенира и друге робе 
						
					
					
						
							3.1.1. 
						
						
							Продајни објекти мешовите специјализоване робе (годишња накнада) 
						
						
							m²
						
						
							650 
						
					
					
						
							3.1.2. 
						
						
							Киосци за продају штампе, дувана и сл. робе (годишња накнада) 
						
						
							објекат 
						
						
							4.500 
						
					
					
						
							3.1.3. 
						
						
							Станице за откуп пољопривредних производа, стоке, гљива и шумских плодова (годишња накнада) 
						
						
							објекат, откупно место 
						
						
							6.500 
						
					
					
						
							3.1.4. 
						
						
							Сувенирнице (годишња накнада) 
						
						
							Површина продајног простора у m² 
						
						
							250 
						
					
					
						
							3.1.5. 
						
						
							Банке, поште и мењачнице (годишња накнада) 
						
						
							m² 
						
						
							300 
						
					
					
						
							3.1.6. 
						
						
							Покретне тезге за продају разних роба (дневна накнада) 
						
						
							m² 
						
						
							330 
						
					
					
						
							3.2.
						
						
							Пумпе за течна горива и гас (годишња накнада) 
						
						
							m²
						
						
							3.500 
						
					
					
						
							3.3.
						
						
							Постављање објеката за обављање осталих услужних послова 
						
					
					
						
							3.3.1.
						
						
							Фризерске радње, козметичарске, фотографске и сличне (годишња накнада) 
						
						
							m²
						
						
							300 
						
					
					
						
							3.3.2.
						
						
							Стални и покретни објекти за забаву (видео игре, забавни паркови, аутодроми и сл.) (годишња накнада) 
						
						
							m² површине објекта 
						
						
							300 
						
					
					
						
							3.3.3.
						
						
							Кладионице и коцкарнице (годишња накнада) 
						
						
							објекат 
						
						
							75.000 
						
					
					
						
							3.4.
						
						
							Постављање објеката за обављање занатско-индустријске и индустријске делатности (резање и обрада дрвета, брикетирање, асфалтне базе и друга производња грађевинских материјала, млинови за жито, паковање и прерада амбалажног отпада, прерада пољопривредних производа, прехрамбена и друга индустријска производња) 
						
					
					
						
							3.4.1. 
						
						
							Занатска делатност (годишња накнада) 
						
						
							m²
						
						
							375 
						
					
					
						
							3.4.2 
						
						
							Индустријска делатност (годишња накнада) 
						
						
							m² 
						
						
							3.500 
						
					
					
						
							4.
						
						
							Коришћење објеката за постављање објеката за обављање енергетске делатности (енергетика) 
						
					
					
						
							4.1. 
						
						
							Пренос и дистрибуција електричне енергије 
						
					
					
						
							4.1.1. 
						
						
							Надземни електроенергетски вод 400 кV, ширина коридора 25 m (годишња накнада) 
						
						
							m² 
						
						
							40 
						
					
					
						
							4.1.2. 
						
						
							Надземни електроенергетски вод 220 кV, ширина коридора 20 m (годишња накнада) 
						
						
							m² 
						
						
							40 
						
					
					
						
							4.1.3.
						
						
							Надземни електроенергетски вод 110 кV, ширина коридора 15 m (годишња накнада) 
						
						
							m² 
						
						
							45 
						
					
					
						
							4.1.4. 
						
						
							Надземни електроенергетски вод 35 кV, ширина коридора 10 m (годишња накнада) 
						
						
							m² 
						
						
							40 
						
					
					
						
							4.1.5. 
						
						
							Надземни електроенергетски вод 20 или 10 кV, ширина коридора 5 m (годишња накнада) 
						
						
							m² 
						
						
							40 
						
					
					
						
							4.1.6.
						
						
							Подземни електроенергетски водови – каблови (годишња накнада)
						
						
							m
						
						
							85,00
						
					
					
						
							4.1.7.
						
						
							Трафостаница вишег (улазног) напона 35 и 110 кV
						
						
							m²
						
						
							400,00
						
					
					
						
							4.1.8.
						
						
							МБТС 10 (20)/0,4 кV и стубна трафостаница (годишња накнада)
						
						
							објекат
						
						
							1.400,00
						
					
					
						
							4.1.9.
						
						
							Разводно постројење (годишња накнада)
						
						
							m²
						
						
							240,00
						
					
					
						
							4.1.10.
						
						
							Транспорт воде из и кроз заштићено подручје (годишња накнада)
						
						
							m
						
						
							350,00
						
					
					
						
							4.1.11.
						
						
							Пастрмски рибњак који користи воду са заштићеног подручја (годишња накнада) 
						
						
							Површина рибњака
							у m²
						
						
							40,00
						
					
					
						
							4.1.12.
						
						
							Шарански рибњак који користи воду са заштићеног подручја (годишња накнада) 
						
						
							Површина рибњака
							у ha
						
						
							1.000,00
						
					
					
						
							5.
						
						
							Саобраћај, транспорт, грађевинарство и телекомуникације
						
					
					
						
							5.1.
						
						
							Коришћење заштићеног подручја за електронске комуникације
						
						
						
					
					
						
							5.1.1.
						
						
							Постављање примарне телефонске мреже надземни вод (годишња накнада)
						
						
							m
						
						
							100,00
						
					
					
						
							5.1.2.
						
						
							Постављање примарне телефонске мреже подземни вод (годишња накнада)
						
						
							m
						
						
							50,00
						
					
					
						
							5.1.3.
						
						
							Постављање електронске комуникационе опреме (које су у статусу закупа или службености) – (годишња накнада)
						
						
							m² површине испод базне станице
						
						
							3.000,00
						
					
					
						
							5.2.
						
						
							Коришћење заштићеног подручја за радио и телевизијске комуникације
						
						
						
					
					
						
							5.2.1.
						
						
							Телевизијски релеји, репетитори, предајници са објектима и опремом (који су у статусу закупа или службености) – (годишња накнада)
						
						
							m²
						
						
							4.500,00
						
					
					
						
							6.
						
						
							Снимање
						
					
					
						
							6.1.
						
						
							Играни филмови
						
						
							дан
						
						
							12.250,00
						
					
					
						
							6.2.
						
						
							Документарни филмови
						
						
							дан
						
						
							5.000,00
						
					
					
						
							6.3.
						
						
							Рекламни филмови
						
						
							дан
						
						
							20.000,00
						
					
					
						
							6.4.
						
						
							Фотографисање
						
						
							дан
						
						
							2.000,00
						
					
					
						
							6.5.
						
						
							Снимање звучних записа
						
						
							дан
						
						
							2.000,00
						
					
					
						
							7.
						
						
							Коришћење флоре и фауне и друге делатности
						
					
					
						
							7.1.
						
						
							Сакупљање гљива, лековитог и јестивог биља, других шумских плодова и животиња (пужева и др.)
						
					
					
						
							7.1.1.
						
						
							Сакупљање, односно брање на заштићеном подручју од стране физичких лица – годишња накнада по сакупљачу
						
						
							период коришћења
						
						
							1.800,00
						
					
					
						
							7.1.2.
						
						
							Сакупљање, односно брање на заштићеном подручју од стране физичких лица – седмична накнада по сакупљачу
						
						
							период коришћења
						
						
							450,00
						
					
					
						
							7.1.3.
						
						
							Сакупљање, односно брање на заштићеном подручју од стране физичких лица – дневна накнада по сакупљачу
						
						
							период коришћења
						
						
							120,00
						
					
					
						
							7.1.4.
						
						
							Откуп на заштићеном подручју од стране правних и физичких лица
						
						
							kg
						
						
							23,00
						
					
					
						
							7.2.
						
						
							Лов дивљачи
						
						
						
					
					
						
							7.2.1.
						
						
							Лов дивљачи – годишња накнада
						
						
							годишње по ловцу
						
						
							1.000,00
						
					
					
						
							7.2.2.
						
						
							Лов дивљачи – дневна накнада
						
						
							дневно по ловцу
						
						
							225,00
						
					
					
						
							8.
						
						
							Коришћење земљишта изван јавног пута за изградњу уређених паркинга (годишња накнада)
						
						
							m²
						
						
							30,00
						
					
					
						
							9.
						
						
							Постављање реклама
						
					
					
						
							9.1.
						
						
							Постављање рекламних и информативних ознака на заштићеном подручју, осим ознака саобраћајне и туристичке сигнализације
						
						
							m²
						
						
							15.000,00
						
					
					
						
							9.2.
						
						
							Постављање билборда
						
						
							m²
						
						
							35.000,00
						
					
				
			
			Табела 2. Коришћење земљишта заштићеног подручја за постављање викендица и других некомерцијалних објеката
			
				
					
					
					
					
				
				
					
						
							Ред.бр.
						
						
							Предмет накнаде
						
						
							Основица
						
						
							Висина (РСД)
						
					
					
						
							1.
						
						
							Викендице, виле и други породични објекти за одмор (годишња накнада)
						
						
							m²
						
						
							100,00
						
					
					
						
							2.
						
						
							Кампери, камп приколице (годишња накнада)
						
						
							објекат
						
						
							3.800,00
						
					
					
						
							3.
						
						
							Шатори (дневна накнада)
						
						
							m² површине шатора
						
						
							30,00
						
					
				
			
			Табела 3. Коришћење заштићеног подручја за спортско рекреативне активности, одржавање манифестација
			
				
					
					
					
					
				
				
					
						
							Ред. бр.
						
						
							Предмет накнаде
						
						
							Основица
						
						
							Висина (РСД)
						
					
					
						
							1.
						
						
							Коришћење земљишта заштићеног подручја за туристичке и културне манифестације
						
					
					
						
							1.1.
						
						
							За туристичке и културне манифестације, културни догађај, празник- дневна накнада
						
						
							дан
						
						
							25.000,00
						
					
				
			
			Табела 4. Коришћење имена и знака заштићеног подручја
			
				
					
					
					
					
				
				
					
						
							Ред. бр.
						
						
							Предмет накнаде
						
						
							Основица
						
						
							Висина (РСД)
						
					
					
						
							1.
						
						
							Коришћење имена и знака заштићеног добра у имену правног лица, пословним актима, ознаци производа, реклами и друго
						
						
						
							По уговору
						
					
					
						
							2.
						
						
							Коришћење имена и знака заштићеног добра у имену правног лица, пословним актима, ознаци производа, реклами и друго, ако не постоји сагласност
						
						
							годишњи приход остварен коришћењем имена и знака заштићеног подручја
						
						
							1,00%
						
					
				
			
			Табела 5. Посета заштићеном подручју, његовим деловима и објектима:
			
				
					
					
					
					
				
				
					
						
							Ред. бр.
						
						
							Предмет накнаде
						
						
							Основица
						
						
							Висина (РСД)
						
					
					
						
							1.
						
						
							Посета заштићеном подручју, његовим деловима и објектима 
						
					
					
						
							1.1.
						
						
							за пунолетног посетиоца 
						
						
							дан
						
						
							100,00
						
					
					
						
							1.2.
						
						
							за децу од 8 до 18 година 
						
						
							дан
						
						
							50,00
						
					
				
			
			Члан 6.
			Управљач одређује предмет накнаде, основицу и утврђује висину накнаде за коришћење заштићеног подручја у зависности од вида коришћења подручја и његових погодности, сагласно одредбама чл. 105–108. Закона о накнадама за коришћење јавних добара.
			Члан 7.
			Управљач има право да одлучи о изменама и допунама предмета накнаде, основице и висине накнаде из члана 5. ове одлуке, уколико су исте неопходне да би се обезбедило чување заштићеног подручја, спровођење прописаних режима заштите, неометано одвијање природних процеса, одрживо коришћење заштићеног подручја, праћење кретања и активности посетилаца и обављање других дужности Управљача заштићеног подручја. 
			Изменама и допунама из става 1. овог члана, могу се утврдити промене у вези са предметом накнаде, тако што се поједини предмети накнаде укидају или се уводе нови предмети накнаде, мења основица и повећава или смањује висина накнаде.
			Одлуке у вези са ст. 1. и 2.  овог члана, доноси Надзорни одбор Управљача и исте морају бити у складу са Прилогом 5. Закона о накнадама за коришћење јавних добара.
			Члан 8.
			Утврђивање накнаде за коришћење заштићеног добра врши Управљач решењем за календарску годину или сразмерно периоду коришћења, када је период коришћења краћи од календарске године.
			Обавеза утврђена решењем Управљача из става 1. овог члана за календарску годину, плаћа се у тромесечним ратама, у року од 15 дана по истеку тромесечја, и то: 
			– обавеза првог тромесечја доспева 15. априла текуће године,
			– обавеза другог тромесечја доспева 15. јула текуће године,
			– обавеза трећег тромесечја доспева 15. октобра текуће године и
			– обавеза четвртог тромесечја доспева 15. јануара наредне године. 
			Обвезнику накнаде који отпочиње обављање делатности у заштићеном подручју, Управљач решењем утврђује аконтациону обавезу, у року од 15 дана од дана почетка обављања делатности и иста доспева на наплату у року из става 2. овог члана.
			Обавеза утврђена решењем Управљача из става 1. овог члана за период коришћења краћи од календарске године, плаћа се месечно, у року од 15 дана по истеку месеца. 
			Накнаде за коришћење заштићеног подручја које се плаћају дневно, изузетно од начина утврђеног у ст. 1–4. овог члана, обвезник накнаде плаћа чувару заштићеног подручја или другом овлашћеном лицу Управљача, приликом уласка у заштићено подручје на основу издатог одговарајућег рачуна, улазнице на улазним местима, информативним пунктовима, информативним центрима или на други начин.
			Против решења управљача из ст. 1–4. овог члана, обвезник накнаде може изјавити жалбу министарству надлежном за област заштите животне средине, у року од 15 дана од дана достављања отправка решења. 
			Жалба из става 6. овог члана одлаже извршење решења. 
			Члан 9.
			Накнаде утврђене овом одлуком уплаћују се на рачун Управљача заштићеног подручја. Приходи остварени по овој одлуци користе се за заштиту, развој и унапређење заштићеног подручја сагласно средњорочном плану и годишњем програму управљања и на исте се примењују одредбе Закона о заштити природе.
			Члан 10.
			Управљач примењује одредбе закона којим се уређује општи управни поступак и поступак извршења и обезбеђења, у погледу свега што је у вези са поступком утврђивања, обрачуна и наплате накнаде и принудне наплате, а није уређено овом одлуком.
			Члан 11.
			Ова одлука објављује се у „Службеном гласнику Републике Србије” по усвајању од стране Надзорног одбора и ступа на снагу осмог дана од дана објављивања.
			Број 01-2155-5/19
			У Нишу, 10. јуна 2019. године
			Надзорни одбор
			Председник,
			Дејан Милосављевић, с.р.
	

