


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за спровођење препорука из „Беле књиге” Савета страних инвеститора
			"Службени гласник РС", број 68 од 25. септембра 
			2019.
			1. Образује се Радна група за спровођење препорука из „Беле књиге” Савета страних инвеститора (у даљем тексту: Радна група).
			2. Задатак Радне групе је да дефинише конкретне мере за спровођење препорука из „Беле књигеˮ Савета страних инвеститора (у даљем тексту: FIC) и прати спровођење тих мера.
			3. У Радну групу се именују:
			− за председника:
			Ана Брнабић, председник Владе;
			− за заменика председника:
			проф. др Зорана З. Михајловић, потпредседник Владе и министар грађевинарства, саобраћаја и инфраструктуре;
			− за чланове:
			1) др Расим Љајић, потпредседник Владе и министар трговине, туризма и телекомуникација;
			2) Синиша Мали, министар финансија;
			3) Горан Кнежевић, министар привреде;
			4) Бранко Ружић, министар државне управе и локалне самоуправе;
			5) Бранислав Недимовић, министар пољопривреде, шумарства и водопривреде;
			6) Зоран Ђорђевић, министар за рад, запошљавање, борачка и социјална питања;
			7) др Златибор Лончар, министар здравља;
			8) Горан Триван, министар заштите животне средине;
			9) Димитрије Књегињић, потпредседник Управног одбора FIC, генерални директор Lafarge Srbija;
			10) Богдан Ђурић, руководећи партнер компаније Crowe RS д.о.о, Београд;
			11) Иван Ракић, члан Управног одбора FIC, руководећи партнер за Србију, Црну Гору и Босну и Херцеговину Ernst &amp; Yang;
			12) Владислав Лалић, члан Управног одбора FIC, регионални директор за развој IKEA Србија;
			13) Александар Љубић, извршни директор FIC;
			14) Марија Поповић, члан Управног одбора FIC, председник Извршног одбора Societe Generale банке;
			15) Горан Пекез, директор корпоративних послова и комуникација за Западни Балкан у компанији JTI а.д, Сента;
			16) Маринко Укропина, генерални директор SGS за Србију, Хрватску, Словенију, Босну и Херцеговину и Црну Гору;
			17) Ђорђе Поповић, члан Управног одбора FIC, извршни директор корпоративних послова Telenora.
			У раду Радне групе могу учествовати:
			1) Јана Михајлова, председница Управног одбора FIC, регионални директор Nestle Adriatic;
			2) Дејан Турк, генерални директор компаније VIP Mobile д.о.о. Београд;
			3) Силвија Вернети Блина, члан Управног одбора FIC, генерални директор FCA Србија.
			4. Радна група подноси Влади извештај о раду најмање сваких 90 дана.
			5. Стручну и административно-техничку подршку раду Радне групе пружа Министарство грађевинарства, саобраћаја и инфраструктуре. Радна група може да формира подгрупе које ће сачињавати представници државних институција и FIC.
			6. Даном ступања на снагу ове одлуке престаје да важи Одлука о образовању Радне групе за спровођење препорука из „Беле књиге” Савета страних инвеститора („Службени гласник РС”, бр. 8/17, 80/17, 92/17 и 59/18).
			7. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-9392/2019
			У Београду, 23. септембра 2019. године
			Влада
			Председник, 
			Ана Брнабић, с.р.
	

