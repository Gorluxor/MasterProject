


	
	Zakon


	
			На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РСˮ, бр. 81/07 – пречишћен текст, 69/08, 98/12 и 87/13),
			Влада доноси
			ОДЛУКУ
			о оснивању Координационог тела за координацију активности на реализацији комерцијалних уговора о модернизацији и реконструкцији мађарско-српске железничке пруге на територији Републике Србије, деоница Београд Центар – Стара Пазова и деоница Нови Сад – Суботица – државна граница (Келебија)
			"Службени гласник РС", број 78 од 19. октобра 
			2018.
			1. Оснива се Координационо тело за координацију активности на реализацији Комерцијалног уговора о модернизацији и реконструкцији мађарско-српске железничке пруге на територији Републике Србије, деоница Београд Центар – Стара Пазова и Комерцијалног уговора о модернизацији и реконструкцији мађарско-српске железничке пруге на територији Републике Србије, деоница Нови Сад – Суботица – државна граница (Келебија) (у даљем тексту: Координационо тело).
			2. Задатак Координационог тела је да прати и координира активности извођења радова, контроле изведених радова и финансирања, до примопредаје на коришћење односно употребне дозволе за изведене радове, неопходне за реализацију уговора из тачке 1. ове одлуке, сагласно правима и обавезама утврђеним у тим уговорима, у складу са планираном динамиком модернизације и реконструкције деоница пруге Београд Центар – Стара Пазова и Нови Сад – Суботица – државна граница (Келебија).
			3. У Координационо тело именују се:
			− за председника:
			Имре Керн, државни секретар у Министарству грађевинарства, саобраћаја и инфраструктуре;
			− за заменика председника:
			Миодраг Поледица, државни секретар у Министарству грађевинарства, саобраћаја и инфраструктуре; 
			− за чланове:
			1) Александра Дамњановић, државни секретар у Министарству грађевинарства, саобраћаја и инфраструктуре;
			2) Мишела Николић, саветник потпредседника Владе;
			3) Горјана Јоксовић, виши саветник у Министарству грађевинарства, саобраћаја и инфраструктуре;
			4) Лазар Радаковић, вршилац дужности помоћника министра грађевинарства, саобраћаја и инфраструктуре;
			5) Анита Димоски, сарадник у Министарству грађевинарства, саобраћаја и инфраструктуре;
			6) Милан Станисављевић, сарадник у Министарству грађевинарства, саобраћаја и инфраструктуре;
			7) Милош Радосављевић, сарадник у Министарству грађевинарства, саобраћаја и инфраструктуре;
			8) Лазар Лекић, млађи саветник у Министарству грађевинарства, саобраћаја и инфраструктуре;
			9) Ана Триповић, вршилац дужности директора Управе за јавни дуг у Министарству финансија;
			10) Ема Драгуљ, самостални саветник у Управи за јавни дуг у Министарству финансија;
			11) Мирољуб Јефтић, вршилац дужности генералног директора „Инфраструктура железнице Србијеˮ а.д. Београд;
			12) Милан Максимовић, извршни директор „Инфраструктура железнице Србијеˮ а.д. Београд;
			13) Слободанка Катанић, директор Центра за управљање пројектом брза пруга Београд – Суботица – државна граница, „Инфраструктура железнице Србијеˮ а.д. Београд;
			14) Недељка Стефановић, менаџер за финансијско-рачуноводствене послове и план, „Инфраструктура железнице Србијеˮ а.д. Београд;
			15) Владета Дамњановић, директор Сектора за грађевинске послове, „Инфраструктура железнице Србијеˮ а.д. Београд;
			16) Марина Сарић, директор Сектора за развој, „Инфраструктура железнице Србијеˮ а.д. Београд.
			4. Стручне и административно-техничке послове за потребе Координационог тела обављаће Министарство грађевинарства, саобраћаја и инфраструктуре.
			5. Ступањем на снагу ове одлуке престаје да важи Одлука о оснивању Координационог тела за координацију активности на реализацији Комерцијалног уговора о модернизацији и реконструкцији мађарско-српске железничке пруге на територији Републике Србије, деоница Београд Центар – Стара Пазова („Службени гласник РСˮ, бр. 76/17, 102/17 и 23/18).
			6. Ова одлука ступа на снагу наредног дана од дана објављивања у „Службеном гласнику Републике Србијеˮ. 
			05 број 02-9456/2018-1
			У Београду, 18. октобра 2018. године
			Влада
			Председник,
			Ана Брнабић, с.р.
	

