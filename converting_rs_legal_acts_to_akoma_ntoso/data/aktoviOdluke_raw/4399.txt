


На основу члана 25. Закона о
цевоводном транспорту гасовитих и течних угљоводоника (“Службени лист СРЈ” бр.
29/97), Савезна влада доноси






ОДЛУКУ



о условима које морају испуњавати лица која обављају послове руковања 
транспортом гасовитих или течних угљоводоника и послове одржавања гасовода, 
нафтовода или продуктовода

“Службени

лист
СРЈ
”, број
22 од 1.
маја 1998.





1. Овом одлуком прописују се услови
које у погледу стручне спреме, радног искуства и стручне оспособљености морају
испуњавати лица која обављају послове руковања транспортом гасовитих или течних
угљоводоника и послове одржавања гасовода, нафтовода или продуктовода.



2. Лица која обављају послове
руковања транспортом гасовитих или течних угљоводоника морају у погледу стручне
спреме и радног искуства испуњавати следеће услове:

1) на пословима управљања
техничко-технолошким процесом транспорта гасовитих или течних угљоводоника
морају имати 
VII
степен
стручне спреме одговарајуће техничке струке и најмање три године радног
искуства на пословима транспорта гасовитих или течних угљоводоника;

2) на пословима оператера телеметрије
и непосредног руковања процесом транспорта гасовитих или течних угљоводоника
морају имати најмање 
IV 
степен стручне спреме одговарајуће техничке
струке и најмање две године радног искуства на пословима транспорта гасовитих
или течних угљоводоника.



3. Лица која обављају послове
одржавања гасовода, нафтовода или продуктовода морају у погледу стручне спреме
и радног искуства испуњавати следеће услове:

1) на пословима управљања техничко-технолошким
процесом одржавања цевовода, уређаја, постројења и објеката за транспорт
гасовитих или течних угљоводоника морају имати најмање 
VII степен
стручне спреме одговарајуће техничке струке и најмање три године радног
искуства на пословима одржавања гасовода, нафтовода или продуктовода;

2) на пословима оперативног
руковођења одржавањем цевовода, уређаја, постројења и објеката за транспорт
гасовитих или течних угљоводоника морају имати најмање 
ИВ степен
стручне спреме одговарајуће техничке струке и најмање три године радног
искуства на пословима одржавања гасовода, нафтовода или продуктовода;



4. Лица која обављају послове из тач.
2. и 3. ове одлуке морају бити стручно оспособљена за обављање тих послова.



5. Стручно оспособљавање лица за
обављање послова из тач. 2. и 3. ове одлуке врши предузеће које обавља
транспорт гасоводом, нафтоводом или продуктоводом, или друго правно лице које
обавља стручно оспособљавање лица за руковање транспортом гасовитих или течних
угљоводоника и одржавање гасовода, нафтовода или продуктовода.

О стручној оспособљености лица за
обављање послова из тач. 2. и 3. ове одлуке издаје се уверење.

Уверење из става 2. ове тачке садржи:

1) назив предузећа или другог правног
лица које је вршило стручно оспособљавање;

2)
пропис на основу којег се издаје уверење;

3) име, презиме, занимање, место и
датум рођења лица које је стручно оспособљено;

4) послове за чије обављање је лице
стручно оспособљено;

5) датум и место издавања уверења;

6) потпис овлашћеног лица и печат
предузећа или другог правног лица које је вршило стручно оспособљавање.



6. Стручно оспособљавање лица за
обављање послова из тач. 2. и 3. ове одлуке врши се према програму стручног
оспособљавања који се састоји из теоретског и практичног дела.



7. Теоретски део програма стручног
оспособљавања лица за обављање послова управљања техничко-технолошким процесом
транспорта и техничко-технолошким процесом одржавања цевовода, уређаја,
постројења и објеката за транспорт гасовитих или течних угљоводоника, садржи:
прописе којима се уређује цевоводни транспорт гасовитих и течних угљоводоника
(закон, технички прописи, стандарди интерна општа акта), технолошке и техничке
принципе функционисања цевоводног транспорта гасовитих или течних угљоводоника,
поступке руковања процесом транспорта у нормалним и ванредним ситуацијама,
поступке заштите на раду и заштите животне средине и поступке одржавања
цевовода, уређаја, постројења и објеката за транспорт гасовитих или течних
угљоводоника.



8. Теоретски део програма стручног
оспособљавања лица за обављање послова оператера телеметрије и непосредног
руковања процесом транспорта, гасовитих или течних угљоводоника и послова
оперативног руковођења одржавањем цевовода, уређаја, постројења и објеката за транспорт
гасовитих или течних угљоводоника, садржи: интерна општа акта којима се уређују
поступци и начин коришћења и одржавања гасовода, нафтовода или продуктовода,
основе технолошког и техничког функционисања опреме и уређаја за цевоводни
транспорт, поступке руковања процесом транспорта гасовитих или течних
угљоводоника у нормалним и ванредним ситуацијама поступке заштите на раду и
заштите животне средине и поступке одржавања цевовода, уређаја, постројења и
објеката за транспорт гасовитих или течних угљоводоника.



9. Практични део програма стручног
оспособљавања за обављање послова из тач. 2. и 3. ове одлуке садржи: време,
садржај и начин обављања практичне обуке (обуке кроз рад) на пословима за чије
обављање се врши стручно оспособљавање.



10. Програме стручног оспособљавања
доноси предузеће или друго правно лице из тачке 5. ове одлуке уз претходну
сагласност Савезног министарства за привреду.



11. Периодична обнова знања за лица
која обављају послове из тач. 2. и 3. ове одлуке, врши се:

1) за лица са 

VII степеном
стручне спреме – сваких 5 година;

2) за остала лица – сваке 3 године.

Периодичну обнову знања из става 1.
ове тачке врши предузеће или друго правно лице из тачке 5. ове одлуке, према
програму стручног оспособљавања за обављање тих послова, на начин утврђен у
тач. 5, 6. и 10. ове одлуке.



12. Послове из тач. 2. и 3. ове
одлуке могу обављати и лица која су те послове обављала по прописима који су
важили до дана ступања на снагу ове одлуке.

Лица из става 1. ове тачке, дужна су
да врше периодичну обнову знања на начин прописан у тачки 11. ове одлуке.



13. Ова одлука ступа на снагу осмог
дана од дана објављивања у “Службеном листу СРЈ”.






Савезна
влада

Е. п. бр.
130

30. априла
1998. године

Београд

Председник

др 

Радоје
Контић, 
с. р.



