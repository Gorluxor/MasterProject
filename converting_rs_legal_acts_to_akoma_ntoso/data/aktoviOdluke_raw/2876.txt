


	
	Zakon


	
				На основу члана 8. Закона о избору председника Републике („Службени гласник РС”, бр. 111/07 и 104/09 – др. закон), сходно чл. 34. и 60. Закона о избору народних посланика („Службени гласник РС”, бр. 35/00, 57/03 – УС, 72/03 – др. закон, 18/04, 85/05 – др. закон, 101/05 – др. закон, 104/09 – др. закон, 28/11 – УС и 36/11) и члана 83. Упутства за спровођење избора за председника Републике, расписаних за 2. април 2017. године („Службени гласник РС”, број 16/17),
				Републичка изборна комисија, на седници одржаној 5. априла 2017. године, донела је
				ОДЛУКУ
				о одређивању облика, изгледа, боје и садржине гласачког листића и контролног листа за поновљено гласање на изборима за председника Републике 11. априла 2017. године
				"Службени гласник РС", број 32 од 5. априла 
				2017.
				
				1. Гласачки листићи по којима ће бирачи гласати на поновљеном гласању на изборима за председника Републике 11. априла 2017. године, штампаће се са једном, две, три или четири језичке варијанте у два формата, и то: 
				1) са једном или две језичке варијанте, на хартији формата А-4,
				2) са три или четири језичке варијанте, на хартији формата А-3.
				2. Одређују се боје гласачког листића и контролног листа:
				– гласачки листићи штампаће се на хартији лед сиве боје (Pantone 5315U);
				– контролни лист за проверу исправности гласачке кутије штампаће се на хартији резедо боје (Pantone 317U).
				3. Садржина гласачког листића и контролног листа за поновљено гласање на изборима за председника Републике 11. априла 2017. године истоветна је садржини гласачког листића и контролног листа за изборе за председника Републике одржане 2. априла 2017. године, уз промену датума стављањем датума одржавања поновљеног гласања и додавање напомене да је у питању гласачки листић за поновљено гласање.
				4. Ову одлуку доставити Јавном предузећу „Службени гласник”, које је Одлуком Републичке изборне комисије 02 број 013-32/17 од 14. фебруара 2017. године, одређено за штампање гласачких листића и другог изборног материјала за спровођење избора за председника Републике који ће се одржати у 2017. години.
				5. Ову одлуку објавити у „Службеном гласнику Републике Србије”.
				02 број 013-741/17
				У Београду, 5. априла 2017. године
				Републичка изборна комисија
				Председник,
				Владимир Димитријевић, с.р.
	

