


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Међуресорне радне групе за надзор над применом Споразума између Владе и представника Штрајкачког одбора Републичког геодетског завода, Синдиката ЈОС РГЗ-а и Синдиката Независност РГЗ-а 
			„Службени гласник РС“, број 24 од 1. априла 2019.
			1. Образује се Међуресорна радна група за надзор над применом Споразума између Владе и представника Штрајкачког одбора Републичког геодетског завода, Синдиката ЈОС РГЗ-а и Синдиката Независност РГЗ-а, 05 број 06-379/2019-4 од 21. јануара 2019. године (у даљем тексту: Радна група).
			2. Задатак Радне групе је спровођење надзора над применом споразума из тачке 1. ове одлуке.
			3. У Радну групу именују се:
			– за председника
			Зоран Ђорђевић, министар за рад, запошљавање, борачка и социјална питања;
			– за чланове:
			1) Данијела Вазура, државни секретар у Министарству финансија;
			2) Јованка Атанацковић, помоћник министра грађевинарства, саобраћаја и инфраструктуре;
			3) Ранка Вујовић, помоћник директора Републичког секретаријата за законодавство;
			4) Дијана Константиновић, Јединствена организација синдиката, члан;
			5) Нада Вечански, Јединствена организација синдиката, заменик члана;
			6) Зоран Благојевић, Синдикат Независност, члан;
			7) Небојша Пејчиновић, Синдикат Независност, заменик члана;
			8) Стеван Тодоров, Синдикат запослених Републичког геодетског завода – Асоцијација слободних независних синдиката, члан;
			9) Татјана Самарџија, Синдикат запослених Републичког геодетског завода – Асоцијација слободних независних синдиката, заменик члана;
			10) Саша Трандафиловић, в.д. помоћника министра за рад, запошљавање, борачка и социјална питања;
			11) Милош Јанковић, в.д. помоћника министра за рад, запошљавање, борачка и социјална питања;
			12) Стеван Ђуровић, директор Инспектората за рад у Министарству за рад, запошљавање, борачка и социјална питања.
			4. Радна група сачињава извештаје о свом раду које квартално доставља надлежном одбору Владе.
			5. Административно-техничке послове за потребе Радне групе обавља Генерални секретаријат Владе.
			6. За рад у Радној групи председнику и члановима не исплаћује се накнада.
			7. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-2927/2019
			У Београду, 21. марта 2019. године
			Влада
			Председник,
			Ана Брнабић, с.р.
	

