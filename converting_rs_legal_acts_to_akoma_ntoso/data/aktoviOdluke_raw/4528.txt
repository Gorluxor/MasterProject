





На основу члана 11. став 2. Закона о средњој школи („Службени
гласник РС”, број 50/92, 53/93, 67/93, 48/94, 24/96 и 23/02)

Влада Републике Србије доноси



ОДЛУКУ

О ОСНИВАЊУ ОСМЕ БЕОГРАДСКЕ
ГИМНАЗИЈЕ У БЕОГРАДУ

„Службени гласник
РС”, број 37 од
28.06.2002.





Члан 1.

Оснива
се Осма београдска гимназија у Београду, као школа за обављање делатности у области
средњег образовања и васпитања.

Члан 2.

Гимназија
ће пословати под називом: Осма београдска гимназија, са потпуном одговорношћу.

Седиште
Осме београдске гимназије (у даљем тексту: Гимназија) је у Београду, Улица Грчића
Миленка 71.

Члан 3.

На
оснивање, организацују и рад Гимназије примењују се прописи о јавним службама и
средњој школи.

Члан 4.

Средства
за почетак рада и обављање делатности Гимназије обезбеђују се у складу са законом.

Члан 5.

Гимназија
ће остваривати наставне планове и програме од првог до четвртог разреда за друштвено-језички
смер и природно-

-математички
смер гимназије почев од школске 2002/2003. године.

Наставни
план и програм остварује се на српском језику.

Члан 6.

До
конституисања школског одбора Влада Републике Србије образује привремени школски
одбор у саставу:

1.
Срђан Поповац, општински јавни првобранилац, председник и чланови:

2.
Мирјана Масловара, саветник за правне послове у Градском секретаријату за образвоање,

3.
мр Мирослав Стевановић, истраживач-сарадник у Републичком заводу за спорт,

4.
дипл. инж. Радмило Ђоковић, професор Саобраћајне школе у Земуну,

5.
Владета Петровић, дипл. правник у Медифарму,

6.
Ђорђе Илић, доктор медицине у Градском заводу за заштиту здравља,

7.
Олга Бабић, професор у Основној школи „Јован Веселиновић”,

8.
Владанка Петровић-Јакшић, професор у Основној школи „Карађорђе” и

9.
Василије Тешовић, потпредседник Скупштине општине Вождовац.

Члан 7.

Привремени
школски одбор:

1)
донеће статут Гимназије до 1. септембра 2002. године,

2.
донеће годишњи програм рада Гимназије,

3)
расписаће конкурс за избор наставника и стручних сарадника и даће мишљење о њиховом
избору,

4)
обављање друге послове из надлежности школског одбора утврђене законом.

Привремени
школски одбор престаје са радом када Скупштина града именује школски одбор у складу
са Законом о средњој школи.

Члан 8.

До
именовања директора Гимназије његове послове ће обављати и вршити његова овлашћења
вршилац дужности директора – Вера Ивковић, професор.

Члан 9.

Општи
акти Гимназије донеће се у року од 30 дана од дана доношења статута Гимназије.

Члан 10.

Ученици
пет одељења трећег разреда који су започели стицање образовања школске
1999/2000. године, ученици седам одељења другог разреда који су започели стицање
образовања школске 2000/2001. године и ученици пет одељења првог разреда који су
започели стицање образовања школске 2001/2002. године у Једанаестој београдској
гимназији у Београду, наставиће средње образовање у Гимназији по наставним плановима
и програмима по којима су започели образовање, у складу са законом.

Уколико
Гимназија испуни услове за почетак рада и обављање делатности до 20. августа
2002. године, обавиће испите ученика Једанаесте београдске гимназије прописане чланом
52. Закона о средњој школи.

Члан 11.

Евиденцију
и уписане ученике Једанаесте београдске гимназије у први разред школске
2002/2003. године преузеће Гимназија од Дванаесте београдске гимназије у Београду
најкасније до 1. септембра 2002. године.

Члан 12.

Ова одлука ступа на снагу
наредног дана од дана објављивања у „Службеном гласнику Републике Србије”.



05 број
611-9327/2002

У Београду, 20. јуна
2002. године

Влада Републике Србије

Потпредседник,

Јожеф Каса, с.р.




