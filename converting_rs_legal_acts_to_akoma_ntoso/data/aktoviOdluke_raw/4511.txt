





На основу члана 9.
став 1. Закона о вишој школи („Службени гласник Републике Србије”, бр. 50/92,
39/93, 53/93, 67/93, 48/94 и 24/96),

Влада Републике
Србије доноси





ОДЛУКУ
	о оснивању Више медицинске школе у 
	Ћуприји

„Службени
гласник РС”, број 28 од 6. августа 1998.





Тачка
1.

Оснива се Виша
медицинска школа са седиштем у Ћуприји.

Виша медицинска
школа (у даљем тексту: Школа) обавља делатност вишег образовања.



Тачка
2.

Средства за
оснивање, почетак рада и обављање делатности Школе обезбеђују се у складу са
законом.



Тачка
3.

Школа почиње са
радом 1. августа 1998. године.



Тачка
4.

До конституисања
Управног одбора Школе Влада Републике Србије (у даљем тексту: Влада) образује
привремени управни одбор који има шест чланова.



Тачка
5.

Привремени управни
одбор:

1) донеће статут
Школе у року од 30 дана од дана ступања на снагу ове одлуке;

2) обавиће послове
уписа студената у прву годину студија у школској 1998/99. години;

3) обављаће и друге
послове из надлежности управног одбора, утврђене законом.



Тачка
6.

До именовања
директора Школе, његове послове и овлашћења обављаће вршилац дужности
директора, кога именује Влада.



Тачка
7.

Школа ће донети
опште акте у року од 30 дана од дана ступања на снагу статута Школе.



Тачка
8.

Ова одлука ступа на
снагу наредног дана од дана објављивања у „Службеном гласнику Републике
Србије”.





05 број
022-2953/98

У
Београду, 29. јула 1998. године

Влада
Републике Србије

Потпредседник,

проф. др Милован
Бојић, с.р.



