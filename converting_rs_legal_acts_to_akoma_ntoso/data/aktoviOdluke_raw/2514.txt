


	
	Zakon

	

	
				Редакцијски пречишћен текст
				
				
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ
				о образовању Савета за развој одбрамбене индустрије
				"Службени 
				гласник РС", бр. 25 од 13. марта 2015, 40 од 7. маја 2015, 
				61 од 23. јуна 2017.
				1. Образује се Савет за развој одбрамбене индустрије (у даљем тексту: Савет).
				2. У Савет се именују:
				1) за председника:
				Александар Вучић, председник 
				Републике;
				2) за чланове:
				– министар надлежан за трговину, 
				туризам и телекомуникације;
				– министар надлежан за одбрану;
				– министар надлежан за унутрашње 
				послове;
				– министар надлежан за финансије;
				– министар надлежан за привреду;
				– помоћник министра одбране – Сектор 
				за материјалне ресурсе у Министарству одбране;
				– начелник Управе за одбрамбене 
				технологије у Министарству одбране;
				– директор Војнотехничког института у 
				Министарству одбране.
				*Службени гласник РС, број 61/2017
				3. Задаци Савета су да разматра питања и даје предлоге у области развоја одбрамбене индустрије.
				4. Савет може ангажовати стручна лица ради извршења задатака из тачке 3. ове одлуке.
				5. Стручне и административно-техничке послове за потребе рада Савета обављаће Министарство одбране.
				6. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-2767/2015
				У Београду, 12. марта 2015. године
				Влада
				Председник, 
				Александар Вучић, с.р.
	

