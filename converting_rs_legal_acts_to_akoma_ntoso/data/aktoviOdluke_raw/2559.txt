


	
	Zakon


	
				Редакцијски пречишћен текст
				
				
				На основу члана 33. ст. 2. и 3. Закона о Влади („Службени гласник РС”, бр. 55/05,71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о образовању Радне групе за реализацију корективних активности у вези са ревизорским налазима који се односе на ИКТ аспекте функционисања система за управљање претприступном помоћи Европске уније (ИПА)
				"Службени гласник РС", бр. 86 од 22. септембра 
				2017, 78 од 19. октобра 2018.
				1. Образује се Радна група за реализацију корективних активности у вези са ревизорским налазима који се односе на ИКТ аспекте функционисања система за управљање претприступном помоћи Европске уније (ИПА) (у даљем тексту: Радна група).
				2. Задаци Радне групе су:
				1) израда и усвајање Плана активности за отклањање недостатака у вези са препорукама ревизије;
				2) прикупљање, праћење и анализирање података о предузетим мерама и активностима за отклањање свих недостатака од стране државних органа;
				3) иницирање измене прописа и других мера са циљем унапређења области информационе безбедности;
				4) јачање сарадње између органа државне управе и служби Владе чији су представници укључени у рад Радне групе са циљем отклањања недостатака и унапређења области информационе безбедности;
				5) разматрање, давање предлога, мишљења и стручних образложења у вези са свим другим питањима од значаја за отклањање недостатака који се односе на област информационе безбедности.
				3. У Радну групу именују се:
				– за председника:
				Петар Јањић, вршилац дужности 
				помоћника Генералног секретара Владе;
				– за чланове:
				1) Небојша Петровић, вршилац дужности 
				помоћника министра финансија,
				2) Слободан Недељковић, помоћник 
				министра унутрашњих послова,
				3) Марко Јовановић, вршилац дужности 
				помоћника министра финансија,
				4) Слободан Карановић, заменик 
				директора Канцеларије за ревизију система управљања средствима 
				Европске уније,
				5) Зоран Јовановић, виши саветник у 
				Канцеларији за информационе технологије и електронску управу,
				6) Александар Сарић, шеф Одсека у 
				Министарству финансија,
				7) Милан Војводић, самостални саветник 
				у Министарству трговине, туризма и телекомуникација,
				8) Горан Илић, сарадник у Министарству 
				финансија,
				9) Дејан Гојковић, начелник Одељења у 
				Министарству за европске интеграције.
				*Службени гласник РС, број 78/2018
				4. Радна група образује се на период до реализације задатака из тачке 2. ове одлуке.
				5. Радна група, ради обављања послова из тачке 2. ове одлуке, може да тражи податке, документа и извештаје од државних органа и других организација од значаја за делокруг рада Радне групе.
				6. Радна група се састаје по потреби, а најмање једном месечно.
				7. У раду Радне групе могу учествовати представници других органа, као и стручњаци из области информационе безбедности ради давања стручних мишљења у вези са појединим питањима из делокруга Радне групе.
				8. Стручне и административне послове за потребе Радне групе обавља Министарство финансија – Сектор за управљање средствима Европске уније.
				9. Радна група подноси извештај о свом раду надлежном одбору Владе и министру финансија најмање сваких 60 дана, ради информисања.
				10. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 02-9090/2017-1
				У Београду, 22. септембра 2017. године
				Владa
				Председник,
				Ана Брнабић, с.р.
	

