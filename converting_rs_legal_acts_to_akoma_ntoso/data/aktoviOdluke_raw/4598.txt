


	
	Zakon


	
				На основу члана 18. став 4. Закона о култури („Службени гласник РС”, бр. 72/09, 13/16, 30/16 – исправка) и члана 65. став 1. алинеја прва Пословника Народне скупштине („Службени гласник РС”, број 20/12 – пречишћен текст),
				Одбор за административно-буџетска и мандатно-имунитетска питања, на 26. седници одржаној 13. јула 2017. године, донео је 
				ОДЛУКУ
				о висини накнаде за рад у Националном савету за културу
				"Службени гласник РС", број 69 од 14. јула 
				2017.
				1. Овом одлуком одређује се висина накнаде која за рад у Националном савету за културу (у даљем тексту: Савет) припада председнику и члановима Савета.
				2. Председник Савета има право на месечну накнаду за рад у висини посланичког додатка народног посланика увећаног за 50%.
				3. Члан Савета има право на месечну накнаду за рад у висини посланичког додатка народног посланика.
				4. Ова одлука ступа на снагу осмог дана од дана објављивања у „Службеном гласнику Републике Србије”.
				5. Ову одлуку доставити Министарству културе и информисања, и председнику и члановима Савета.
				21 број 120-1985/17
				У Београду, 13. јула 2017. године
				Председник Одбора,
				др Александар Мартиновић, с.р.
	

