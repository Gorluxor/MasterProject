





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси

ОДЛУКУ

О УТВРЂИВАЊУ ЦЕНТРА ЗА
ВОЋАРСТВО И ВИНОГРАДАРСТВО У ЧАЧКУ 

ЗА СПОМЕНИК КУЛТУРЕ

„Службени гласник
РС”, број 46 од
27. јула 2001.







Тачка 1. 

Центар за воћарство и виноградарство у Чачку утврђује се
за споменик културе.



Тачка 2.

Центар за воћарство и виноградарство у Чачку (у даљем тексту:
споменик културе), налази се на територији општине Чачак, у Чачку, у Улици краља
Петра И, у друштвеној својини, на катастарским парцелама бр. 488, 489/2, 490/1,
490/2, 490/3, 490/4, 490/5, 490/6, 490/7, 490/8, 490/9, 490/10, 490/11, 490/12,
490/13, 490/18, 490/19, 490/20, 490/21, 490/22, 490/23 КО Чачак.

Споменик културе чини комплекс пословних и стамбених зграда,
стакленици и расадници. Најстарија грађевина у комплексу је Стара управна зграда
расадника, прва те врсте у Србији, подигнута 1898. године, на основу Закона о унапређењу
воћарства и виноградарства, донетог за време владавине краља Александра Обреновића.
Нова зграда Института је из 1947. године, а њена складна архитектура има одлике
касне модерне. По старости и вредности фолклорне архитектуре у комплексу посебно
се истиче приземна стамбена кућа уз Улицу цара Душана. Осим архитектонских вредности
грађевина у комплексу и очуване урбане матрице, споменик културе значајан је за
развој воћарства и виноградарства у Србији током последњих сто година.



Тачка 3.

Заштићена околина споменика културе обухвата следеће катастарске
парцеле: бр. 488, 489/2, 490/1, 490/2, 490/3, 490/4, 490/5, 490/6, 490/7,
490/8, 490/9, 490/11, 490/12, 490/13, 490/18, 490/19, 490/20, 490/21, 490/22 и
490/23 КО Чачак у друштвеној својини. 



Тачка 4.

Утврђују се следеће мере заштите споменика културе:

1) очување изворног изгледа споменика културе, урбане матрице,
спољашње архитектуре и ентеријера, хоризонталног и вертикалног габарита, облика
и нагиба крова, свих конструктивних и декоративних елемената, оригиналних материјала
и стилских карактеристика;

2) ажурно праћење стања и одржавање конструктивно-статичког
система, кровног покривача, свих фасада, ентеријера и исправности инсталација у
споменику културе;

3) забрана преправки, доградње и надградње;

4) забрана радова који могу угрозити статичку безбедност
споменика културе;

5) забрана градње објеката који нису у функцији споменика
културе;

6) очување функције и намене споменика културе;

7) извођење грађевинских радова и промена облика терена
дозвољавају се само уз очување изворне урбане матрице, вегетације и претходно обезбеђење
заштитних археолошких ископавања и адекватне презентације налаза;

8) забрана складиштења материјала и стварање депонија.



Тачка 5.

Утврђују се следеће мере заштите заштићене околине споменика
културе:

1) забрана градње и постављања трајних или привремених објеката
који својом наменом, волуменом габарита по висини и облику могу угрозити или деградирати
споменик културе и његову заштићену околину;

2) забрана градње објеката који нису у функцији споменика
културе;

3) забрана постављања покретних тезги, киоска и других привремених
објеката унутар заштићене околине;

4) редовно одржавање простора заштићене околине у функцији
споменика културе;

5) изградња инфраструктуре дозвољава се само уз очување
вегетације и претходно обезбеђење заштитних археолошких ископавања и адекватне презентације
налаза,

6) извођење грађевинских радова и промена облика терена
дозвољавају се само уз очување изворне урбане матрице, вегетације и претходно обезбеђење
заштитних археолошких ископавања и адекватне презентације налаза;

7) забрана складиштења материјала и стварање депонија;

8) забрана просипања, одлагања и привременог или трајног
депоновања отпадних и штетних материја – хемијски агресивних, експлозивних, отровних,
радиоактивних.



Тачка 6.

Ову одлуку објавити у
„Службеном гласнику Републике Србије”.







05
број 633-6872/2001-15

У
Београду, 17. јула 2001. године

Влада
Републике Србије

Потпредседник,

проф.
др Жарко Кораћ, с.р.



