





На
основу члана 11. став 2. Закона о средњој школи („Службени гласник РС”, бр.
50/92, 53/93, 67/93, 48/94, 24/96, 23/2002 и 25/2002),

Влада
Републике Србије доноси



ОДЛУКУ

О ОСНИВАЊУ ФАРМАЦЕУТСКО-ФИЗИОТЕРАПЕУТСКЕ
ШКОЛЕ У БЕОГРАДУ

„Службени гласник
РС”, број 40 од
14.04.2003.





Члан 1.

Оснива
се Фармацеутско-физиотерапеутска школа у Београду, као школа за обављање делатности
у области средњег образовања и васпитања.

Члан 2.

Школа
ће пословати под називом: Фармацеутско-физиотерапеутска школа, са потпуном одговорношћу.
Седиште Фармацеутско-физиотерапеутске школе (у даљем тексту: Школа) је у Београду,
Улица донска 27 до 29.

Члан 3.

На
оснивање, организацију и рад Школе примењују се прописи о јавним службама и средњој
школи.

Члан 4.

Средства
за почетак рада и обављање делатности Школе обезбеђују се у складу са законом.

Члан 5.

Школа
ће остваривати наставне планове и програме од првог до четвртог разреда прописане
за средње стручне школе у подручју рада здравство и социјална заштита, од школске
2003/2004. године.

Наставни
план и програм остварује се на српском језику.

Члан 6.

До
конституисања школског одбора Влада Републике Србије образује привремени школски
одбор у саставу:

1)
Нада Савовски, специјалиста физијатар, Медицинска школа „Београд”,

2)
Сенка Мазић, Министарство просвете и спорта,

3)
Зорица Ђурић, професор Фармацеутског факултета у Београду,

4)
Јадранка Папић, специјалиста дерматолог,

5)
др сци Саша Велковски, Институт за физиологију Медицинског факултета у Београду,

6)
Јасенка Протић, Министарство просвете и спорта,

7)
Данко Страхинић, члан Извршног одбора Скупштине општине Звездара,

8)
Нада Завишић, члан Извршног одбора Скупштине општине Звездара,

9)
Снежана Антонијевић, члан Извршног одбора Скупштине општине Звездара.

Члан 7.

Привремени
школски одбор:

1)
донеће статут Школе до 1. септембра 2003. године,

2)
донеће годишњи програм рада Школе,

3)
расписаће конкурс за избор наставника и стручних сарадника и даће мишљење о њиховом
избору,

4)
обављаће друге послове из надлежности школског одбора утврђене законом.

Привремени
школски одбор престаје са радом када Скупштина града Београда именује школски одбор
у складу са Законом о средњој школи.

Члан 8.

До
именовања директора Школе његове послове ће обављати и вршити његова овлашћења вршилац
дужности директора – Даринка Каровић, професор.

Члан 9.

Општи
акти Школе донеће се у року од 30 дана од дана доношења статута Школе.

Члан 10.

Ова одлука ступа на снагу
осмог дана од дана објављивања у „Службеном гласнику Републике Србије”.





05 број
611-751/2003-001

У Београду, 10. априла
2003. године

Влада Републике Србије

Потпредседник,

др Небојша Човић, с.р.



