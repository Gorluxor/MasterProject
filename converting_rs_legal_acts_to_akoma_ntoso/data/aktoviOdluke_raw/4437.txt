





На основу чл. 4. и 13. Закона о јавним службама
(„Службени гласник РС”, бр. 42/91, 71/94 и 79/05 – др. закон) и члана 43. став
1. Закона о Влади („Службени гласник РС”, бр. 55/05, 71/05 – исправка, 101/07 и
65/08),

Влада доноси 



ОДЛУКУ

о оснивању
Централног института за конзервацију

„Службени
гласник РС”, број 6
од 26.01.2009.





1. Оснива
се Централни институт за конзервацију, као установа у области културе.

2. Назив
установе је: Централни институт за конзервацију (у даљем тексту: Институт).

Седиште Института
је у Београду, Теразије 26.

3. Институт
има својство правног лица.

Институт
има права, обавезе и одговорности утврђене законом, овом одлуком и статутом.

4. Оснивач
Института је Република Србија, за коју на основу законског овлашћења оснивачка права
врши Влада.

5. Делатност
Института је: 92521 – Делатност музеја, галерија и збирки; 92522 – Заштита културних
добара, природних и других знаменитости.

Институт
обавља и друге делатности које су неопходне за обављање основне делатности уписане
у судски регистар и које се уобичајено обављају уз основну делатност.

6. Средства
за оснивање и почетак рада Института обезбеђују се из буџета Републике Србије.

7. Институт
средства за рад обезбеђује из:

– буџета
Републике Србије;

– пројектног
финансирања;

– прихода
остварених из сопствених делатности;

– донација,
прилога и спонзорства домаћих и страних правних и физичких лица;

– других
извора, у складу са законом.

8. Средства
за оснивање и рад Института у државној су својини.

9. На рад
Института примењују се прописи о јавним службама, као и прописи о културним добрима.

10. Институт
почиње са радом даном уписа у судски регистар.

11. Органи
Института јесу: директор, Управни одбор и Надзорни одбор.

Управни одбор
има председника и два члана, од којих се један члан именује из реда запослених у
Институту.

Надзорни
одбор има председника и два члана, од којих се један члан именује из реда запослених
у Институту.

Директора,
Управни и Надзорни одбор Института именује и разрешава оснивач.

12. Управни
одбор:

– доноси
статут Института и друге опште акте у складу са законом;

– одлучује
о пословању Института;

– усваја
годишњи извештај о пословању и годишњи обрачун;

– доноси
програм рада Института;

– одлучује
о коришћењу средстава, у складу са законом;

– врши и
друге послове утврђене статутом.

13. До именовања
директора, његове послове обављаће и вршити његова овлашћења др Мила Поповић-Живанчевић.

14. Оснивач
ће именовати Привремени управни и Привремени надзорни одбор Института, у року од
30 дана од дана ступања на снагу ове одлуке.

Управни одбор
из става 1. ове тачке донеће статут и друге опште акте неопходне за упис у судски
регистар и почетак рада Института, у року од 30 дана од дана именовања.

15. Ова одлука
ступа на снагу осмог дана од дана објављивања у „Службеном гласнику Републике Србије”.





05 број 022-5295/2008-1

У Београду, 22. јануара 2009. године

Влада 

Први потпредседник Владе – 

заменик председника Владе,

Ивица Дачић, с.р.



