



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ АМБАРА
ОД ПЛЕТЕРА У КИКИНДИ ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Амбар од плетера у Кикинди утврђује се за споменик
културе.

Тачка 2.

Амбар од плетера у Кикинди (у даљем тексту: споменик
културе) налази се на територији општине Кикинда, у Кикинди, у Немањиној улици
бр. 178, у приватној својини, на катастарској парцели број 10289 К.О. Кикинда.

Грађен као дрвена конструкција оплетена прућем са два
окна облепљена блатом и крова прекривеног трском, овај споменик културе
представља редак сачувани пример своје врсте који илуструје рану фазу њиховог
развоја.

Тачка 3.

Заштићена околина споменика културе обухвата
катастарску парцелу број 10289 К.О. Кикинда, у друштвеној својини.

Тачка 4.

Утврђују се следеће мере заштите споменка културе:

1) очување првобитне намене споменика културе;

2) премазивање свих дрвених делова средством за
инпрегнацију дрвета које служи и као заштита од пожара.

Тачка 5.

Утврђују се следеће мере заштите заштићене околине
споменика културе:

1) забрана градње објеката који својом архитектуром,
габаритом и висином угрожавају споменик културе;

2) забрана градње објеката који би угрожавали видљивост
и приступачност споменику културе.

Тачка 6.

Ову одлуку објавити у „Службеном гласнику Републике
Србије”.



Број
633-2659/97-2

У Београду,
20. фебруара 1998. године

Влада Републике

Потпредседник,

академик
проф. др Милутин Стојковић,
с.р.









