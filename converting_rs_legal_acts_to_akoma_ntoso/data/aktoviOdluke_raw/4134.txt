


	
	Zakon


	
	На основу члана 9. ст. 1. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),
	Републичка агенција за просторно планирање доноси
	
	ОДЛУКУ
	о изради Стратешке процене утицаја Просторног плана подручја посебне намене транснационалног гасовода „Јужни ток” на животну средину
	
	"Службени гласник РС", број 1 од 11. јануара 
	2012.
	
	1. Приступа се изради Стратешке процене утицаја Просторног плана подручја посебне намене транснационалног гасовода „Јужни ток” на животну средину (у даљем тексту: Стратешка процена).
	2. Разлози за израду Стратешке процене дефинисани су на основу територијалног обухвата и могућих утицаја Просторног плана подручја посебне намене транснационалног гасовода „Јужни ток” (у даљем тексту: Просторни план) на животну средину, на следећи начин: 
	
	– значај Просторног плана на заштиту животне средине и одрживи развој произилази из потребе да се заштити животна средина, природне вредности и обезбеди одрживи развој на подручју Просторног плана; 
	
	– потребе да се у планирању просторног развоја подручја Просторног плана сагледају стратешка питања заштите животне средине и обезбеди њихово решавање на одговарајући начин;
	– чињенице да Просторни план представља оквир за реализацију изградње планираног транснационалног гасовода „Јужни ток” за транспорт, складиштење и дистрибуцију гаса.
	3. Стратешка процена се ради за прелиминарно подручје Просторног плана које обухвата делове подручја градова: Зајечара, Смедерева, Панчева, Београда – Палилула, Зрењанина, Сомбора, Сремске Митровице, Шабаца, Лознице, Новог Сада, и део општина: Бољевац, Параћин, Ћуприја, Јагодина, Деспотовац, Свилајнац, Жабари, Велика Плана, Ковин, Опово, Тител, Жабаљ, Темерин, Србобран, Врбас, Кула, Стара Пазова, Инђија, Рума, Богатић, Бачки Петровац, Бачка Паланка, Бач.
	На територији града Зајечара обухвата следеће КО: Велики извор, Прлита, Грљан, Вратаница, Грлиште, Лесковац, Горња Бела Река и Леновац.
	На територији града Смедерева обухвата следеће КО: Сараоци, Лугавчина, Осипаоница, Скобаљ, Мала Крсна, Враново, Липе I, Шалинац и Смедерево.
	На територији града Панчева обухвата следеће КО: Долово, Панчево, Банатско Ново Село, Качарево, Јабука и Глогоњ.
	На територији града Београда – општина Палилула обухвата КО: Бесни фок.
	На територији града Зрењанина обухвата следеће КО: Чента и Книћанин.
	На територији града Сомбора обухвата следеће КО: Сомбор II, Кљајићево, Гаково, Бездан и Бачки Брег.
	На територији града Сремске Митровице обухвата КО: Јарак.
	На територији града Шабца обухвата следеће КО: Дреновац, Мачвански Причиновићи, Табановићи, Шитар и Прњавор.
	На територији града Лознице обухвата КО: Ново Село.
	На територији града Новог Сада обухвата следеће КО: Каћ, Ченеј,Нови Сада IV, Руменка, Кисач, Футог и Бегеч.
	На територији општине Бољевац, обухвата следеће КО: Бачевица, Добро Поље, Добријевац, Илино, Мирово, Јабланица, Луково и Криви Вир.
	На територији општине Параћин, обухвата следеће КО: Клачевица, Извор, Доња Мутница, Мириловац, Давидовац и Бошњане.
	На територији општине Ћуприја, обухвата следеће КО: Ћуприја (ван града), Батинац, Супска, Исаково, Влашка и Крушар. 
	
	На територији општине Јагодина, обухвата следеће КО: Дражимировац, Глоговац и Добра Вода.
	На територији општине Деспотовац, обухвата следеће КО: Богава, Брестово и Јасеново.
	На територији општине Свилајнац, обухвата следеће КО: Трбоње, Врлане, Грабовац, Дубље, Црквенац, Свилајнац и Кушиљево.
	На територији општине Жабари, обухвата следеће КО: Породин, Жабари, Симићево и Ореовица.
	На територији општине Велика Плана, обухвата следеће КО: Доња Ливадица, Трновце, Милошевац, Лозовик и Марковац.
	На територији општине Ковин, обухвата следеће КО: Ковин, Скореновац, Плочица и Баваниште I.
	На територији општине Опово, обухвата следеће КО: Сефкерин, Опово и Баранда.
	На територији општине Тител, обухвата следеће КО: Тител, Лок, Гардиновци, Вилово и Шајкаш.
	На територији општине Жабаљ, обухвата следеће КО: Ђурђево, Жабаљ и Госпођинци.
	На територији општине Темерин, обухвата следеће КО: Темерин и Бачки Јарак.
	На територији општине Србобран, обухвата следеће КО: Турија и Србобран.
	На територији општине Врбас, обухвата следеће КО: Бачко Добро Поље и Куцура.
	На територији општине Кула, обухвата следеће КО: Кула, Црвенка и Сивац.
	На територији општине Стара Пазова, обухвата следеће КО: Сурдук, Стара Пазова и Голубинци.
	На територији општине Инђија, обухвата КО: Нови Карловци.
	На територији општине Рума, обухвата следеће КО: Путинци, Доњи Петровци, Добинци, Краљевци, Рума и Хртковци.
	На територији општине Богатић, обухвата следеће КО: Белотић, Дубље, Клење, Очаге и Бадовинци.
	На територији општине Бачки Петровац, обухвата КО: Гложањ.
	На територији општине Бачка Паланка, обухвата следеће КО: Челарево, Бачка Паланка, Нова Паланка и Младеново. 
	
	На територији општине Бач, обухвата КО: Бачко Ново Село.
	У фази израде Нацрта Просторног плана, коначна граница Просторног плана се може смањити, на начин да обухвати катастарске парцеле у обухвату заштитне зоне гасовода.
	4. Израда Стратешке процене је заснована на студијско – аналитичкој документацији из области просторног планирања, заштите животне средине, заштите природе и другој релевантној документацији.
	5. Стратешком проценом биће разматрана питања заштите ваздуха, вода, земљишта, живог света, природе и природних добара, као и друга питања за која се у току израде утврди да захтевају одговарајућу обраду.
	Стратешком проценом неће бити разматрана питања везана за јонизујуће зрачење, јер на подручју Просторног плана нема загађивача који емитују такав негативан утицај.
	6. Извештај о стратешкој процени, као документ којим се приказује поступак израде Стратешке процене, резултати до којих се дошло и начин интегрисања у поступак припреме Просторног плана, садржи:
	– Полазне основе Стратешке процене: обухват, предмет и циљеви Просторног плана, захтеви заштите животне средине из релевантних планских и других докумената
	– Опште и посебне циљеве Стратешке процене и индикаторе
	– Процену могућих утицаја на животну средину: приказ стања животне средине на подручју Просторног плана; варијанте развоја планског подручја, укључујући сценарио нултог развоја и варијанте развоја и заштите планског подручја повољне са аспекта заштите животне средине; процену утицаја варијантних решења на животну средину, опис мера за спречавање и ограничавање негативних и увећање позитивних утицаја на животну средину, поређење варијантних решења и приказ разлога за избор најповољнијег; процену утицаја планских решења на животну средину, опис мера за спречавање и ограничавање негативних и увећање позитивних утицаја на животну средину; начин на који су при процени узети у обзир елементи животне средине и карактеристике утицаја
	– Смернице за израду стратешких процена на нижим хијерархијским нивоима
	– Програм праћења стања животне средине у току спровођења Просторног плана
	– Приказ коришћене методологије
	– Приказ начина одлучивања, опис разлога одлучујућих за избор Просторног плана са аспекта разматраних варијантних решења и приказ начина на који су питања животне средине укључена у Просторни план
	– Учешће заинтересованих страна у поступку израде и разматрања Извештаја о стратешкој процени
	– Извод из Стратешке процене (закључак – нетехнички резиме).
	7. Носилац израде Стратешке процене је Републичка агенција за просторно планирање, а стручни кообрађивачи су Институт за архитектуру и урбанизам Србије из Београда и ЈП Завод за урбанизам Војводине из Новог Сада.
	8. Министарства, посебне организације, јавна предузећа и установе надлежне за послове пољопривреде, шумарства и водопривреде, саобраћаја, телекомуникација, енергетике, економије и регионалног развоја, туризма, заштите животне средине и просторног планирања, заштите споменика културе, заштите природе, као и други заинтересовани органи и организације, доставиће у року од 30 дана од дана ступања на снагу ове одлуке све расположиве податке, услове и документацију од значаја за израду Стратешке процене из делокруга свог рада носиоцу израде Стратешке процене. 
	
	9. Рок за израду Стратешке процене је шест месеци од дана ступања на снагу Одлуке о изради Просторног плана.
	Стручни тим за израду Стратешке процене биће састављен од стручњака одговарајућег профила.
	Стратешка процена ће се вршити у складу са европским и међународним принципима теорије и добре праксе у изради стратешке процене утицаја на животну средину за исту врсту планских докумената.
	10. Средства за израду Просторног плана обезбедиће Привредно друштво „SOUTH STREAM”, друштво са ограниченом одговорношћу из Новог Сада.
	11. Учешће јавности у разматрању Извештаја о стратешкој процени обезбеђује се у оквиру јавног увида о Нацрту Просторног плана, у трајању од 30 дана, у зградама скупштина градова: Зајечара, Смедерева, Панчева, Београда – Палилула, Зрењанина, Сомбора, Сремске Митровице, Шабаца, Лознице, Новог Сада, и скупштинама општина: Бољевац, Параћин, Ћуприја, Јагодина, Деспотовац, Свилајнац, Жабари, Велика Плана, Ковин, Опово, Тител, Жабаљ, Темерин, Србобран, Врбас, Кула, Стара Пазова, Инђија, Рума, Богатић, Бачки Петровац, Бачка Паланка, Бач.
	12. Одлука о изради Стратешке процене је саставни део Одлуке о изради Просторног плана.
	13. Ова одлука ступа на снагу осмог дана од дана објављивања у „Службеном гласнику Републике Србије”.
	
	Број 350-649-02/2011-01 
	
	У Београду, 30. децембра 2011. године
	
	Републичка агенција за просторно планирање
	Директор,
	проф. др 
	Борислав Стојков, с.р.

