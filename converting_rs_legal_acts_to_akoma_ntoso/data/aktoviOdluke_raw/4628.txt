





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси

ОДЛУКУ

О УТВРЂИВАЊУ ЗГРАДЕ СКУПШТИНЕ
ОПШТИНЕ СРБОБРАН У СРБОБРАНУ ЗА СПОМЕНИК КУЛТУРЕ

„Службени гласник
РС”, број 48 од
06. августа 2001.





Тачка 1. 

Зграда
Скупштине општине Србобран у Србобрану утврђује се за споменик културе.

Тачка 2.

Зграда Скупштине општине Србобран у Србобрану (у даљем тексту:
споменик културе), налази се на територији општине Србобран, у Србобрану, Улица
Трг слободе бр. 2, у друштвеној својини, на катастарској парцели број 5017, КО Србобран.

Споменик културе саграђен је у осмој деценији XIX века у
историцистичком духу. Приземна грађевина има четири крила која формирају квадратну
основу са унутрашњим двориштем. Угаона позиција зграде искориштена је за наглашавање
угаоног дела и у конструктивном и у декоративном смислу. На грађевини постоје два
улаза, један главни, свечани, окренут према Тргу слободе и други скромнији према
Улици светог Саве. Зграда је зидана опеком, омалтерисана је и окречена. Декоративни
програм фасада је изузетно богат. Украси су изведени у гипсу и аплицирани на фасаде.
Кров је двосливни, изузев над угаоним делом где је четворосливни и покривен је бибер
црепом.

Конструктивним решењем, пропорцијом, избором и композицијом
декоративног програма споменик културе представља веома успело архитектонско решење,
карактеристично за административне државне објекте с краја XIX века у Војводини.




Тачка 3.

Заштићена
околина споменика културе обухвата следеће катастарске парцеле: број 5018, КО Србобран,
у друштвеној својини и број 5873, КО Србобран, у друштвеној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и ентеријера,
хоризонталног и вертикалног габарита, облика и нагиба крова, свих конструктивних
и декоративних елемената, оригиналних материјала и функционалних карактеристика;


2) ажурно праћење стања и одржавање конструктивно-статичког
система, кровног покривача, свих фасада, ентеријера и исправности инсталација у
споменику културе;

3) забрана радова који могу угрозити статичку безбедност
споменика културе;

4) коришћење објекта у репрезентативне сврхе;

5) постављање громобранске инсталације;

6) заштита свих дрвених делова конструкције средством противпожарне
заштите;

7) обезбеђење средстава за гашење почетних пожара (бурад
са водом, кофе, сандуци са песком, ватрогасни ручни апарати и сл.).

8) забрана раскопавања, рушења, преправљања, презиђивања,
или вршења било каквих радова који могу нарушити оригинални изглед споменичка својства
дворца без утврђених услова и сагласности надлежног завода за заштиту споменика
културе;

9) изградња инфраструктуре могућа уз претходно обезбеђење
заштитних археолошких ископавања и адекватне презентације налаза.



Тачка 5.



Утврђују
се следеће мере заштите заштићене околине споменика културе:

1)
очување изворног изгледа спољашње архитектуре и ентеријера, хоризонталног и вертикалног
габарита, облика и нагиба кровова, кровног покривача, свих конструктивних и декоративних
елемената, оригиналних материјала и функционалних карактеристика свих постојећих
пратећих објеката;

2)
забрана изградње нових објеката који својом архитектуром, габаритом и висином угрожавају
споменик културе;

3)
забрана изградње нових објеката који нису у функцији споменика културе;

4)
забрана складиштења штетних материјала и стварања депонија;

9)
уређење парка око споменика културе.

Тачка 6.

Ову одлуку објавити у
„Службеном гласнику Републике Србије”.







05
број 633-7457/2001-5

У
Београду, 24. јула 2001. године

Влада
Републике Србије

Потпредседник,

проф.
др Жарко Кораћ, с.р.



