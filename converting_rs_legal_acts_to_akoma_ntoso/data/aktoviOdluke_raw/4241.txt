


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене Предела изузетних одлика „Овчарско-кабларска клисура”
				"Службени гласник РС", број 43 од 5. маја 
				2017.
				1. Приступа се изради Просторног плана подручја посебне намене Предела изузетних одлика „Овчарско-кабларска клисура” (у даљем тексту: Просторни план).
				2. Оквирна граница Просторног плана обухвата делове територија града Чачка и општинa Лучани и Пожега, и то:
				1) на територији града Чачка, делове катастарских општина Врнчани, Рошци, Видова, Међувршје и Паковраће;
				2) на територији општине Лучани, делове катастарских општина Дучаловићи и Дљин, и
				3) на територији општине Пожега, целу катастарску општину Тучково.
				Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
				Коначна граница обухвата Просторног плана биће дефинисана Нацртом просторног плана.
				3. Услови и смернице планских документа вишег реда и развојних стратегија за израду Просторног плана садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је у области заштите природног наслеђа као приоритетна активност наведена израда просторних планова подручја посебне намене за сва већа заштићена подручја, у која спада и Предео изузетних одлика „Овчарско-кабларска клисура”;
				2) Уредби о утврђивању Регионалног просторног плана Златиборског и Моравичког управног округа („Службени гласник РС”, број 1/13), којом је у делу који се односи на смерницe за израду планских докумената и друге развојне документације, предвиђена израда и просторног плана подручја посебне намене за Предео изузетних одлика „Овчарско-кабларска клисура”; 
				3) Националној стратегији одрживог коришћења природних ресурса и добара („Службени гласник РС”, број 33/12), којом је у делу који се односи на заштићена подручја, као специфичан циљ, утврђена обавеза израде просторних планова подручја посебне намене за већа заштићена подручја, у која спада и Предео изузетних одлика „Овчарско-кабларска клисура”. 
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак подлога за планско подручје дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и чланом 5. Закона о заштити природе („Службени гласник РС”, бр. 36/09, 88/10, 91/10 – исправка и 14/16).
				5. Визија и дугорочни циљ развоја и доношења Просторног плана јесте да се обезбеде просторни услови за остварење посебне намене подручја, тј. за заштиту и уређење Предела изузетних одлика „Овчарско-кабларска клисура”, јединствене културно-историјске целине са девет манастира, у условима одрживог развоја планског подручја. 
				6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење Предела изузетних одлика „Овчарско-кабларска клисура”; заштиту и уређење у складу са Студијом заштите заштићеног подручја; рационално коришћење и очување природних ресурса; заштиту и унапређење животне средине; интегралну заштиту природног и споменичког наслеђа; валоризацију комплементарних потенцијала подручја за развој; просторне, саобраћајне, привредне и друге облике интеграције подручја са окружењем.
				Просторни план ће садржати детаљну разраду, као и правила уређења, грађења и коришћења према утврђеном режиму заштите појединих природних целина, односно за непокретна културна добра (манастири и њихова заштићена околина) у обухвату Просторног плана. Поред наведеног, Просторни план ће по потреби садржати детаљну разраду и за друга подручја, као што су подручја која имају туристички потенцијал.
				7. Рок за израду Нацрта просторног плана је 12 месеци од дана ступања на снагу ове одлуке.
				8. Оквирна процена средстава за израду Просторног плана, које обезбеђује Mинистарство грађевинарства, саобраћаја и инфраструктуре износи 12.500.000,00 динара са ПДВ-ом.
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Нацрт Просторног плана биће изложен на јавни увид у трајању од 30 дана у седиштима јединица локалних самоуправа које су у обухвату Просторног плана.
				12. Одлука о изради Стратешке процене утицаја Просторног плана подручја посебне намене Предела изузетних одлика „Овчарско-кабларска клисура” на животну средину („Службени гласник РС”, број 21/17), чини саставни део ове одлуке.
				13. Број примерака Просторног плана биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-3863/2017-1
				У Београду, 4. маја 2017. године
				Влада 
				Председник,
				Александар Вучић, с.р.
				
				Прилози
				
				
				ПРИЛОГ 2 
				СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
				Град Чачак
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Врнчани
							
							
								ДКП – векторски формат
							
						
						
							
								2.
							
							
								Рошци 
							
							
								ДКП у изради – векторски формат
							
						
						
							
								3.
							
							
								Видова
							
							
								ДКП – векторски формат
							
						
						
							
								4.
							
							
								Међувршје
							
							
								ДКП – векторски формат
							
						
						
							
								5.
							
							
								Паковраће
							
							
								ДКП – векторски формат
							
						
					
				
				
				Планови катастра водова
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Врнчани
							
							
								векторски формат
							
						
						
							
								2.
							
							
								Рошци 
							
							
								векторски формат
							
						
						
							
								3.
							
							
								Видова
							
							
								векторски формат
							
						
						
							
								4.
							
							
								Међувршје
							
							
								векторски формат
							
						
						
							
								5.
							
							
								Паковраће
							
							
								векторски формат
							
						
					
				
				
				Општина Лучани
				Планови катастра непокретности
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Дучаловићи
							
							
								ДКП – векторски формат
							
						
						
							
								2.
							
							
								Дљин
							
							
								ДКП – векторски формат
							
						
					
				
				
				Планови катастра водова
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Дучаловићи
							
							
								векторски формат
							
						
						
							
								2.
							
							
								Дљин
							
							
								векторски формат
							
						
					
				
				
				Општина Пожега
				Планови катастра непокретности
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Тучково
							
							
								ДКП у изради – векторски формат
							
						
					
				
				
				Планови катастра водова
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Тучково
							
							
								нема
							
						
					
				
	

