






На основу члана 31. став 1. Закона о основама система образовања и васпитања
(„Службени гласник РС”, бр. 62/03, 64/03 – исправка, 58/04, 62/04 – исправка,
79/05 – др. закон и 101/05 – др. закон) и члана 43. став 1. Закона о Влади
(„Службени гласник РС”, бр. 55/05, 71/05 – исправка, 101/07 и 65/08), 


Влада доноси



ОДЛУКУ 

о оснивању Средње школе „Мионица” у Мионици 

„Службени гласник РС“, број 66 од 18.
августа 2009.




1. Оснива се Средња школа „Мионица” у Мионици (у даљем тексту: Школа), као
средња школа за обављање делатности у области средњег образовања и васпитања. 


2. Школа ће пословати под називом: Средња школа „Мионица” у Мионици, са
потпуном одговорношћу. 


Седиште Школе је у Мионици, Улица кнеза Грбовића б.б. 


3. На оснивање, организацију и рад Школе примењују се прописи о јавним
службама, средњој школи и Закон о основама система образовања и васпитања. 


4. Средства за почетак рада и обављање делатности Школе обезбеђују се у складу
са законом. 


5. Школа ће остваривати наставне планове и програме средњег образовања и
васпитања прописане за средње стручне школе у подручју рада трговина,
угоститељство и туризам и гимназију општег типа, почев од школске 2009/2010.
године. 


Наставни план и програм остварују се на српском језику. 


6. До конституисања школског одбора Влада образује Привремени школски одбор у
саставу: 


1) Бранко Лаловић, дипл. правник, секретар Скупштине општине Мионица; 


2) Зорица Палавестрић, дипл. правник, судија за прекршаје у Мионици; 


3) Биљана Николић, дипл. агроном, председник Скупштине општине Мионица; 


4) Горан Рангелов, дипл. правник, заменик начелника Општинске управе Мионица; 


5) Персида Куртић, грађевински инжењер, грађевински инспектор у Општинској
управи Мионица; 


6) Милутин Симовић, доктор ветеринарске медицине, власник Ветеринарске станице
„Мићко” и сувласник д.о.о. „Симовет”, Мионица; 


7) Урош Нешковић, дипл. политиколог, директор Предузећа „МБ Консалтинг”,
Београд; 


8) Светолик Николић, историчар уметности, директор Туристичке организације
„Рибница”, Мионица; 


9) Мирослав Андрић, трговац, власник СТР „Ива”, Горња Топлица. 


7. Привремени школски одбор: 


1) донеће статут Школе; 


2) годишњи програм рада Школе; 


3) обављаће и друге послове из надлежности школског одбора утврђене законом. 


Привремени школски одбор престаје са радом када се именује школски одбор у
складу са Законом о основама система образовања и васпитања. 


8. Општи акти Школе донеће се у року од 30 дана од дана доношења статута Школе.



9. До именовања директора Школе његове послове ће обављати и вршити његова
овлашћења вршилац дужности директора Бранка Петровић, васпитач. 


10. Ова одлука ступа на снагу даном објављивања у „Службеном гласнику Републике
Србије”. 





 05 број
611-4932/2009 


У Београду, 17. августа 2009. године 


Влада 


Први потпредседник Владе – 


заменик председника Владе, 


Ивица Дачић, с.р.





