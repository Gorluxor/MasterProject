


	
	Zakon


				На основу члана 16. став 1. тачка 10. Статута Републичке агенције за поштанске услуге („Службени гласник РС”, број 3/10), a у вези чланова 19. и 66. став 1. тачка 2. Закона о поштанским услугама („Службени гласник РС”, бр. 18/05 и 30/10),
				Савет Републичке агенције за поштанске услуге је на седници, одржаној 10. децембра 2010. године, донео 
				
	
	ОДЛУКУ
				о утврђивању лимита по маси и цени за резервисане поштанске услуге 
				"Службени гласник РС", број 9 од 16. фебруара 2011.
	
	
				Члан 1.
				Утврђује се лимит по маси за резервисане поштанске услуге, који не може бити већи од 100 грама и троструког износа поштарине за писмо прве стопе тежине и најбржег степена преноса.
				
	Члан 2.
				Одлуку о утврђивању лимита по маси и цени за резервисане поштанске услуге доставити Министарству за телекомуникације и информационо друштво, како би се прибавила сагласност Владе у смислу члана 66. став 1. тачка 2. Закона о поштанским услугама. 
				
	Члан 3.
				Ова одлука, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана oбјављивања.
	
	
				Председник Савета
				Републичке агенције за
				поштанске услуге,
				Драган Ђорђевић, с.р.
	
