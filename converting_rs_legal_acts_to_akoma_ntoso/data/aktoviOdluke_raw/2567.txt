


	
	Zakon

	


	
				На основу члана 33. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ
				о образовању Организационог одбора за прославу обележавања 800 година крунисања Стевана Првовенчаног за краља Србије
				"Службени гласник РС", број 73 од 28. 
				јула 2017.
				1. Образује се Организациони одбор за обележавање 800 година крунисања Стевана Првовенчаног за краља Србије.
				2. Задатак Одбора је да изради Програм обележавања 800 година крунисања Стевана Првовенчаног за краља Србије и координира активности везане за његову реализацију.
				3. У Одбор се именују:
				– за почасног председника: 
				1) Александар Вучић, председник Републике;
				– за чланове:
				1) Зоран Ђорђевић, министар за рад, запошљавање, борачка и социјална питања,
				2) Нела Кубуровић, министар правде,
				3) Небојша Стефановић, министар унутрашњих послова,
				4) Владан Вукосављевић, министар културе и информисања,
				5) Младен Шарчевић, министар просвете, науке и технолошког развоја,
				6) Никола Селаковић, генерални секретар председника Републике, 
				7) др Предраг Терзић, градоначелник града Краљева.
				4. Ради обављања стручних и техничких послова, Одбор може образовати пододборе (комитете), а може и ангажовати друга стручна лица.
				5. Чланови Одбора, као ни друга лица немају право на накнаду за рад у Одбору.
				6. Стручне и административно-техничке послове за Одбор обавља Министарство за рад, запошљавање, борачка и социјална питања.
				7. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-7114/2017
				У Београду, 27. јула 2017. године
				Влада
				Председник,
				Ана Брнабић, с.р.
	

