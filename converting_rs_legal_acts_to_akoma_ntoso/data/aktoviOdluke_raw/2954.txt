


	
	Zakon

	


	
	
	На основу члана 74. став 2. Закона о одбрани („Службени гласник РС”, бр. 116/07, 88/09, 88/09 – др. закон и 104/09 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
	Влада доноси
	
	
	
	ОДЛУКУ
	
	о одређивању шума с посебном наменом за потребе одбране земље
	
	"Службени гласник РС", број 62 од 24. августа 
	2011.
	
	
	
	
	1. Овом одлуком одређују се као шуме с посебном наменом за потребе одбране земље:
	1) шуме којима управљају јавна предузећа за које је општим и посебним основама газдовања утврђено да су у функцији одбране;
	2) шуме којима управља Министарство одбране, на основу посебних основа газдовања; 
	 
	
	3) шуме које користе правна лица за које основама и програмима газдовања нису утврђене приоритетне функције одбране, а за које, по посебном захтеву Министарства одбране, Влада утврди да су с посебном наменом за потребе одбране.
	
	2. Правна лица из тачке 1. подтачка 3) ове одлуке, пре усаглашавања постојећих и доношења нових основа газдовања шумама о томе обавештавају Министарство одбране, ради прибављања предлога о посебним потребама Министарства одбране.
	
	3. Влада, на предлог Министарства одбране, доноси решење о одређивању појединачних шума с посебном наменом за потребе одбране земље.
	
	4. Ова одлука ступа на снагу осмог дана од дана објављивања у „Службеном гласнику Републике Србије”.
	
	
	05 број 80-6361/2011
	
	У Београду, 18. августа 2011. године
	
	Влада
	
	Први потпредседник Владе –
	
	заменик председника Владе,
	
	Ивица Дачић,  
	с.р.

