


	
	Zakon


	
			На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и члана 39. став 14. Уредбе о општим условима за емисију и продају државних хартија од вредности на примарном тржишту („Службени гласник РС”, бр. 100/14, 78/17, 66/18 и 78/18),  
			Влада доноси
			ОДЛУКУ
			о поништењу дела емисије државних хартија од вредности
			„Службени гласник РС“, број 42 од 14. јуна 2019.
			1. Поништава се део емисије државних хартија од вредности Републике Србије у власништву Републике Србије у износу од 8575 комада (словима: осам хиљада петсто седамдесет пет) обвезница, са ознаком ISIN број RSMFRSD41411, укупне номиналне вредности 8.575.000,00 америчких долара, које Република Србија поседује на свом власничком рачуну, по основу Решења Привредног суда у Београду о трећој делимичној деоби бр. 4. Ст. 59/2010 од 17. априла 2019. године.
			2. Поништење дела емисије државних хартија од вредности из тачке 1. ове одлуке врши Централни регистар, депо и клиринг хартија од вредности а.д. Београд на основу ове одлуке.
			3. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 424-5885/2019
			У Београду, 13. јуна 2019. године
			Влада
			Председник,
			Ана Брнабић, с.р.
	

