





На основу члана 47. став 1. Закона о културним добрима
(„Службени гласник Републике Србије”, број 71/94)

Влада Републике Србије доноси



ОДЛУКУ

о утврђивању куће
„Моравка” у Улици Страхиње Симоновића у Ражњу за споменик културе

„Службени гласник
РС”, број 32 од 7.06.2001.







Тачка 1.

Кућа
„Моравка” у Улици Страхиње Симоновића у Ражњу утврђује се за споменик културе.

Тачка 2.

Кућа
„Моравка” у улици Страхиње Симоновића у Ражњу (у даЉем тексту: споменик
културе) налази се на територији општине Ражањ, у Ражњу, у Улици Страхиње
Симоновића број 4, у друштвеној својини, на катастарској парцели број 126 КО
Ражањ.

Споменик
културе је саграђен у првој половини 19. века као приземна грађевина, мањих
димензија. Састоји се из три просторије и трема кога карактеришу плитко
профилисани дрвени стубови, са аркадним луковима. Кућа је приближно квадратне
асиметричне основе са угаоним тремом. Изведена је у бондручном систему,
малтерисана блатним малтером и покривена ћерамидом. Као пример маловарошке
архитектуре прве половине XИX века настале под непосредним утицајем народног
градитеЉства, она одсликава урбану структуру и изглед српске вароши из времена
њиховог формирања након ослобођења од Турака.

Тачка 3.

Заштићена
околина споменика културе обухвата следеће катастарске парцеле: бр. 126, 127/1,
124, 125, 126, 128, 135/1, 135/2, 122, 123/1 КО Ражањ у приватној својини.

Тачка 4.

Утврђују
се следеће мере заштите споменика културе:

1)
очување изворног изгледа са обликом и нагибом крова, оригиналних материјала,
хоризонталног и вертикалног габарита, конструктивних и декоративних елемената;

2)
очување функционалних карактеристика зграде и ентеријера а посебно архитектуре
и декоративне обраде стубова трема и столарије;

3)
ажурно праћење стања објекта у целини и одржавање конструктивно-статичког
система, кровне конструкције и покривача, фасаде, ентеријера и исправности
инсталација у згради.

Тачка 5.

Утврђују
се следеће мере заштите заштићене околине споменика културе:

1)
забрана градње сталних и привремених објеката на катастарској парцели бр. 126
КО Ражањ;

2)
забрана градње објеката који својим габаритом и висином угрожавају споменик
културе;

3)
урбанистичко, хортикултурно и комунално опремање, уређење и редовно одржавање
простора заштићене околине.

Тачка 6.

Ову одлуку објавити
у „Службеном гласнику Републике Србије”.





05
број 633-1883/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р. 



