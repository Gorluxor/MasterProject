


	
	Zakon


	
			На основу члана 152. став 4. и члана 157. став 4. Закона о платним услугама („Службени гласник РС”, бр. 139/14 и 44/18) и члана 59. став 2. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15, 40/15 ‒ одлука УС и 44/18),
			Гувернер Народне банке Србије доноси
			ОДЛУКУ
			о почетном капиталу, капиталу и капиталном захтеву оператора платног система
			"Службени гласник РС", број 99 од 18. децембра 
			2018.
			1. Овом одлуком ближе се уређују елементи и начин израчунавања почетног капитала правног лица из члана 144. став 2. тач. 4) и 5) и став 3. Закона о платним услугама (у даљем тексту: Закон), начин израчунавања капитала и капиталног захтева оператора платног система (у даљем тексту: оператор), као и начин и рокови извештавања о капиталу и капиталном захтеву.
			2. На елементе почетног капитала и капитала утврђене овом одлуком сходно се примењују прописи којима се уређује правни положај (оснивање, правна форма и др.) оператора, односно прописи којима се уређују контни оквир и садржина рачуна у контном оквиру за тог оператора.
			Почетни капитал
			3. Правно лице из члана 144. став 2. тач. 4) и 5) и став 3. Закона које подноси захтев за давање дозволе рад платног система дужно је да, у току поступка давања ове дозволе, као и на дан пријема решења Народне банке Србије о давању те дозволе, има почетни капитал који не може бити мањи од 1.000.000 евра у динарској противвредности према званичном средњем курсу.
			Елементе почетног капитала лица из става 1. ове тачке чине: 
			1) основни капитал;
			2) резерве;
			3) нераспоређени добитак;
			4) откупљене сопствене акције, као одбитна ставка;
			5) нереализовани губици по основу хартија од вредности и других компоненти осталог свеобухватног резултата, као одбитна ставка;
			6) губитак, као одбитна ставка.
			Капитал и капитални захтев оператора 
			4. Структуру капитала оператора чине: 
			1) основни капитал; 
			2) резерве;
			3) 50% износа ревалоризационих резерви по основу ревалоризације нематеријалне имовине, некретнина, постројења и опреме;
			4) 50% износа нереализованих добитака по основу хартија од вредности и других компоненти осталог свеобухватног резултата;
			5) нераспоређени добитак;
			6) откупљене сопствене акције, као одбитна ставка;
			7) нереализовани губици по основу хартија од вредности и других компоненти осталог свеобухватног резултата, као одбитна ставка;
			8) губитак, као одбитна ставка.
			5. Износ капиталног захтева оператора представља 10% свих прихода оператора остварених по основу управљања радом појединачног платног система (нпр. провизије, накнаде и др.).
			6. Начин израчунавања почетног капитала, капитала и капиталног захтева оператора приказан је у Прилогу 1, који је одштампан уз ову одлуку и њен је саставни део.
			7. Податке за потребе израчунавања капитала и капиталног захтева утврђене овом одлуком оператор сачињава и исказује у финансијским извештајима и одвојеним рачуноводственим подацима које доставља Народној банци Србије у складу с чланом 162. Закона.
			8. Оператор је дужан да, на захтев Народне банке Србије, састави и достави извештај у писменој форми који садржи податке о капиталу и капиталном захтеву израчунатим на начин утврђен у Прилогу 1 ове одлуке према стању на дан и у року које утврди Народна банка Србије.
			9. Даном почетка примене ове одлуке престаје да важи Одлука о почетном капиталу и минималном капиталу оператора платног система („Службени гласник РС”, број 49/15).
			10. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 17. марта 2019. године.
			О. број 19
			У Београду, 14. децембра 2018. године
			Гувернер
			Народне банке Србије,
			др Јоргованка Табаковић, с.р.
			Прилог 1
			Израчунавање почетног капитала оператора
			(у хиљадама динара)
			
				
					
					
					
				
				
					
						
							Редни број
						
						
							Пословно име правног лица из тачке 3. ове одлуке
						
						
							Вредност
						
					
					
						
							Почетни капитал1 (динарска противвредност)
						
						
					
					
						
							1.
						
						
							Основни капитал
						
						
					
					
						
							2.
						
						
							Резерве 
						
						
					
					
						
							3.
						
						
							Нераспоређени добитак 
						
						
					
					
						
							4.
						
						
							Откупљене сопствене акције
						
						
					
					
						
							5.
						
						
							Нереализовани губици по основу хартија од вредности и других компоненти осталог свеобухватног резултата
						
						
					
					
						
							6.
						
						
							Губитак
						
						
					
					
						
							7.
						
						
							Почетни капитал (1+2+3-4-5-6)
						
						
					
				
			
			1	Износ почетног капитала оператора из тачке 3. ове одлуке.
			Израчунавање капитала и капиталног захтева оператора
			Капитал
			(у хиљадама динара)
			
				
					
					
					
				
				
					
						
							Редни број
						
						
							Пословно име оператора
						
						
							Вредност
						
					
					
						
							1.
						
						
							Основни капитал
						
						
					
					
						
							2.
						
						
							Резерве 
						
						
					
					
						
							3.
						
						
							Ревалоризационе резерве по основу ревалоризације нематеријалне имовине, некретнина, постројења и опреме (50% износа)
						
						
					
					
						
							4.
						
						
							Нереализовани добици по основу хартија од вредности и других компоненти осталог свеобухватног резултата (50% износа)
						
						
					
					
						
							5.
						
						
							Нераспоређени добитак
						
						
					
					
						
							6.
						
						
							Откупљене сопствене акције
						
						
					
					
						
							7.
						
						
							Нереализовани губици по основу хартија од вредности и других компоненти осталог свеобухватног резултата
						
						
					
					
						
							8.
						
						
							Губитак
						
						
					
					
						
							9.
						
						
							Капитал (1+2+3+4+5-6-7-8)
						
						
					
				
			
			Капитални захтев
			(у хиљадама динара)
			
				
					
					
				
				
					
						
							1. Назив платног система:
						
						
					
					
						
							1.1. Укупни приходи по основу управљања радом платног система 1. 
						
						
					
					
						
							2. Назив платног система:
						
						
					
					
						
							2.1. Укупни приходи по основу управљања радом платног система 2. 
						
						
					
					
						
							А. Укупни приходи (1.1. + 2.1.)
						
						
					
					
						
							Б. Капитални захтев (10% од износа из А.)
						
						
					
				
			
			Напомена: Износ капиталног захтева оператора који обавља и друге пословне активности израчунава се само за део његовог пословања који се односи на управљање радом платног система.
	

