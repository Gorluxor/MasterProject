


	
	Zakon


	
				Редакцијски пречишћен текст
				
				
				На основу члана 12. став 1. Закона о инспекцијском надзору („Службени гласник РС”, број 36/15), члана 62. Закона о државној управи („Службени гласник РС”, бр. 79/05, 101/07, 95/10 и 99/14), члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),
				Влада доноси
				ОДЛУКУ
				о образовању Координационе комисије
				"Службени гласник РС", бр. 83 од 15. септембра 
				2017, 106 од 24. новембра 2017, 26 од 5. априла 2019.
				1. За усклађивање, односно координацију инспекцијског надзора у Републици Србији образује се Координациона комисија.
				2. Послови и задаци Координационе комисије, којима се обезбеђује вршење обухватнијег и делотворнијег инспекцијског надзора и избегавање преклапања и непотребног понављања надзора, поред послова утврђених Законом о инспекцијском надзору, јесу:
				1) да разматра и даје мишљење на предлоге планова инспекцијског надзора, које достављају инспекције;
				2) да објављује на својој интернет страници информације о свим носиоцима послова инспекцијског надзора, а нарочито податке о њиховим надлежностима, адресама, телефонима и адресама електронске поште, као и о њиховим руководиоцима;
				3) да предузима одговарајуће активности у вези са обраћањем подносиоца притужбе који је незадовољан радом инспекције у складу са чланом 52. Закона о инспекцијском надзору; 
				4) да разматра извештај о раду унутрашње контроле инспекције;
				5) да сарађује са Канцеларијом за информационе технологије и електронску управу на успостављању jeдинствeнoг инфoрмaциoнoг систeмa за вршење инспекцијског надзора. 
				3. Координациону комисију чини председник, заменик председника и 15 чланова.
				Председник Координационе комисије је министар надлежан за послове државне управе, а заменик председника је државни секретар у министарству надлежном за послове државне управе.
				Председник Координационе комисије руководи њеним радом, усклађује рад чланова, сазива и води седнице Координационе комисије.
				Председника Координационе комисије за време његове одсутности или спречености замењује заменик председника Координационе комисије.
				Чланове Координационе комисије чине представници министарстава и посебних организација која имају утврђене надлежности у области инспекцијског надзора.
				Члана Координационе комисије за време његове одсутности или спречености замењује заменик члана.
				4. За председника и заменика председника Координационе комисије именују се:
				1) Бранко Ружић, министар државне управе и локалне самоуправе;
				2) Зоран Касаловић, државни секретар у Министарству државне управе и локалне самоуправе.
				5. За чланове Координационе комисије именују се:
				1) Ненад Шаркоћевић, директор – 
				главни управни инспектор, Управни инспекторат, Министарство 
				државне управе и локалне самоуправе;
				2) Ненад Кртолица, вршилац дужности помоћника директора Пореске управе, Сектор за контролу у Министарству финансија;
				3) Вера Божић Трефалт, вршилац 
				дужности помоћника министра, Сектор туристичке инспекције, 
				Министарство трговине, туризма и телекомуникација;
				4) Стеван Ђуровић, вршилац дужности помоћника директора Инспектората за рад, Министарство за рад, запошљавање, борачка и социјална питања;
				5) Лепосава Сојић, вршилац дужности помоћника министра грађевинарства, саобраћаја и инфраструктуре;
				6) Зоран Ивановић, начелник 
				Одељења ветеринарске инспекције, Управа за ветерину, 
				Министарство пољопривреде, шумарства и водопривреде;
				7) Жељко Пантелић, помоћник министра заштите животне средине;
				8) др Горан Стаменковић, вршилац 
				дужности помоћника министра, Сектор за инспекцијске послове, 
				Министарство здравља;
				9) Мирјана Јаковљевић, републички спортски инспектор, Министарство омладине и спорта;
				10) др Иван Зарев, начелник Управе за превентивну заштиту у Министарству унутрашњих послова;
				11) Јасмина Јовановић, вршилац 
				дужности помоћника министра просвете, науке и технолошког 
				развоја;
				12) Бранко Илић, начелник Одељења за електроенергетску инспекцију у Министарству рударства и енергетике;
				13) Jелица Трнинић Шишовић, шеф Одсека за нормативне, правне и студијско-аналитичке послове у Министарству привреде;
				14) Наталија Павловић Шиниковић, 
				помоћник министра, Сектор за развој добре управе, Министарство 
				државне управе и локалне самоуправе;
				15) Југослав Стојиљковић, Канцеларија за информационе технологије и електронску управу.
				*Службени гласник РС, број 106/2017
				**Службени гласник РС, број 26/2019
				6. За заменике чланова Координационе комисије именују се:
				1) Весна Богићевић, управни 
				инспектор-координатор, Управни инспекторат, Министарство државне 
				управе и локалне самоуправе;
				2) Снежана Лојаничић, начелник у 
				Сектору за контролу Пореске управе, Министарство финансија;
				3) Лидија Стојановић, помоћник 
				министра, Сектор тржишне инспекције, Министарство трговине, 
				туризма и телекомуникација;
				4) Маја Илић, начелник Одељења за студијско-аналитичке послове у Инспекторату за рад, Министарство за рад, запошљавање, борачка и социјална питања;
				5) Маја Матија Ристић, вршилац 
				дужности секретара Министарства грађевинарства, саобраћаја и 
				инфраструктуре;
				6) Ненад Милојевић, начелник Одељења фитосанитарне инспекције Управе за заштиту биља, Министарство пољопривреде, шумарства и водопривреде; 
				7) Оливера Топалов, начелник Одељења за индустрију у Министарству заштите животне средине;
				8) Светлана Мијатовић, начелник 
				Одељења за санитарну инспекцију, Сектор за инспекцијске послове, 
				Министарство здравља;
				9) Владета Терзић, шеф Одсека за инспекцијске послове у спорту у Министарству омладине и спорта;
				10) Драгана Радосављевић, 
				помоћник начелника Управе за превентивну заштиту, Министарство 
				унутрашњих послова;
				11) Катарина Жугић Јовановић, шеф одсека Сектор за инспекцијске послове у Министарству просвете, науке и технолошког развоја;
				12) Урош Ђурђевић, начелник Одељења за инспекцију опреме под притиском у Министарству рударства и енергетике;
				13) Славица Нинковић, руководилац Групе за унапређење пословног окружења и развој задруга и занатства у Министарству привреде;
				14) Љиљана Величковић Томић, самостални саветник у Сектору за развој добре управе у Министарству државне управе и локалне самоуправе;
				15) Драгана Живковић Јовановић, Канцеларија за информационе технологије и електронску управу.
				*Службени гласник РС, број 106/2017
				**Службени гласник РС, број 26/2019
				7. Координациона комисија доноси пословник о свом раду, којим се ближе уређују питања од значаја за њен рад.
				8. Координациона комисија подноси Влади годишњи извештај о раду најкасније до 31. јануара текуће године за претходну годину, као и ванредне извештаје по потреби. Извештаји се објављују на интернет страници.
				9. Координациона комисија донеће пословник о раду у року од 15 дана од дана ступања на снагу ове одлуке.
				10. Ступањем на снагу ове одлуке престаје да важи Одлука о образовању Координационе комисије („Службени гласник РС”, број 81/16).
				11. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-8767/2017
				У Београду, 14. септембра 2017. године
				Влада
				Председник,
				Ана Брнабић, с.р.
	

