





На основу члана 9. став 1. Закона о основној школи („Службени
гласник РС”, бр. 50/92, 53/93, 67/93, 48/94, 66/94 и 22/2002),

Влада Републике Србије доноси





ОДЛУКУ

О ОСНИВАЊУ ОСНОВНЕ ШКОЛЕ
„ЋИРИЛО И МЕТОДИЈЕ” У БЕОГРАДУ

"Службени 
гласник РС", број 37 од 28. јуна 2002.





Члан 1.

Оснива
се Основна школа „Ћирило и Методије” у општини Звездара, за обављање делатности
у области основног образовања и васпитања.

Члан 2.

Основна
школа ће пословати под називом: „Основна школа „Ћирило и Методије”.

Седиште
Основне школе „Ћирило и Методије” (у даљем тексту: Школа) је у Београду, улица Учитељска
број 58.

Члан 3.

На
оснивање, организацију и рад Школе примењују се прописи о јавним службама и основној
школи.

Члан 4.

Средства
за почетак рада и обављање делатности Школе обезбеђују се у складу са законом.

Члан 5.

Школа
почиње са радом и остварује наставни план и програм од првог до осмог разреда основне
школе, почев од школске 2002/2003. године.

Наставни
план и програм остварује се на српском језику.

Члан 6.

До
конституисања школског одбора Влада Републике Србије образује привремени школски
одбор који има девет чланова.

Члан 7.

Привремени
школски одбор:

1)
донеће статут Школе до 1. септембра 2002. године,

2)
донеће годишњи програм рада Школе,

3)
обављаће и друге послове из надлежности школског одбора утврђене законом.

Привремени
школски одбор престаје са радом када оснивач именује школски одбор у складу са законом.

Члан 8.

До
именовања директора Школе његове послове ће обављати и вршити његова овлашћења вршилац
дужности директора Школе кога ће именовати министар просвете и спорта.

Члан 9.

Општи
акти Школе донеће се у року од 30 дана од дана доношења статута Школе.

Члан 10.

Ученици
Основне школе „Милош Матијевић Мрша” и ученици Основне школе „Ћирило и Методије”,
који су уписани, односно започели основно образовање у тим школама наставиће стицање
основног образовања у Школи „Ћирило и Методије”, у улици Учитељска број 58.

Члан 11.

Ова одлука ступа на снагу
осмог дана од дана објављивања у „Службеном гласнику Републике Србије”.





05
број 022-9306/2002

У
Београду, 22. јуна 2002. године

Влада
Републике Србије

Потпредседник,

Јожеф
Каса, с.р.



