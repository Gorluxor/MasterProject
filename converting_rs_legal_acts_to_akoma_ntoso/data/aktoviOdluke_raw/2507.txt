


	
	Zakon


	
			
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ 
			о образовању Радне групе за израду Нацрта закона о Меморијалном центру „Старо сајмиште”
			"Службени гласник РС", број 34 од 17. маја 2019.
			1. Образује се Радна група за израду Нацрта закона о Меморијалном центру „Старо сајмиште” (у даљем тексту: Радна група).
			2. Задатак Радне групе је да припреми и изради Нацрт закона о Меморијалном центру „Старо сајмиште” са образложењем.
			3. У Радну групу именују се:
			1) за председника:
			– Асја Драча Мунтеан, в.д. помоћника министра културе и информисања;
			2) за заменика председника:
			–  Игор Јовичић, в.д. секретара Министарства културе и информисања;
			3) за чланове:
			(1) Његово Преосвештенство Епископ пакрачко-славонски господин Јован;
			(2) Саша Дујовић, самостални саветник у Министарству за рад, запошљавање, борачка и социјална питања;
			(3) Милица Ђурић, Шеф Одсека у Сектору за пензијско инвалидско осигурање и борачко инвалидску заштиту у Министарству за рад, запошљавање, борачка и социјална питања;
			(4) Ана Обрадовић, самостални саветник у Републичкој дирекцији за имовину Републике Србије;
			(5) Татјана Парпура, в.д. заменик начелника Градске управе града Београда и Секретар Секретаријата за имовинско правне послове града Београда;
			(6) Татјана Бојић Јурић, самостални саветник у Министарству културе и информисања;
			 (7) Биљана Стојановић, виши саветник у Министарству просвете, науке и технолошког развоја.
			4. За секретара Радне групе именује се Милош Гајић, саветник у Министарству културе и информисања.
			5. У раду Радне групе могу учествовати и представници других органа и организација, као и друга стручна лица.
			6. Председник, заменик председника, чланови и секретар Радне групе, као и друга ангажована лица немају право на накнаду за рад у Радној групи.
			7. Стручну и административно-техничку потпору Радној групи пружа Министарство културе и информисања.
			8. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-4650/2019
			У Београду, 16. маја 2019. године
			Влада
			Председник,
			Ана Брнабић, с.р.
	

