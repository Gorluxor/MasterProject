





На
основу члана 22. став 1. Уредбе о начелима за унутрашње уређење и систематизацију
радних места у министарствима, посебним организацијама и службама Владе („Службени
гласник РС”, број 23/06), 

Влада
доноси





ОДЛУКУ

о оснивању Координационог
тела за сузбијање и искорењивање авијарне инфлуенце у Републици Србији

„Службени
гласник РС“, број 27 од 31. марта 2006.





1.
Оснива се Координационо тело за сузбијање и искорењивање авијарне инфлуенце у Републици
Србији (у даљем тексту: Координационо тело).



2.
Задатак Координационог тела је да усмерава активности ради прибављања финансијске
и техничке помоћи од стране донатора, а у циљу сузбијања и искорењивања авијарне
инфлуенце у Републици Србији.



3.
У Координационо тело се именују: 

1)
за председника: 

–
Мирољуб Лабус, потпредседник Владе;

2)
за чланове:

–
Ивана Дулић-Марковић, министар пољопривреде, шумарства и водопривреде;

–
др Томица Милосављевић, министар здравља;

–
Милан Париводић, министар за економске односе са иностранством.



4.
Координационо тело надлежном одбору Владе подноси извештаје о раду сваких 30 дана
и Влади сваких 90 дана.



5.
Стручне и административне послове за потребе Координационог тела обављаће Министарство
пољопривреде, шумарства и водопривреде – Управа за ветерину.



6.
Ова одлука ступа на снагу наредног дана од дана објављивања у „Службеном гласнику
Републике Србије”.



05 број 02-1529/2006

У Београду, 29. марта 2006. године

Влада

Потпредседник,

Мирољуб Лабус, с.р.



