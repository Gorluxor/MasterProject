


	
	Zakon

	


	
			На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
			Влада доноси
			ОДЛУКУ 
			о изради Просторног плана подручја посебне намене државног пута IБ реда, деоница Борча–Зрењанин са елементима детаљне регулације
			"Службени гласник РС", број 23 од 23. марта 
			2018.
			1. Приступа се изради Просторног плана подручја посебне намене државног пута IБ реда, деоница Борча–Зрењанин са елементима детаљне регулације (у даљем тексту: Просторни план).
			2. Оквирна граница Просторног плана обухвата делове територија градова: Београда и Зрењанина.
			На територији града Београда обухвата целе катастарске општине: Борча, Комарева Хумка, Ковилово, Лепушница и Бесни Фок.
			На територији града Зрењанина обухвата целе катастарске општине: Чента, Перлез, Стајићево, Ечка, Зрењанин III и Зрењанин I.
			Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
			Коначна граница обухвата Просторног плана биће дефинисана Нацртом Просторног плана.
			3. Услови и смернице планских документа вишег реда и развојних стратегија за израду Просторног плана садржани су у:
			1) Закону о Просторном плану Републике Србије од 2010. до 2020. године („Службени гласник РС”, број 88/10);
			2) Регионалном просторном плану Аутономне покрајине Војводине („Службени лист АПВ”, број 22/11);
			3) Регионалном просторном плану административног подручја града Београда („Службени лист града Београда”, бр. 10/04, 57/09 и 38/11);
			4) Протоколу о сарадњи између Републике Србије – Министарства грађевинарства, саобраћаја и инфраструктуре и Аутономне покрајине Војводине – Покрајинска влада на пословима припреме пројеката изградње брзе саобраћајнице – државног пута IБ реда број 12, Нови Сад – Зрењанин и државног пута IБ реда број 13, Зрењанин–Борча.
			Списак расположивих подлога за планско подручје дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
			Израда Просторног плана биће заснована на планској, студијској, техничкој и другој документацији, резултатима досадашњих истраживања, важећим документима у Републици Србији.
			4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и другој законодавној регулативи.
			5. Визија и дугорочни циљ развоја доношења Просторног плана је обезбеђење просторних услова за остваривање посебне намене подручја, тј. за изградњу брзе саобраћајнице државног пута IБ реда број 13, Зрењанин–Борча.
			6. Концептуални оквир планирања, коришћења, уређења и заштите планског подручја заснива се на обезбеђењу услова за изградњу брзе саобраћајнице државног пута IБ реда број 13, Зрењанин–Борча.
			Израдом Просторног плана, створиће се одговарајући плански основ у смислу директног спровођења издавањем локацијских услова у складу са законом. 
			7. Рок за израду Нацрта Просторног плана је 12 месеци од дана ступања на снагу ове одлуке.
			8. Средства за израду Просторног плана обезбедиће Министарство грађевинарства, саобраћаја и инфраструктуре и Покрајински секретаријат за урбанизам и заштиту животне средине. Оквирна процена финансијских средстава износи око 22.000.000,00 динара са ПДВ-ом.
			9. Носилац израде Просторног плана је Министарство грађевинарства, саобраћаја и инфраструктуре.
			Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
			10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде. 
			Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
			11. Нацрт Просторног плана биће изложен на јавни увид у трајању од 30 дана у зградама јединица локалних самоуправа које су у обухвату Просторног плана.
			12. Одлука о изради Стратешке процене утицаја Просторног плана подручја посебне намене државног пута IБ реда, деоница Борча – Зрењанин са елементима детаљне регулације на животну средину („Службени гласник РС”, број 7/18), чини саставни део ове одлуке.
			13. Број примерака Просторног плана биће утврђен посебним актом Владе којим се утврђује Просторни план.
			14. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 350-2703/2018
			У Београду, 22. марта 2018. године
			Влада
			Председник,
			Ана Брнабић, с.р.
			
			ПРИЛОГ 2
			Списак подлога за подручје Просторног плана достављен од стране Републичког геодетског завода
			Град Београд
			Планови катастра непокретности
			
				
					
						
							Ред.
							број
						
						
							Катастарска  општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Бесни Фок
						
						
							ДКП – векторски формат
						
						
						
					
					
						
							2.
						
						
							Борча
						
						
							ДКП – векторски формат
						
						
						
					
					
						
							3.
						
						
							Ковилово
						
						
							ДКП – векторски формат
						
						
						
					
					
						
							4.
						
						
							Комарева Хумка
						
						
							ДКП – векторски формат
						
						
						
					
					
						
							5.
						
						
							Лепушница
						
						
							ДКП – векторски формат
						
						
						
					
				
			
			Град Зрењанин 
			Планови катастра непокретности
			
				
					
						
							Ред.
							број
						
						
							Катастарска  општина
						
						
							Врста плана
						
						
							Размера
						
						
							Број дет. листова
						
					
					
						
							1.
						
						
							Ечка
						
						
							аналогни план 
						
						
						
					
					
						
							2.
						
						
							Зрењанин I
						
						
							аналогни план
						
						
						
					
					
						
							3.
						
						
							Зрењанин III
						
						
							ДКП – векторски формат
						
						
						
					
					
						
							4.
						
						
							Перлез
						
						
							ДКП – векторски формат
						
						
						
					
					
						
							5.
						
						
							Стајићево
						
						
							аналогни план
						
						
						
					
					
						
							6.
						
						
							Чента
						
						
							ДКП – векторски формат
						
						
						
					
				
			
	

