



На основу члана 47. став 1. Закона о културним добрима
(„Службени гласник Републике Србије”, број 71/94),

Влада Републике Србије доноси





ОДЛУКУ

О УТВРЂИВАЊУ КАПЕЛЕ
РАДИЋ У СУБОТИЦИ ЗА СПОМЕНИК КУЛТУРЕ

„Службени гласник
РС”, број 5 од 17. II 2000.

Тачка 1.

Капела Радић у Суботици, утврђује се за споменик
културе.

Тачка 2.

Капела Радић у Суботици, са покретним стварима у њој
које су од посебног културног и историјског значаја (у даљем тексту: споменик
културе), налази се на територији општине Суботица, у Суботици, у улици
Грабовачкој бб, у приватној својини, на катастарској парцели број 19521 КО
Стари град, Суботица.

Споменик културе, посвећен Силаску св. Духа, изграђен
је 1868. године из Задужбине Тимотија и Марије Радић. То је мања једнобродна
црквена грађевина, правоугаоне основе са полукружном апсидом на истоку. Грађена
је у класицистичком стилу. Унутрашњост је осликана „светло плавим звезданим
небом”. Резбарију иконостасне преграде извео је 1901. године Имре Ујвари,
столар из Суботице. Иконе изведене техником уља на платну рад су непознатог
аутора.

Споменик културе представља један од најзначајнијих
помена на српске народне добротворе Тимотија и Марију Радић, роћену Манојловић,
и њихове синове Душана и Јована, чија је задужбина допринела развитку културних
и просветних прилика суботичког краја.

Тачка 3.

Заштићену околину споменика културе сачињава
катастарска парцела број 19521 КО Стари град Суботица, у приватној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) ажурно праћење стања и одржавање
конструктивно-статичког система, кровног покривача, свих фасада, ентеријера и
исправности инсталација на споменику културе;

3) задржавање сакралне функције;

4) постављање електричних инсталација;

5) постављање унутрашњег и спољашњег осветљења;

6) инсталирање громобранских уређаја и уређаја за
заштиту од пожара.

Тачка 5.

Утврђују се следећа мера заштите заштићене околине
споменика културе:

– урбано, комунално и хортикултурно опремање, уређење,
одржавање и коришћење заштићене околине споменика културе.

Тачка 6.

Ову одлуку објавити у „Службеном гласнику Републике
Србије”.



05 број 633-4724/99

У Београду, 25. јануара
2000. године

Влада Републике Србије

Потпредседник,

проф. др Милован Бојић,
с.р. 



