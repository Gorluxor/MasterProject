


	
	Zakon


	
			На основу члана 48. став 1. тачка 3. подтачка 1. Статута Привредне коморе Србије („Службени гласник РС”, брoj 39/16), а у вези са Закључком Владе Републике Србије 05 број 337-4653/2016 од 17. маја 2016. године и Решењем министра за рад, запошљавање, борачка и социјална питања број 119-01-16/2016-02 од 22. јуна 2016. године,
			Управни одбор Привредне коморе Србије, на седници одржаној 11. октобра 2019. године, доноси
			ОДЛУКУ
			о начину распоређивања утврђеног максималног броја деташираних радника на послодавце са територије Републике Србије
			
			"Службени гласник РС", број 74 од 18. октобра 2019.
			I. ОСНОВНЕ ОДРЕДБЕ
			Члан 1.
			Овом одлуком утврђује се начин распоређивања утврђеног максималног броја деташираних радника у Савезну Републику Немачку на послодавце са територије Републике Србије (у даљем тексту: контингент), у складу са Споразумом између Савезног извршног већа Скупштине Социјалистичке Федеративне Републике Југославије и Владе Савезне Републике Немачке о упућивању југословенских радника организација удруженог рада из Социјалистичке Федеративне Републике Југославије и запошљавању у Савезној Републици Немачкој, на основу уговора о извођењу радова („Службени лист СФРЈ – Међународни уговори”, брoj 11/89), (у даљем тексту: Споразум).
			Члан 2.
			Привредна комора Србије (у даљем тексту: Комора) обавља следеће послове:
			− врши распоређивање контингента, 
			− води евиденцију о расподели контингента, 
			− контролише коришћење додељеног контингента и 
			− пружа бесплатне информације и стручну помоћ послодавцима ради што веће искоришћености контингента.
			Члан 3.
			Стручне и административне послове у вези са реализацијом ове одлуке обавља организациона јединица надлежна за послове деташмана (у даљем тексту: надлежна организациона јединица).
			Члан 4.
			Надлежна организациона јединица је дужна да:
			− размотри захтеве привредних субјеката за доделу деташмана; 
			− припреми сагласност за доделу контингента запослених по основу уговора о извођењу радова у Савезној Републици Немачкој, по појединачном захтеву привредног субјекта за доделу деташмана, које издају овлашћена лица Коморе;
			− доставља председнику Коморе извештаје о активностима на спровођењу ове одлуке.
			Својеручни потписи лица овлашћених за издавање Сагласности за доделу деташмана (у даљем тексту: Сагласност), као и отисци печата које користи Комора на Сагласностима, депонују се у складу са захтевима надлежних органа Савезне Републике Немачке.
			Члан 5.
			Представништво Коморе у Савезној Републици Немачкој, са седиштем у Франкфурту, пружа стручну помоћ и подршку послодавцима у обављању потребних процедура у Савезној Републици Немачкој.
			II. НАЧИН РАСПОДЕЛЕ
			Члан 6.
			Комора је дужна да, по добијању информације о утврђивању годишњег контингента и његове структуре, односно потконтингената по номенклатури Савезне републике Немачке, за наредну деташманску годину која почиње 1. октобра текуће године, о томе обавести привредне субјекте. 
			Обавештење из става 1. овог члана обавезно садржи следеће информације:
			− поделу на потконтингенте по делатностима;
			− одредбе о праву учешћа привредних субјеката из Републике Србије у расподели контингента;
			− услове и критеријуме које привредни субјекти морају да испуне за учешће у расподели контингента;
			− попис документације и података које је привредни субјект дужан да достави уз захтев за доделу деташмана.
			Обавештење из става 1. овог члана објављује се на порталу Коморе.
			Члан 7.
			За учешће у расподели контингента може да се пријави привредни субјект који испуњава следеће услове:
			− има седиште у Републици Србији;
			− регистрован је за обављање делатности за које се распоређује контингент и
			− има регистровано представништво/пословну јединицу у Савезној Републици Немачкој, односно има потврду надлежног органа у Савезној Републици Немачкој да је покренуло поступак отварања представништва/пословне јединице.
			Привредни субјект из става 1. овог члана мора да испуни следеће критеријуме за добијање Сагласности:
			1) да има минимум два финансијска извештаја предата Агенцији за привредне регистре;
			2) да од укупног пословног прихода има минимум 10% оствареног пословног прихода у Републици Србији;
			3) да му рачун није био у блокади дуже од 14 дана непрекидно у периоду од годину дана пре подношења захтева за доделу деташмана и
			4) да упућује на рад у иностранство максимално 90% од укупног броја запослених.
			Привредном субјекту из става 1. овог члана може бити расподељено максимално 20% од укупног контингента у току једне деташманске године.
			Члан 8.
			Сагласност се издajе нa зaхтeв приврeднoг субјекта у писаном облику. 
			Обрасци зaхтeва из стaвa 1. oвoг члaнa се објављују на порталу Коморе, а захтев се пoднoси Кoмoри нa jeдaн oд слeдeћих нaчинa: 
			− у пaпирнoм oблику, свojeручнo пoтписaн oд стрaнe oвлaшћeнoг лицa пoднoсиoцa зaхтeвa; 
			− eлeктрoнским путeм у oблику дигитaлнo пoтписaнoг дoкумeнтa, у склaду сa зaкoнoм кojим сe урeђуjу услoви и нaчин пoступaњa сa eлeктрoнским дoкумeнтoм. 
			Члан 9.
			Уз зaхтeв из члaнa 8. oвe oдлуке прилаже се следећа документација:
			1. За издавање нове Сагласности:
			− фoтoкoпиjа угoвoрa o извoђeњу рaдoвa нa нeмaчкoм jeзику сa прeвoдoм нa српски jeзик, оверена од стране овлашћеног судског тумача за немачки језик;
			− фoтoкoпиjа дoкaзa o oтвoрeнoм представништву/пoслoвнoj jeдиници у Савезној Републици Нeмaчкoj.
			2. За издавање дупликата Сагласности:
			− оригинал изјаве на меморaндуму приврeднoг субjeктa, пoтписaна oд лица oвлaшћeнoг за заступање привредног субјекта о крађи, нестанку или уништењу Сагласности, уколико се документација подноси у папирном облику.
			3. За издавање Сагласности услед промењених околности реализације основног уговора:
			− фoтoкoпиjа угoвoрa o извoђeњу рaдoвa нa нeмaчкoм jeзику сa прeвoдoм нa српски jeзик, оверена од стране овлашћеног судског тумача за немачки језик;
			− фотокопија документације која потврђује промењене околности реализације основног уговора, са преводом на српски језик, оверена од стране овлашћеног судског тумача за немачки језик;
			− фoтoкoпиjа дoкaзa o oтвoрeнoм представништву/пoслoвнoj jeдиници у Савезној Републици Нeмaчкoj.
			Прилози уз захтев из члана 8. ове одлуке достављају се у истом облику као и захтев. 
			Комора по потреби може тражити достављање додатне документације.
			Уколико привредни субјект жели да одустане од поднетог захтева из члана 8. ове одлуке, дужан је да достави изјаву о томе уз навођење рaзлoга oдустajaњa. 
			Изјава из става 4. овог члана доставља се у истом облику као и захтев. 
			Члан 10.
			Сагласност и потврда о садржини плана динамике извођења радова (у даљем тексту: Потврда) издају се у папирном облику.
			Сагласност обавезно садржи: 
			− назив и адресу послодавца из Србије, као и иностраног партнера;
			− место извођења радова; 
			− време извођења радова (почетак и завршетак); 
			− број радника и месеци. 
			Сагласност може садржати и везу са претходно издатом Сагласношћу.
			Дупликат Сагласност обавезно садржи следећу напомену на српском и немачком језику: „DUPLIKAT”/„DUPLIKAT”.
			Сагласност се издаје на заштићеном обрасцу одштампаном у Народној банци Србије – Завод за израду новчаница и кованог новца, Топчидер.
			Потврда обавезно садржи: 
			− број Сагласности; 
			− план динамике; 
			− назив и адресу послодавца из Србије;
			− место извођења радова и 
			− време извођења радова (почетак и завршетак). 
			Сагласност и Потврда обавезно садрже печат и потпис овлашћеног лица Коморе. 
			Привредни субјект има право да започне са коришћењем додељеног броја деташираних радника најкасније у року од три месеца од дана издавања Сагласности.
			Члан 11.
			Укoликo зaхтeв из члана 8. ове одлуке ниje кoмплeтaн или сe нa oснoву прилoжeнe дoкумeнтaциje нe мoжe утврдити тaчнoст наведених пoдaтaкa, пoднoсилaц зaхтeвa сe пoзивa дa зaхтeв уреди у примeрeнoм рoку, кojи нe мoжe бити краћи од осам дана. 
			Уколико подносилац захтева не уреди захтев у остављеном року, захтeв ћe сe смaтрaти неуредним и кao тaкaв ћe бити oдбaчeн.
			Члан 12.
			Сагласност се издaje у рoку од 15 радних дaнa oд дaнa приjeмa зaхтeвa.
			Kомора доноси решење о одбијању захтева уколико подносилац захтева не испуњава услове или критеријуме из члана 7. ст. 1–2. ове одлуке, као и уколико је у текућој деташманској години извршено распоређивање контингента.
			Против решења из става 2. овог члана може се уложити правно средство, у складу са одредбама закона којим је регулисано поступање у управним стварима. 
			O правном средству одлучује посебна комисија коју образује и њен рад уређује председник Коморе.
			III. ВОЂЕЊЕ ЕВИДЕНЦИЈЕ О РАСПОДЕЛИ КОНТИНГЕНТА И КОНТРОЛА ЊЕГОВОГ КОРИШЋЕЊА
			Члан 13.
			Надлежна организациона јединица води евиденцију о расподели и врши контролу коришћења контингента, тако да одобрени контингент на годишњем нивоу, на просечном месечном нивоу и по делатностима не буде прекорачен.
			Контрола коришћења контингента врши се на основу извештаја надлежних органа Савезне Републике Немачке, а имајући у виду и одобрени контингент за текућу деташманску годину, део контингента који се односи на грађевинарство и део контингента који се односи на остале делатности.
			Уколико у току деташманске године буде извршена расподела контингента, Комора ће обуставити издавање Сагласности за нове уговоре и измене важећих уговора у смислу повећања обима радова и повећања броја запослених.	
			Изузетно од става 3. овог члана, привредним субјектима којима је Савезна агенција за рад у Штутгарту одобрила продужетак радова у трајању од месец дана, Комора може, након истека тог периода, издати Сагласност за продужетак радова у трајању од највише два месеца.
			Надлежна организациона јединица сачињава извештај о распоређивању контингента за претходну деташманску годину. 
			Извештај из става 6. овог члана доставља се министарству надлежном за рад, најкасније до 30. новембра текуће године за претходну деташманску годину. 
			IV. ЗАВРШНЕ ОДРЕДБЕ
			Члан 14.
			У циљу спровођења Споразума, Комора сарађује са надлежним органима Савезне Републике Немачке, ради сагледавања могућности повећања контигената и решавања практичних спорних питања у вези са распоређивањем контингента.
			Члан 15.
			Комора чува документацију у вези са реализацијом ове одлуке у складу са прописима којима се уређује канцеларијско пословање.
			Члан 16.
			Ова одлука ступа на снагу и примењује се осмог дана од дана објављивања у „Службеном гласнику Републике Србије”, осим одредбе члана 7. став 2. тачка 2), која се примењује од 1. марта 2020. године.
			Ступањем на снагу ове одлуке престаје да важи Одлука о распоређивању утврђеног максималног броја деташираних запослених из Републике Србије у Савезну Републику Немачку 14.03.1 број 1/621 од 22. октобра 2018. године и 14.03 број 1/16 од 21. августа 2019. године.
			02.01 број 10/22
			У Београду, 11. октобра 2019. године
			Привредна комора Србије
			Председник,
			Марко Чадеж, с.р.
	

