



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ КУЋЕ
ПОРОДИЦЕ МИЛЕТИЋ У ВРЕОЦИМА ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Кућа породице Милетић у Вреоцима утврђује се за
споменик културе.

Тачка 2.

Кућа породице Милетић у Вреоцима (у даљем тексту:
споменик културе) налази се на територији града Београда, општина Лазаревац,
село Вреоци, у приватној својини, на катастарској парцели број 1060/1, К.О.
Вреоци.

Споменик културе се налази непосредно поред старог
пута, који је трасиран кроз његово двориште. Кућа је призмена, правоугаоне
основе, са тремом и двоја улазна врата, источна и западна. Подигнута је
половином ХIХ века у бондручној конструкцији са испуном од чатме, зидова
облепљених блатним малтером. Развијене је петоделне основе настале, вероватно,
преградњом првобитне троделне. Као варијанта шумадијске куће моравског типа она
представља вредан пример народног градитељства.

Тачка 3.

Заштићена околина споменика културе обухвата
катастарску парцелу број 1060/1, К.О. Вреоци, у приватној својини.

Тачка 4.

Утврђује се следећа мера заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа.

Тачка 5.

Утврђују се следеће мере заштите заштићене околине
споменика културе:

1) забрана градње или постављања објеката трајног или
привременог карактера, који својом архитектуром, габаритом и висином могу
угрозити споменик културе;

2) обнављање и одржавање вегетације.

Тачка 6.

Ову одлуку објавити у „Службеном гласнику Републике
Србије”.



Број
633-2659/97-16

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









