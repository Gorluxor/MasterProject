



На основу члана 47. став 1. Закона о културним добрима
(„Службени гласник Републике Србије”, број 71/94),

Влада Републике Србије доноси





ОДЛУКУ

О УТВРЂИВАЊУ
МАГАЗИНА ЗА ЖИТАРИЦЕ У МАЛОМ ХОРГОШУ ЗА СПОМЕНИК КУЛТУРЕ

„Службени гласник
РС”, број 32 од 7. VI 2001.

Тачка 1.

Магазин за житарице у Малом Хоргошу утврђује се за
споменик културе.

Тачка 2.

Магазин за житарице у Малом Хоргошу (у даљем тексту:
споменик културе) налази се на територији општине Кањижа, у Малом Хоргошу, на
ПД „Бачка”, у друштвеној својини, на катастарској парцели број 9905 КО Хоргош. 

Споменик културе је подигнут у другој половини ХVIII
века на мајуру грофа Караса, насталом као резултат меркантилистичке политике
Беча са циљем повећања производње уз помоћ државе. Грађен је као слободностојећа
једноспратна зграда, правоугаоне основе са пет корисних етажа: подрум, високо
приземље, први спрат, а под косим кровиштем прво и друго поткровље. Градитељски
представља зачетак новог начина изградње индустријских зграда - магазина, који
је био примењиван све до појаве савремених силоса. Зграда је изграђена
инжењерском прецизношћу, а по начину и времену градње спада у раздобља барока.
Споменик културе има историјски, етнолошки и архитектонски значај. 

Тачка 3. 

Заштићена околина споменика културе обухвата катастарске
парцеле бр. 9902, 9905 и 9906 КО Хоргош, у друштвеној својини. 

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) ажурно праћење стања и одржавања
конструктивно-статичког система, кровног покривача, свих фасада, ентеријера и
исправности инсталација у споменику културе;

3) забрана радова који могу угрозити статичку
безбедност споменика културе;

4) изградња инфраструктуре дозвољена је само уз
претходно обезбеђење заштитних археолошких ископавања и адекватне презентације
налаза;

5) увођење инсталације противпожарне заштите и
постављање уређаја за заштиту од пожара.

Тачка 5.

Утврђују се следеће мере заштите заштићене околине
споменика културе:

1) хортикултурно уређење окружење око културног добра у
складу са наменом комплекса на којем се зграда налази;

2) изградња прилазне саобраћајнице категорије примерене
намени.

Тачка 6. 

Ову одлуку објавити у „Службеном гласнику Републике
Србије”.

05 број 633-1530/98-21

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



