


	
	Zakon


	
			На основу члана 7. став 1. тач. 8. и 9. Закона о Коморама („Службени гласник РС”, бр. 107/05, 99/10 и 70/17 – Одлука УС), 
			Скупштина Коморе биохемичара Србије, на III редовној седници одржаној 14. марта 2019. године, донела је
			ОДЛУКУ
			о висини чланарине и надокнада за 2019. годину
			"Службени гласник РС", број 30 од 25. априла 2019. 
			I
			– Износ чланарине у Комори биохемичара Србије за 2019. годину је 10.000,00 динара, која се може платити у целости, у два једнака дела по 5.000,00 динара (I део најкасније до 1. априла 2019. године и II део до 1. октобра 2019. године) или у једнаким месечним ануитетима одбијањем – административном забраном од личног доходка у износу од 833,33 динара;
			– износ чланарине за добровољне чланове Коморе биохемичара Србије за 2019. годину је 5.000,00 динара, која се може платити у целости или у два једнака дела;
			– износ уписнине у Именик Коморе је 3.000,00 динара; (плаћа се само једном при упису у Комору);
			– износ за издавање Лиценце је 5.000,00 динара; (плаћа се приликом издавања лиценце једном у току једног лиценцног периода од седам година);
			– износ за издавање извода из Именика је 1.000,00 динара; (плаћа се једном у току једног лиценцног периода од седам година);
			– износ за издавање потврда је 200,00 динара; (плаћа се једном у току једног лиценцног периода од седам година);
			– износ надокнаде за поступак спровођења лиценцног испита је 30.000,00 динара; (у складу са Правилником о ближим условима за издавање, обнављање или одузимање лиценце члановима комора здравствених радника („Службени гласник РС”, бр. 119/07, 23/09, 40/10 и 102/15) члан Коморе који није испунио услове за обнављање лиценце у оквиру КМЕ, а бави се здравственом делатношћу у обавези је да полаже лиценцни испит).
			II
			Одлука ступа на снагу осмог дана од дана објављивања у „Службеном гласнику Републике Србије”, а објављује се након добијања сагласности од стране Министарства здравља РС.
			Одлука се објављује и на интернет страници Коморе биохемичара Србије.
			Број 206
			У Београду 15. марта 2019. године
			Комора биохемичара Србије
			Председник Скупштине,
			прим. др сц. Сања Станковић, с.р.
			
	

