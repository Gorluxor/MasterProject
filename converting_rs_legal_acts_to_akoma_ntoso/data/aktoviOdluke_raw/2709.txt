


	
	Zakon


	
			На основу чланa 6. став 6.06. подтачка б) Финансијског уговора (Истраживање и развој у јавном сектору) између Републике Србије и Европске инвестиционе банке („Службени гласник РС – Међународни уговори”, број 5/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 − УС, 72/12, 7/14 – УС, 44/14 и 30/18 − др. закон),
			Влада доноси
			ОДЛУКУ 
			о оснивању Одбора за управљање пројектом „Истраживање и развој у јавном сектору”
			"Службени гласник РС", број 78 од 1. новембра 
			2019.
			1. Оснива се Одбор за управљање пројектом „Истраживање и развој у јавном сектору” (у даљем тексту Одбор).
			2. Задаци Одбора су:
			– праћење реализације пројекта и размена информација о главним пројектним активностима;
			– пружање помоћи у решавању битних питања, проблема и конфликтних ситуација при спровођењу пројекта;
			– процена извршења пројекта;
			– давање директива, упутстава и праваца пројекта у складу са комплементарним политикама укључених страна;
			– друга питања везана за реализацију пројекта.
			3. Одбор чине: 
			– Саша Лазовић, Министарство просвете, науке и технолошког развоја,
			– Драгана Дејановић, Управа за јавни дуг, Министарство финансија, 
			– Зоран Јовановић, Министарство привреде.
			4. Дужност председника Одбора врши Марко Благојевић, Канцеларија за управљање јавним улагањима.
			5. Стручну и административно-техничку потпору Одбору пружа Канцеларија за управљање јавним улагањима.
			6. Одбор се оснива на период до завршетка Пројекта „Истраживање и развој у јавном сектору”.
			7. Даном ступања на снагу ове одлуке, престаје да важи Одлука o оснивању Одбора за управљање Пројектом „Истраживање и развој у јавном сектору” („Службени гласник РС”, број 75/13).
			8. Ова одлукa ступа на снагу осмог дана од дана објављивања у „Службеном гласнику Рeпублике Србије”. 
			05 број 02-10938/2019
			У Београду, 31. октобра 2019. године
			Влада
			Председник,
			Ана Брнабић, с.р.
	

