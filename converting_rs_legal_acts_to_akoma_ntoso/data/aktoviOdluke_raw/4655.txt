





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси 

ОДЛУКУ

О УТВРЂИВАЊУ ПАЛАТЕ
МИНИСТАРСТВА ШУМА И РУДА И МИНИСТАРСТВА ПОЉОПРИВРЕДЕ И ВОДА У БЕОГРАДУ ЗА
СПОМЕНИК КУЛТУРЕ

„Службени гласник
РС”, број 32 од 7.06.2001.





Тачка 1. 

Палата
Министарства шума и руда и Министарства пољопривреде и
вода у Београду утврђује се за споменик културе.

Тачка 2. 

Палата
Министарства шума и руда и Министарства пољопривреде и
вода у Београду (у даЉем тексту: споменик културе) налази се на територији
града Београда, општина Савски венац, Улица кнеза Милоша број 24–26, у
друштвеној својини, на катастарској парцели број 966, КО Савски венац.

Споменик
културе је грађен са прекидима у периоду од 1923-1929. године. Израда пројекта
била је додеЉена предузећу „Архитект” са Драгишом Брашованом као главним
пројектантом и архитектама Николи Несторовићу и Милану Секулићу. По њиховом
нацрту зграда је сазидана до првог спрата када је на иницијативу Министарства
грађевина, 1926. године, обуставЉена градња, а посао поверен Николи Краснову,
руском архитекти, који је задржао основни облик грађевине израдивши нацрт
фасаде и ентеријера у духу академизма XX века. Фасада богато декорисана
стубовима, пиластрима, скулптуралном декорацијом, била је новина у београдској
архитектури. Представе мушких и женских фигура симболишу делатности везане за
одговарајућа министарства која су била смештена у овој згради. Данас се у
згради налази Савезно министарство за иностране послове. 

Споменик
културе је антологијско дело београдске међуратне академске архитектуре и
представЉа један од највећих и најлепших објеката подигнутих са јасно израженом
тенденцијом наручиоца да репрезентује државу снажним архитектонским изразом. 

Тачка 3. 

Заштићена
околина споменика културе обухвата катастарску парцелу број 966, КО Савски
венац, у друштвеној својини и део простора наспрам катастарске парцеле број
966, КО Савски венац до осе улица Кнеза Милоша и Немањине, у државној својини. 

Тачка 4. 

Утврђују
се следеће мере заштите споменика културе:

1)
очување изгледа споЉашње архитектуре и ентеријера, хоризонталног и вертикалног
габарита, конструктивних и декоративних елемената архитектуре, оригиналних
материјала и функционалних карактеристика; 

2)
ажурно праћење стања и одржавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана радова који могу угрозити статичку безбедност споменика културе;

4)
забрана доградње, преградње и надградње;

5)
инсталирање громобранских уређаја и уређаја за заштиту од пожара;

6)
задржавање намене споменика културе. 

Тачка 5. 

Утврђују
се следеће мере заштите заштићене околине споменика културе:

1)
забрана градње или поставЉања објеката трајног или привременог карактера, који
својом наменом, габаритом, волуменом и обликом могу угрозити или деградирати
споменик културе и његову заштићену околину;

2)
забрана градње објеката који нису у функцији споменика културе;

3)
урбанистичко и комунално уређење и одржавање простора заштићене околине
споменика културе. 

Тачка 6. 

Ову одлуку објавити
у „Службеном гласнику Републике Србије”.





05
број 633-1782/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.





