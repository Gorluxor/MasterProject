





На
основу члана 47. став 1. Закона о културним добрима („Службени гласник РС”, број
71/94),

Влада
Републике Србије доноси

ОДЛУКУ

О УТВРЂИВАЊУ ЦРКВЕ СВЕТОГ ВАЗНЕСЕЊА У ПОЉАНИ
ЗА СПОМЕНИК КУЛТУРЕ

„Службени гласник
РС”, број 73 од
05. новембра 2002.





1.
Црква Светог Вазнесења у Пољани, са покретним стварима у њој које су од посебног
културног и историјског значаја, утврђује се за споменик културе.

2.
Црква Светог Вазнесења у Пољани, са покретним стварима у њој које су од посебног
културног и историјског значаја (у даљем тексту: споменик културе), налази се на
територији општине Пожаревац, у Пољани, у приватној својини, на катастарској парцели
број 442, КО Пољана.

Споменик
културе је подигнут 1893. године, као једнобродна грађевина са једном олтарском
и две бочне певничке апсиде. Апсиде су изнутра полукружне, а споља петостране. Храм
је засведен полуобличастим сводом. Скромну фасадну декорацију представља профилисан
кровни венац, са изузетком западног прочеља, са наглашеним порталом, богато декорисаном
розетом и по једном плитком правоугаоном нишом, при врху завршеном полукружно, са
сваке стране портала. Архитектонска концепција и начин градње засновани су на српском
традиционалном градитељском схватању. Посебну вредност представља иконостас са богатом
барокном дуборезном декорацијом и иконама с краја XIX века, израђеним у романтичарском
духу. Аутор икона је непознат.

У
црквеној порти подигнута је капела над извором лековите воде, позната као Сестрољин.
У њеној непосредној близини смештен је конак са тремом, из времена градње цркве.

Својим
архитектонским и ликовним вредностима споменик културе заслужује значајно место
у уметничком наслеђу смедеревског краја, на прелазу XIX у XX век.

3.
Заштићена околина споменика културе обухвата следеће катастарске парцеле: бр. 440,
441, 442, 443 и 446, КО Пољана, у приватној својини.

4.
Утврђују се следеће мере заштите споменика културе:

1)
очување изворног изгледа спољашње архитектуре и ентеријера, хоризонталног и вертикалног
габарита, свих конструктивних и декоративних елемената, оригиналних материјала,
функционалних карактеристика и оригиналних натписа;

2)
ажурно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3)
постављање противпожарних уређаја.

5.
Утврђују се следеће мере заштите заштићене околине споменика културе:

1)
урбанистичко, комунално и хортикултурно опремање, уређење, одржавање и коришћење
порте као простора превасходно намењеног верницима;

2)
забрана сахрањивања у порти;

3)
забрана радова у заштићеној околини који могу статички угрозити споменик културе;

4)
забрана промене облика терена, нивелација терена и депоновања земље и шута.

6.
Списак покретних добара од посебног културног и историјског значаја која се налазе
у цркви Светог Вазнесења у Пољани чини саставни део ове одлуке и чува се у цркви
Светог Вазнесења у Пољани. 7. Ову одлуку објавити у „Службеном гласнику Републике
Србије”.







05 број 633-15046/2002

У Београду, 31. октобра 2002. године

Влада Републике Србије

Потпредседник,

Јожеф Каса, с.р.

СПИСАК 

ПОКРЕТНИХ ДОБАРА ОД ПОСЕБНОГ КУЛТУРНОГ 

И ИСТОРИЈСКОГ ЗНАЧАЈА У ЦРКВИ СВЕТОГ ВАЗНЕСЕЊА
У ПОЉАНИ



Иконе са иконостаса

Сокл

1. Жртва Аврамова,
40 x 45 цм,

2. Бекство у Египат,
40 xх 45 цм,

3. Христос и Самарићанка,
40 x 45 цм,

4. Усековање главе Св.
Јована Претече.

Престоне иконе

1. Вазнесење, 69 x
126 цм,

2. Богородица, 69 x
126 цм,

3. Исус Христос, 69
x 126 цм,

4. Св. Јован Крститељ,
69 x 126 цм.

Двери

1. Св. Арханђел Михаило,
48 x 72 цм, северне двери,

2. Благовести, 44 x
71 цм, царске двери,

3. Тајна вечера, 50
x 75 цм, изнад царских двери,

4. Св. Архиђакон Стефан,
69 x 72 цм, јужне двери.

Друга зона

1–12. Иконе са ликовима
апостола, 37 x 73 цм,

13. Света Тројица,
88 x 132 цм.

Трећа зона

1. Медаљон са представом
Богородице,

2. Медаљон са представом
Св. Јована Богослова,

3. Крст са Распећем.

Иконе ван иконостаса

1. Св. Параскева, крај
19. века, уље на платну, 66 x 93 цм,

2. Св. Никола, крај
19. века, уље на платну, димензија 67 x 93 цм,

3. Св. Сава, 1895. године,
уље на платну, 65 x 53 цм,

4. Богородица на престолу,
крај 19. века, уље на платну, 70 x 95 цм,

5. Св. Јован Крститељ,
крај 19. века, уље на платну, 66 x 51 цм,

6. Крштење Христово,
крај 19. века, уље на платну, 66 x 53 цм,

7. Св. Георгије,
1895. године, 53 x 66 цм,

8. Св. Димитрије,
1895. године, 63 x 53 цм.

Богослужбени предмети

1. Јеванђеље, месингани
оков, 34 x 47,5 цм,

2. Плаштаница, представа
оплакивања Христа, 68 x 82 цм,

3. Петохлебница, месинг.

Богослужбене књиге

1. Дванаест Минеја, Москва,
1895. године, кожни повез, 26 x 36 цм,

2. Октоих, Москва,
1898. године, кожни повез, 23 x 34 цм,

3. Ирмологија, Москва,
1895. године, кожни повез, 16,5 x 24 цм,

4. Цветни Триод, Москва,
1894. године, кожни повез, 24,5 x 37 цм,

6. Требник, Москва,
1884. године, кожни повез, 23 x 35 цм,

7. Србљак, Београд,
1861. године, кожни повез, 33,5 x 23 цм,

8. Типик, Москва,
1887. године, кожни повез, 37,5 x 25 цм,

9. Требник, Москва,
1897. године, кожни повез, 19,5 x 25 цм.



