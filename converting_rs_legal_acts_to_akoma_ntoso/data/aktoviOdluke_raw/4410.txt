





На
основу члана 70. став 4. Закона о изменама и допунама Закона о основама система
образовања и васпитања („Службени гласник РС”, бр. 58/04 и 62/04), 

Влада
Републике Србије доноси

ОДЛУКУ

О ОБРАЗОВАЊУ КОМИСИЈЕ
ЗА ПОПИС ИМОВИНЕ И ДЕОБНИ БИЛАНС 

ЦЕНТРА ЗА ЕВАЛУАЦИЈУ,
ЦЕНТРА ЗА АКРЕДИТАЦИЈУ, ЦЕНТРА ЗА ПРОФЕСИОНАЛНИ РАЗВОЈ ЗАПОСЛЕНИХ У ОБРАЗОВАЊУ,


ЦЕНТРА ЗА СТРУЧНО ОБРАЗОВАЊЕ
И ОБРАЗОВАЊЕ ОДРАСЛИХ,

ЦЕНТРА ЗА УМЕТНИЧКО ОБРАЗОВАЊЕ
И ВАСПИТАЊЕ, ЦЕНТРА ЗА РАЗВОЈ 

ПРОГРАМА ОБРАЗОВАЊА И
ВАСПИТАЊА И УЏБЕНИКА И

ЦЕНТРА ЗА ОБРАЗОВАЊЕ
ЛИЦА КОЈИМА ЈЕ ПОТРЕБНА 

ПОСЕБНА ДРУШТВЕНА ПОДРШКА

„Службени
гласник РС“, број 73 од 25.06.2004.







1. Образује се Комисија
за попис имовине и деобни биланс Центра за евалуацију, Центра за акредитацију, Центра
за професионални развој запослених у образовању, Центра за стручно образовање и
образовање одраслих, Центра за уметничко образовање и васпитање, Центра за развој
програма образовања и васпитања и уџбеника и Центра за образовање лица којима је
потребна посебна друштвена подршка, (у даљем тексту: Комисија), који су основани
у складу са одредбама Закона о основама система образовања и васпитања („Службени
гласник РС”, бр. 62/03 и 64/03).

Центри основани у складу
са одредбама закона из става 1. ове тачке сачиниће завршне рачуне са стањем на дан
ступања на снагу Одлуке о оснивању Завода за унапређивање образовања и васпитања
и Одлуке о оснивању Завода за вредновање квалитета образовања и васпитања.

2. Задатак Комисије је
да изврши попис имовине и деобни биланс Центра за евалуацију, Центра за акредитацију,
Центра за професионални развој запослених у образовању, Центра за стручно образовање
и образовање одраслих, Центра за уметничко образовање и васпитање, Центра за развој
програма образовања и васпитања и уџбеника и Центра за образовање лица којима је
потребна посебна друштвена подршка.

Писани извештај о извршеном
попису имовине и деобном билансу центара из става 1. ове тачке Комисија доставља
Влади Републике Србије и Министарству просвете и спорта.

3. У Комисију се именују:

1) Славко Каравидић,
координатор у Министарству просвете и спорта;

2) др Миле Спарић, саветник
у Министарству просвете и спорта;

3) Снежана Микарић, сарадник
за финансијско-рачуноводствене послове у Центру за евалуацију;

4) Гордана Чапрић, саветник,
координатор у Центру за професионални развој запослених у образовању;

5) Радулка Урошевић,
сарадник за финансијско-рачуноводствене послове у Центру за стручно образовање и
образовање одраслих;

6) Ружица Стојиљковић,
начелник у Министарству финансија;

7) Милоје Обрадовић,
руководилац Групе за интерну контролу у Министарству просвете и спорта; 

8) Милена Миленковић,
виши референт у Министарству просвете и спорта.

4. Комисија ће задатак
из члана 2. ове одлуке обавити и доставити писани извештај у року од 15 дана од
дана укидања центара из тачке 1. ове одлуке.

5. Ова одлука ступа на
снагу осмог дана од дана објављивања у „Службеном гласнику Републике Србије”.





05
број 119-4625/2004

У
Београду, 24. јуна 2004. године

Влада
Републике Србије

Потпредседник,

Мирољуб
Лабус, с.р.



