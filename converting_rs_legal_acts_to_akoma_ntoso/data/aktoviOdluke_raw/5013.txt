





На
основу члана 15. став 7. Закона о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 12.
и 19. Уредбе о Плану мреже здравствених установа („Службени гласник РС”, бр.
13/97, 58/97, 31/98, 1/99 и 37/99),

Влада
Републике Србије донела је





ОДЛУКУ

О ОСНИВАЊУ ЗАВОДА ЗА
ЗАШТИТУ ЗДРАВЉА БОР

„Службени гласник
РС“, број
23 од 27.
јуна 2000.





Члан 1.

У
складу са Уредбом о Плану мреже здравствених установа („Службени гласник РС”, бр.
13/97, 58/97, 31/98, 1/99 и 37/99), оснива се Завод за заштиту здравља Бор.



Члан 2.

Назив
установе је Завод за заштиту здравља Бор (у даљем тексту: Завод).

Седиште
Завода је у Бору, Улица Николе Коперника 2-4.



Члан 3.

Завод
је правно лице са својством установе.

Завод
има жиро рачун који се води код надлежне службе за платни промет и финансијски надзор.



Члан 4.

Завод
обавља хигијенско-епидемиолошку и социјално-медицинску здравствену делатност за
подручје Борског округа, у складу са чланом 33. Закона о здравственој заштити.



Члан 5.

Органи
Завода јесу: директор, управни одбор и надзорни одбор.

Управни
одбор има пет чланова од којих су два из реда запослених у Заводу.

Надзорни
одбор има три члана од којих је један из реда запослених у Заводу.

Директора,
управни и надзорни одбор Завода именује и разрешава оснивач.



Члан 6.

Средства
за оснивање и рад Завода у државној су својини.



Члан 7.

Средства
и имовину за оснивање и рад Завода чини део средстава, имовине, права и обавеза
Здравственог центра Бор, које је користила организациона јединица Служба за превентивну
медицину Дома здравља Бор у саставу Здравственог центра Бор, са билансним стањем
на дан 30. јуна 2000. године.

Биланс
стања у смислу става 1. овог члана утврдиће органи управљања Здравственог центра
Бор у чијем саставу је организациона јединица Служба за превентивну медицину Дома
здравља Бор у саставу Здравственог центра Бор, која престаје са радом на основу
одлуке.

Завод
почиње са радом 1. јула 2000. године.



Члан 8.

Даном
почетка рада Завод преузима средства, имовину, права, обавезе и запослене раднике
организационе јединице из члана 7. ове одлуке.



Члан 9.

Министарство
за здравље именоваће директора Завода до доношења статута Завода, као и управни
и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Завода.



Члан 10.

Ова одлука ступа на снагу осмог
дана од дана објављивања у „Службеном гласнику Републике Србије”.



05 број
022-1858/2000

У Београду,
19. јуна 2000. године

Влада
Републике Србије

Потпредседник,

проф.
др Милован Бојић, с.р.



