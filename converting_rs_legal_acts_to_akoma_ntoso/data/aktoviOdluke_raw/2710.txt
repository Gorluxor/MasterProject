


	
	Zakon


	
			Ha основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), а у вези са чланом 52. став 4. Закона о граничној контроли („Службени гласник РС”, број 24/18),
			Влада доноси
			ОДЛУКУ 
			о документу за прелазак државне границе Републике Србије службеника Сталног секретаријата Транспортне заједнице и чланова њихових породица
			"Службени гласник РС", број 65 од 13. септембра 
			2019.
			1. Прелазак државне границе Републике Србије дозвољен је службеницима Сталног секретаријата Транспортне заједнице и члановима њихових породица на основу идентификационе легитимације која је издата у складу са ратификованим Споразумом између Републике Србије и Транспортне заједнице о седишту Сталног секретаријата Транспортне заједнице („Службени гласник РС” – Међународни уговори”, број 2/19).
			2. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 337-8744/2019
			У Београду, 12. септембра 2019. године
			Влада
			Председник,
			Ана Брнабић, с.р.
	

