


	
	Zakon


	
			На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), а у вези са чланом 3. став 3.02. Споразума о зајму (Пројекат унапређења земљишне администрације у Србији) између Републике Србије и Међународне банке за обнову и развој („Службени гласник РС – Међународни уговори”, број 13/15),
			Влада доноси
			ОДЛУКУ
			o образовању Пројектног савета и Управног одбора Пројекта унапређењe земљишне администрације у Србији у циљу реализације обавезе из Споразума о зајму између Републике Србије и Међународне банке за обнову и развој
			"Службени гласник РС", број 93 од 30. новембра 
			2018.
			1. Образују се Пројектни савет (у даљем тексту: Савет) и Управни одбор (у даљем тексту: Одбор) Пројекта унапређење земљишне администрације у Србији у циљу реализације обавеза из Споразума о зајму (Пројекат унапређење земљишне администрације у Србији) између Републике Србије и Међународне банке за обнову и развој (у даљем тексту: Пројекат).
			2. У Савет се именују:
			1) за председника, Имре Керн, државни секретар у Министарству грађевинарства, саобраћаја и инфраструктуре;
			2) за заменика председника, Александра Дамњановић, државни секретар у Министарству грађевинарства, саобраћаја и инфраструктуре;
			3) за чланове:
			− Јованка Атанацковић, помоћник министра грађевинарства, саобраћаја и инфраструктуре,
			− Славица Савичић, државни секретар у Министарству финансија,
			− Верица Игњатовић, вршилац дужности помоћника министра финансија – Сектор за међународну сарадњу и европске интеграције,
			− Предраг Ивановић, вршилац дужности помоћника директора Управе за јавни дуг у Министарству финансија,
			− Драган Агатуновић, начелник у Сектору за контролу у Пореској управи у Министарству финансија,
			− Дара Гравара Стојановић, руководилац Групе за подршку развоју електронске управе у Министарству државне управе и локалне самоуправе,
			− Војислав Топић, старији пројект менаџер, Агенција за привредне регистре,
			− Славица Павковић, саветник у Сектору за привредна друштва и привредне регистре у Министарству привреде,
			− Ана Ђилас, државни службеник у Одсеку за е-правосуђе у Министарству правде,
			− Снежана Лакичевић, помоћник директора Сектора друштвених статистика у Републичком заводу за статистику,
			− мр Борко Драшковић, директор Републичког геодетског завода.
			3. Савет се образује ради доношења свих значајних одлука у вези са политикама које се односе на имплементацију Пројекта, за генерални надзор над Пројектом, као и за усвајање годишњих планова рада, планова обуке и извештаја. Такође, улогу секретара Савета ће имати руководилац Јединице за управљање пројектом, у складу са Споразумом о зајму наведеног у преамбули.
			4. У Одбор се именују:
			1) за председника, мр Борко Драшковић, директор Републичког геодетског завода;
			2) за чланове:
			− Имре Керн, државни секретар у Министарству грађевинарства, саобраћаја и инфраструктуре,
			− Јованка Атанацковић, помоћник министра грађевинарства, саобраћаја и инфраструктуре,
			− Соња Ракић, вршилац дужности помоћника директора Републичког геодетског завода − Сектор за катастар непокретности,
			− Данка Гарић, вршилац дужности помоћника директора Републичког геодетског завода − Сектор за информатику и комуникације,
			− Миљана Кузмановић Костић, вршилац дужности помоћника директора Републичког геодетског завода − Сектор за правне послове,
			− Јелена Матић Вареница, вршилац дужности помоћника директора Републичког геодетског завода − Сектор за геодетске радове,
			− Славиша Томовић, вршилац дужности помоћника директора Републичког геодетског завода − Сектор за надзор и контролу,
			− Дејан Ђорђевић, вршилац дужности помоћника директора Републичког геодетског завода − Сектор за стратешки развој,
			− Драгана Дејановић, самостални саветник у Управи за јавни дуг − Министарство финансија.
			5. Одбор се образује ради обављања послова надзора над редовном имплементацијом активности на Пројекту и достављања извештаја Савету, квартално или по захтеву Савета, у складу са критеријумима дефинисаним Оперативним приручником.
			6. Стручну и административно-техничку потпору Савету и Одбору пружа Министарство грађевинарства, саобраћаја и инфраструктуре.
			7. Даном ступања на снагу ове одлуке престаје да важи Одлука Владе 05 број 02-9923/2016 од 20. октобра 2016. године, објављена у „Службеном гласнику РС”, број 86/16, којом су образовани Пројектни савет и Управни одбор Пројекта унапређење земљишне администрације у Србији у циљу реализације обавеза из Споразума о зајму (Пројекат унапређење земљишне администрације у Србији) између Републике Србије и Међународне банке за обнову и развој.
			8. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-11097/2018-1
			У Београду, 29. новембра 2018. године
			Влада
			Председник,
			Ана Брнабић, с.р.
	

