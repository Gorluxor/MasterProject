


	
	Zakon

	


	
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ
				 о образовању Радне групе за праћење и реализацију пројекта „Изградња београдске обилазнице на аутопуту Е70/Е75, деоница: Бубањ поток – Панчево (Секција Ц)”
				 "Службени гласник РС", број 5 од 19. 
				јануара 2018.
				1. Образује се Радна група за праћење и реализацију пројекта „Изградња београдске обилазнице на аутопуту Е70/Е75, деоница: Бубањ поток – Панчево (Секција Ц)” (у даљем тексту: Радна група).
				2. Задатак Радне групе је сарадња са компанијом Power Construction Corporation of China, Limited/Sinohydro Corporation Limited, Народна Република Кина и компанијом Azvirt Limited Liability Company, Република Азербејџан, ради ефикаснијег праћења и реализације пројекта „Изградња београдске обилазнице на аутопуту Е70/Е75, деоница: Бубањ поток – Панчево (Секција Ц)”, као и ради изналажења прихватљивих облика изградње, финансирања, одржавања и експлоатације нових путних пројеката, нарочито оних који нису обухваћени постојећим уговорима о градњи.
				3. У Радну групу именују се:
				– за председника:
				проф. др Зорана З. Михајловић, потпредседник Владе и министар грађевинарства, саобраћаја и инфраструктуре;
				– за заменика председника:
				Миодраг Поледица, државни секретар у Министарству грађевинарства, саобраћаја и инфраструктуре;
				– за чланове:
				1) Ненад Мијаиловић, државни секретар у Министарству финансија;
				2) Бранко Дрчелић, вршилац дужности директора Управе за јавни дуг, Министарство финансија;
				3) Љубомир Аксентијевић, посебни саветник потпредседника Владе и министра грађевинарства, саобраћаја и инфраструктуре;
				4) Александра Бенковић, Kабинет потпредседника Владе и министра грађевинарства, саобраћаја и инфраструктуре;
				5) Лазар Лекић, Кабинет потпредседника Владе и министра грађевинарства, саобраћаја и инфраструктуре;
				6) Ирена Поповић, начелник одељења, Министарство грађевинарства, саобраћаја и инфраструктуре;
				7) Небојша Павловић, Министарство грађевинарства, саобраћаја и инфраструктуре;
				8) Иван Првуловић, виши саветник, Министарство финансија;
				9) Славољуб Тубић, помоћник генералног директора, Јавно предузеће „Путеви Србије”;
				10) Биљана Вуксановић, директор Сектора за стратегију, пројектовање и развој, Јавно предузеће „Путеви Србије”;
				11) Душан Пурић, саветник за нормативно-правне послове и сарадњу са државним органима, „Коридори Србије” д.о.о.;
				12) Нина Валчић, саветник за односе са међународним институцијама, „Коридори Србије” д.о.о.;
				13) Срђана Шијачки, „Инфраструктура железнице Србије” а.д.;
				14) Зоран Јевтић, „Инфраструктура железнице Србије” а.д.
				4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
				5. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 02-362/2018
				У Београду, 18. јануара 2018. године
				Влада
				Председник,
				Ана Брнабић, с.р.
	

