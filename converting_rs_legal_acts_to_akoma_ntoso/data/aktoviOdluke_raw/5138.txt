



На основу члана 99. тачка 4. Устава Савезне
Републике Југославије,
а у
вези са чл. 21 до
23. Закона
о производњи и промету опојних
дрога (“Службени лист СРЈ”, бр.
46/96), Савезна
влада
доноси





ОДЛУКА

О
ЕВИДЕНЦИЈАМА О ВРСТАМА И КОЛИЧИНАМА ОПОЈНИХ ДРОГА И О ПРОДАТИМ И ОТКУПЉЕНИМ
КОЛИЧИНАМА И ЗАЛИХАМА МАКА И МАКОВЕ СЛАМЕ

„Службени
лист СРЈ”, број 41 од 8. августа 1997.





1. Овом одлуком
прописују се садржина и начин вођења евиденција о врстама и количинама опојних
дрога и о продатим и откупљеним количинама и залихама мака и макове сламе.



2. Правна лица која
производе или прерађују опојне дроге и лекове који садрже опојне дроге воде
евиденцију, која садржи следеће податке:

1) назив и седиште
правног лица;

2) произведене
количине и врсте опојних дрога;

3) количине и врсте
опојних дрога прерађених у друге опојне дроге;

4) количине и врсте
опојних дрога утрошених за израду лекова;

5) залихе опојних
дрога на крају претходне календарске године;

6) залихе опојних
дрога на крају текуће године.



3. Правна лица која
врше увоз, извоз или промет опојних дрога воде евиденцију, која садржи следеће
податке:

1) назив и седиште
правног лица;

2) залихе опојних
дрога на крају претходне календарске године;

3) набављене,
увезене и испоручене количине и врсте опојних дрога;

4) назив и седиште
продавца, односно купца;

5) број увозне,
односно извозне дозволе на основу које је извршен увоз, односно извоз опојне
дроге;

6) датум набавке,
односно испоруке опојне дроге;

7) количине и врсте
опојних дрога које се налазе на залихама на крају текуће године.



4. Правна лица и
земљорадници који гаје мак намењен за производњу опојних дрога (у даљем тексту:
опијумски мак) воде евиденцију, која садржи следеће податке:

1) површину засејану
опијумским маком;

2) број одобрења и
назив органа који је издао одобрење за гајење опијумског мака;

3) количину
опијумског мака убраног са засејане површине;

4) назив и седиште
правног лица овлашћеног за откуп опијумског мака с којим је закључен уговор о
откупу опијумског мака;

5) количину предатог
опијумског мака и датум предаје опијумског мака овлашћеном правном лицу.



5. Правна лица која
врше откуп макове сламе воде евиденцију, која садржи следеће податке:

1) назив и седиште
правног лица, односно презиме, име и адресу земљорадника с којим је закључен
уговор о откупу макове сламе;

2) количину
откупљене макове сламе;

3) датум извршеног
откупа макове сламе;

4) назив и седиште
правног лица којим је макова слама предата;

5) количину издате
макове сламе;

6) залихе макове
сламе на почетку и на крају извештајног периода.



6. Правна лица која
врше прераду опијумског мака воде евиденцију, која садржи следеће податке:

1) назив и седиште
правног лица;

2) залихе опијумског
мака на крају претходне календарске године;

3) количину
опијумског мака прерађеног у опојне дроге или у лекове који садрже опојне
дроге;

4) залихе опијумског
мака на крају текуће године.



7. Правна лица и
земљорадници који гаје опијумски мак, правна лица која откупљују опијумски мак
и правна лица која врше производњу и промет опојних дрога достављају Савезном
министарству за рад, здравство и социјалну политику годишњи извештај, са
подацима прописаним овом одлуком, до 31. јануара наредне године за претходну
годину.

Правна лица која
врше увоз и извоз опојних дрога достављају савезном органу из става 1. ове
тачке тромесечне и годишње извештаје о увезеним и извезеним количинама и
врстама опојних дрога у року од 15 дана од дана истека тромесечја за које се
доставља извештај, односно у року од 30 дана од истека године за коју се доставља
извештај.



8. Даном ступања на
снагу ове одлуке престаје да важи Правилник о садржини и начину вођења
евиденција и извештаја и о роковима достављања података о производњи и промету
опојних дрога („Службени лист СФРЈ”, бр. 54/79 и 4/80).



9. Ова одлука ступа
на снагу осмог дана од дана објављивања у „Службеном листу СРЈ”.



Савезна влада

Е. п. бр. 250

Београд

7. августа 1997.
године

Председник,

др Радоје Контић, с.р.







