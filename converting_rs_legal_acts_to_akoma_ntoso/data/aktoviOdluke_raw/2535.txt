


	
	Zakon

	


	
			
			Редакцијски пречишћен текст
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за израду стратешког документа за унапређење производње и тржишта малине у Републици Србији
			"Службени гласник РС", број 39 од 25. маја 2018, 
			10 од 15. фебруара 2019.
			1. Образује се Радна група за израду стратешког документа за унапређење производње и тржишта малине у Републици Србији (у даљем тексту: Радна група).
			2. Задаци Радне групе су:
			1) израда стратешког документа којим ће се у потпуности сагледати и дефинисати ситуација у области малинарства, указати на критичне тачке у тржишном ланцу производње малине (од расадничарске производње до пласмана на тржиште), у циљу доношења одговарајућих мера за стратешко решавање постојећих проблема у малинарству;
			2) разматрање неповољних утицаја климатских и педолошких чинилаца на производњу и принос малине, као и: побољшање квалитета и здравственог стања садног материјала малине (сертификација садног материјала, присуство патогена, вируса, обољења корена саднице и др.); побољшање услова складиштења, транспорта и чувања малине; уређење правила откупа малине и дефинисање минималних услова за откупна места, класирање плода и др.; рационално организовање откупа, пласмана и продаје малине на светском тржишту; планско повећање производних површина уз очување квалитета плода; друга питања из области малинарства.
			3. У Радну групу именују се:
			– за председника:
			Велимир Станојевић, државни секретар у Министарству пољопривреде, шумарства и водопривреде;
			– за заменика председника:
			Богдан Игић, државни секретар у 
			Министарству пољопривреде, шумарства и водопривреде;
			– за чланове:
			1) Жељко Ракић, начелник одељења, Министарство трговине, туризма и телекомуникација;
			2) проф. др Ненад Магазин, Пољопривредни факултет Универзитета у Новом Саду;
			3) проф. др Јасминка Миливојевић, Пољопривредни факултет Универзитета у Београду;
			4) проф. др Милан Лукић, Институт за воћарство, Чачак;
			5) Предраг 
			Лучић, председник Савета за развој и унапређење 
			прерађивачко-прехрамбене индустрије Србије;
			6) Зоран Радовановић, „Флорива” д.о.о. Ивањица;
			7) Добривоје Радовић, председник асоцијације „Малинари Србије”;
			8) Вељко Јовановић, Привредна комора Србије;
			9) Ана Лапчевић, Регионална привредна комора Ужице;
			10) Слађана Максимовић, асоцијација „Малинари Србије”;
			11) Зоран Стојановић, асоцијација „Малинари Србије”;
			12) Слађана Станковић, удружење пољопривредних произвођача „Ужице”;
			13) Љубиша Пурић, удружење „Лимска долина”, Пријепоље;
			14) Божо Јоковић, општа земљорадничка задруга „Агро еко воће”, Ариље;
			15) Предраг Орешчанин, хладњача „Фрикос” д.о.о. Крупањ;
			16) Паун Петровић, хладњача „Фриго-Паун” д.о.о. Пожега – Ариље;
			17) Драгиша Миљковић, хладњача 
			„Sweet-hоmе” д.о.о. Брус;
			18) Милан Ђукић, савез „Српска малина” 
			Ариље;
			19) Борко Павић, савез „Српска малина” 
			Ужице.
			4. Радна група образује се на период од годину дана.
			5. Радна група дужна је да надлежном одбору достави извештај о раду најмање сваких 60 дана, а Влади најмање сваких 90 дана.
			6. Радна група састаје се по потреби, а најмање једном месечно.
			7. Председник, 
			заменик председника и чланови Радне групе немају право на накнаду за рад у Радној групи.
			8. Стручне и административно-техничке послове за потребе Радне групе обавља Министарство пољопривреде, шумарства и водопривреде.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			*Службени 
			гласник РС, број 10/2019
			ОДРЕДБЕ КОЈЕ НИСУ УНЕТЕ У "ПРЕЧИШЋЕН 
			ТЕКСТ" ОДЛУКЕ
			Одлука o изменама и допунама Одлуке о образовању Радне 
			групе за израду стратешког документа за унапређење производње и 
			тржишта малине у Републици Србији
			3. Ова одлука ступа на снагу 
			осмог дана од дана објављивања у „Службеном гласнику Републике 
			Србије”.
			
			
			
			05 број 02-4851/2018
			У Београду, 24. маја 2018. године
			Влада
			Председник,
			Ана Брнабић, с.р.
	

