


На основу члана 17.
став 3. Закона о међународном превозу у друмском саобраћају (“Службени лист
СРЈ”, бр. 60/98 и 44/99), Савезна влада доноси





ОДЛУКУ


о висини накнаде за утврђивање услова за обављање међународног јавног превоза у 
друмском саобраћају

„Службени лист
СРЈ", број 64 од 29. 

октобра 1999.





1. Овом одлуком утврђује се висина накнаде за
утврђивање услова за обављање међународног јавног превоза у друмском саобраћају
(у даљем тексту: услови).

2. Висина накнаде износи 19.200 нових динара, ако
савезни орган надлежан за послове саобраћаја испуњеност услова утврђује први
пут.

3. Висина накнаде износи 3.600 нових динара, ако
савезни орган надлежан за послове саобраћаја утврђује да ли је свака промена у
погледу испуњења услова у складу са Законом о међународном превозу у друмском
саобраћају и прописима донетим на основу њега.

4. Накнада из тач. 2. и 3. ове одлуке уплаћује се приликом
подношења захтева за издавање уверења о оспособљености за обављање међународног
јавног превоза у друмском саобраћају, односно приликом подношења пријаве сваке
промене у погледу испуњавања услова, у Савезни буџет, на број рачуна:
40818-845-0-320 – Савезно министарство за саобраћај.

5. Ова одлука ступа на снагу 1. новембра 1999. године.






Савезна
влада

Е. п.
бр. 417 

28.
октобра 1999. године 

Београд

Председник


Момир Булатовић,
с. р.

