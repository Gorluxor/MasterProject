





На
основу члана 47. став 1. Закона о културним добрима („Службени гласник РС",
број 71/94),

Влада
Републике Србије доноси

ОДЛУКУ

О УТВРЂИВАЊУ ОКУЋНИЦЕ ЛАТИНКЕ ИВАНОВИЋ У БАШИНУ


ЗА СПОМЕНИК КУЛТУРЕ

„Службени гласник
РС”, број 73 од
05. новембра 2002.





1. Окућница Латинке Ивановић
у Башину утврђује се за споменик културе.

2. Окућница Латинке Ивановић
у Башину (у даљем тексту: споменик културе) налази се на територији општине Смедеревска
Паланка, у Башину, у приватној својини, на катастарској парцели број 1344, КО Башин.

Окућница, коју чине кућа,
вајат, кош и магаза, је формирана у другој половини XIX века у склопу пространог
дворишта са воћњаком као карактеристичном одликом организације сеоског кућишта Шумадије
у време настанка.

Кућа је, по запису на
њој, подигнута 1868. године. Саграђена је на темељима од необрађеног камена, у бондручној
конструкцији са испуном од чатме, четворосливног крова покривеног ћерамидом. Просторни
план куће добијен је поделом правоугаоне основе на три дела, највећи, подељен на
већу и мању собу, средишњи, у функцији „куће" у ужем смислу, и трећи део, у
функцији гостинске собе. Комуникација просторија, међусобно и са спољном средином,
остварена је преко „куће". Развијена просторна структура и организација сврстава
је у конак шумадијског типа.

Кућа и пратеће зграде,
грађене дрветом у бондручној конструкцији типичној за овај део Србије, као ретко
сачувана целина, у којој се сваки објекат понаособ истиче споменичком вредношћу,
представља развијено задружно домаћинство шумадијског Поморавља друге половине
XИX века.

3. Заштићена околина
споменика културе обухвата катастарску парцелу број 1344, КО Башин, у приватној
својини.

4. Утврђују се следеће
мере заштите споменика културе:

1) очување изворног изгледа
дворишта, ограде и капија;

2) очување изворног изгледа
спољашње архитектуре објеката, њихових конструктивних елемената, оригиналних материјала
и функционалних карактеристика;

3) ажурно праћење стања
и одржавање конструктивно-статичког система, кровног покривача, свих фасада, ентеријера
и исправности инсталација у споменику културе;

4) забрана радова који
могу угрозити статичку безбедност споменика културе.

5. Утврђују се следеће
мере заштите заштићене околине споменика културе:

1) забрана градње која
није у функцији споменика културе;

2) забрана нивелације
терена, депоновања земље, шута и другог материјала.

6. Ову одлуку објавити
у „Службеном гласнику Републике Србије".







05
број 633-15040/2002

У
Београду, 31. октобра 2002. године

Влада
Републике Србије

Потпредседник,

Јожеф
Каса, с.р.



