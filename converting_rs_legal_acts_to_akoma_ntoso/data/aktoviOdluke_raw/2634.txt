


	
	Zakon


	
	Ha основу члана 33. ст. 2. и 3. Закона о Влади („Службени гласник PC”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
	Влада доноси
	
	ОДЛУКУ
	о образовању Савета за унапређење положаја Рома и спровођење Декаде укључивања Рома
	
	"Службени гласник РС", број 46 од 24. маја 
	2013.
	
	1. Овом одлуком образује се Савет за унапређење положаја Рома и спровођење Декаде укључивања Рома (у даљем тексту: Савет), на време од четири године од дана ступања на снагу ове одлуке.
	2. Задаци Савета су да: припрема предлоге за изграђивање целовите и усклађене политике за побољшање положаја ромске популације и спровођење Декаде укључивања Рома; припрема предлоге за спровођење усвојених политика Владе, у вези са побољшањем положаја Рома; даје мишљења о планираним буџетским средствима са становишта спровођења политика Владе, a y вези са побољшањем положаја Рома; даје мишљења и стручна образложења за остваривање важних социјалних индикатора у области бриге о ромској популацији и анализира ефекте предузетих мера надлежних органа; учествује у међународним догађајима у вези са Декадом укључивања Рома; прати остваривање и заштиту права ромске популације, као и спровођење Декаде укључивања Рома у Републици Србији.
	3. У Савет се именују:
	1) за председника:
	– Срђан Шаин, народни посланик,
	2) за заменика председника:
	– Драгољуб Ацковић, заменик директора Канцеларије за људска и мањинска права,
	3) за потпредседнике:
	– Стана Божовић, државни секретар у Министарству рада, запошљавања и социјалне политике,
	– Весна Фила, помоћник министра просвете, науке и технолошког развоја,
	– Сузана Пауновић, директор Канцеларије за људска и мањинска права,
	4) за чланове:
	– Марија Александровић, магистар књижевних наука,
	– Бајрам Саитовић, главни и одговорни уредник часописа Ромолошке студије,
	– Данијела Салић, одборник Скупштине општине Пирот,
	– Стеван Николић, председник УО „Едукативни центар Рома”,
	– Северџан Алијевић, педагошки асистент,
	– Емануела Станковић, професор енглеског и шпанског језика,
	– Александар Балиновић, Координатор за ромска питања општине Стара Пазова,
	– Хириша Бериша, заменик главног уредника ромског програма Радио Београд,
	– Зоран Петровић, потпредседник Скупштине општине Коцељева.
	5) У састав Савета као чланови, које ће Влада именовати посебним решењем улазе представници:
	– Министарства рада, запошљавања и социјалне политике,
	– Министарства унутрашњих послова,
	– Министарства регионалног развоја и локалне самоуправе,
	– Министарства грађевинарства и урбанизма,
	– Министарства правде и државне управе,
	– Министарства пољопривреде, шумарства и водопривреде,
	– Министарства здравља,
	– Министарства енергетике, развоја и заштите животне средине,
	– Министарства културе и информисања,
	– Министарства омладине и спорта,
	– Министарства финансија и привреде, и
	– председник Извршног одбора Националног савета ромске националне мањине.
	4. Савет може, ради проучавања одређених питања из тачке 2. ове одлуке у рад Савета да укључи представнике стручних институција и истакнуте стручњаке.
	5. Савет у свом раду може да користи стручну помоћ која му се пружа у виду међународних пројеката.
	6. Савет може, од органа државне управе, Аутономне покрајине Војводине, локалне самоуправе и других организација да тражи податке, документацију и информације од значаја за рад Савета.
	7. Савет доноси Пословник о свом раду.
	8. Савет доставља извештај о раду надлежном одбору сваких 60 дана, a Влади најмање сваких 90 дана.
	9. Административно-техничке послове за потребе Савета обавља Канцеларија за људска и мањинска права.
	10. Чланови Савета имају право на накнаду трошкова путовања за присуствовање на седници Савета.
	11. Средства за накнаду трошкова из тачке 10. ове одлуке обезбеђују се у буџету Канцеларије за људска и мањинска права.
	12. Ова одлука ступа на снагу осмог дана од дана објављивања у „Службеном гласнику Републике Србије”.
	
	05 број 02-4070/2013
	У Београду, 20. маја 2013. године
	
	Влада
	Председник,
	
	Ивица Дачић, с.р.

