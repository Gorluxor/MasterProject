



На
основу чл. 46. и 48. Закона о здравственој заштити („Службени гласник РС”, број
107/05) и члана 43. став 1. Закона о Влади („Службени гласник РС”, бр. 55/05 и
71/05 – исправка),

Влада
доноси





ОДЛУКУ

о оснивању Специјалне
болнице за рехабилитацију и ортопедску протетику,

у Београду

„Службени гласник
РС“, број 51 од 16. јуна 2006.





Члан 1.

Оснива
се Специјална болница за рехабилитацију и ортопедску протетику, у Београду.

Члан 2.

Назив установе
је Специјална болница за рехабилитацију и ортопедску протетику, у Београду (у даљем
тексту: Специјална болница).

Седиште
Специјалне болнице је у Београду, Булевар војводе Путника број 7.

Члан 3.

Специјална
болница је правно лице са својством установе.

Члан 4.

Специјална
болница обавља специјалистичко-консултативну и стационарну здравствену делатност
у области протетичко-ортотичке рехабилитације, лабораторијску и другу дијагностику,
као и фармацеутску здравствену делатност преко болничке апотеке, у складу са законом
и Планом мреже здравствених установа.

Члан 5.

Средства
и имовину за оснивање и рад Специјалне болнице чине средства, имовина, права и обавезе
Завода за протетику, Београд, са билансним стањем на дан 15. јуна 2006. године.

Биланс
стања у смислу става 1. овог члана утврдиће орган управљања Завода за протетику,
Београд, који престаје са радом даном почетка рада Специјалне болнице.

Специјална
болница почиње са радом даном уписа у судски регистар.

Члан 6.

Средства
за оснивање и рад Специјалне болнице у државној су својини.

Члан 7.

Даном почетка
рада Специјална болница преузима средства, имовину, права, обавезе и запослене Завода
за протетику, Београд.

Члан 8.

Органи
Специјалне болнице јесу директор, Управни одбор и Надзорни одбор.

Управни
одбор Специјалне болнице има седам чланова од којих су три члана из реда запослених
у Специјалној болници.

Надзорни
одбор Специјалне болнице има пет чланова од којих су два члана из реда запослених
у Специјалној болници.

Директора,
Управни и Надзорни одбор Специјалне болнице именује и разрешава оснивач.

Члан 9.

Управни
и Надзорни одбор Завода за протетику, Београд, обављаће послове Управног и Надзорног
одбора Специјалне болнице до именовања органа Специјалне болнице.

Управни
одбор Завода за протетику, Београд, донеће статут и друге опште акте неопходне за
упис у регистар и почетак рада Специјалне болнице.

Члан 10.

До именовања
директора Специјалне болнице, његове послове ће обављати и вршити његова овлашћења
директор Завода за протетику, др Биљана Видаковић-Максимовић.

Члан 11.

Ова одлука ступа на снагу наредног
дана од дана објављивања у „Службеном гласнику Републике Србије”.





05 број
022-3571/2006

У Београду,
15. јуна 2006. године

Влада

Председник,

Војислав
Коштуница, с.р.



