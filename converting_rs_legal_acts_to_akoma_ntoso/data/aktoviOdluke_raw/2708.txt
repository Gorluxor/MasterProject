


	
	Zakon

	


	
				На основу члана 12. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08,16/11, 68/12 – УС, 72/12, 74/12 – УС, 7/14 и 44/14) и члана 4. став 2. Пословника Владе („Службени гласник РС”, бр. 61/06 – пречишћен текст, 69/08, 88/09, 33/10, 69/10, 20/11, 37/11, 30/13 и 76/14), доносим
				ОДЛУКУ
				"Службени гласник РС", број 69 од 14. 
				јула 2017.
				I 
				Ненад Поповић, министар без портфеља, задужује се да прати стање, предлаже мере и учествује у координацији активности у области иновација и технолошког развоја.
				Област иновација и технолошког развоја посебно подразумева све активности усмерене на примену научних сазнања, техничких и технолошких знања, инвентивности и проналазаштва, у функцији стварања и реализације, у односу на постојећу техничко-технолошку основу, нових и побољшаних производа, процеса и услуга коју спроводе субјекти, носиоци иновационих активности.
				II
				Ненад Поповић, министар без портфеља, задужује се да усмерава и усклађује рад субјекта из тачке 1. овог закључка, а нарочито Фонда за иновациону делатност.
				III
				Ненад Поповић, министар без портфеља, задужује се да прати и утврђује ток реализације свих пројеката од интереса за Владу Републике Србије у области иновација и технолошког развоја, а нарочито следеће пројекте:
				– Научно-технолошки парк Београд, 
				– Научно-технолошки парк Нови Сад,
				– Институт Биосенс у Новом Саду, 
				– Институт за физику у Београду, 
				– Електронски факултет у Нишу.
				IV
				Ову одлуку објавити у „Службеном гласнику Републике Србије”.
				Број 021-00-11/2017-01
				У Београду, 3. јула 2017. године
				Председник Владе,
				Ана Брнабић, с.р.
	

