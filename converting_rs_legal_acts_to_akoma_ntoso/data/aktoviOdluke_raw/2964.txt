



	
	
Редакцијски пречишћен текст
	
	

На основу члана 179. став 3. Закона о општенародној одбрани („Службени лист СФРЈ“, бр. 21/82), 
	
	Савезни извршно веће доноси


ОДЛУКУ
	
	о одређивању забрањених зона
„Службени лист СФРЈ”, бр. 46 од 6. септембра 1985, 13 од 22. фебруара 1991.


1. Одређују се следеће забрањене зоне за кретање, боравак и настањивање страних држављана; и то:

1) у Социјалистичкој Републици Босни и Херцеговини:
– подручје горњег Бирча и планине Јавор искључујући Власеницу, село Ђиле и село Брложник, а укључујући Хан Пијесак и Велико Игриште (тригонометријска тачка 1405). Дозвољен је пролазак без задржавања путем Власеница – Хан Пијесак – Соколац, а у насељеним местима дозвољено је и задржавање;
– подручје планине Мањаче, искључујући Стари Бронзани Мајдан, село Бистрицу, Бању Луку, десну ивицу пута Бања Лука – Јајце до села Дабрац и села Шаховци, Стражице и Камичак. Дозвољен је пролазак без задржавања путем Бања Лука – Чађавица, а у насељеним местима дозвољено је и задржавање;
– подручје планине Клековаче, укључујући Оштрељ (тригонометријска тачка 1388), искључујући села Срнетица и Потоци, укључујући Тисов врх – Самар (тригонометријска тачка 1707), искључујући село Црљивицу. Дозвољен је пролазак и кретање у ловачкој зони Лом – Клековача у пратњи органа ловишта. Дозвољен је и пролазак без задржавања путем Босански Петровац – Дрвар, а у насељеним местима дозвољено је и задржавање;
– подручје планине Камешнице, од границе са СР Хрватском, искључујући села Чаић и Пролог и Бушко језеро, до границе са СР Хрватском. Дозвољен је пролазак без задржавања путем Ливно – Обровац, а у насељеним местима дозвољено је и задржавање;
– подручје источних падина планине Пљешевице, од границе са СР Хрватском, искључујући села Изачић Град, Шумари, Муслићи и Заваље, а укључујући Дебели Врх и Троврх (тригонометријска тачка 1620), до границе са СР Хрватском;

2) у Социјалистичкој Републици Македонији:
– подручје планине Скопске Црне горе, укључујући села Малина Мала, Гошинце, Никуштак, Мојанце, Раштак и Кучевиште и Кара Ч (тригонометријска тачка 1523);
– подручје планине Серте, укључујући села Хаџи Хамзали, Ерен (тригонометријска тачка 573), села Хаџи Реџепли, Чардак, Кршник (тригонометријска тачка 221), села Џидимирци и Мушанци и Тумбу (тригонометријска тачка 348);
– подручје планине Стогово, укључујући село Могорче (тригонометријске тачке 2014, 2088 и 2075), села Збажци, Присовјани и Глобочица, десну обалу реке Црни Дрим и село Папрадник, а искључујући село Мелничани;

3) У Социјалистичкој Републици Словенији:
– Брисана је алинеја 1. (види тачку 1. Одлуке – 13/1991-223)
– подручје Крима, укључујући Куран (тригонометријска тачка 1005), Горњи Иг (искључно), с. Страхомер (искључно), Јеленце (тригонометријска тачка 833), кота 606 и Линте (североисточно 1,5 километара);*
– Брисана је алинеја 3. (види тачку 1. Одлуке – 13/1991-223)
– подручје Хом, искључујући село Загозд, укључујући село Лошка Гора, искључујући село Шентјанж, укључујући Аплик и искључујући села Сентруперт и Залока;
– подручје Трновског гозда, укључујући Зверинц (тригонометријска тачка 793), тригонометријска тачка 598 (искључно), тригонометријска тачка 1155 (укључно), тригонометријска тачка 943 (укључно);*
– подручје Похорја, укључујући Лединеков когел (кота 1181) (укључно), тригонометријска тачка 1056 (искључно), кота 685 – јужно 1000 метара, кота 1181 – западно 700 метара;*
– подручје Шпухље, село Марковци – гробље (искључно), с. Првенци (искључно), с. Боровци (искључно), с. Шпухља (искључно).*
– подручје планине Пивке, укључујући Баба (тригонометријска тачка 1086), а искључујући Брх Корена, Дедну Гору (тригонометријска тачка 1293), Машун, села Коритнице, Бач, Пивку, Жеје и Стару Вас;

4) у Социјалистичкој Републици Србији:
а) на територији Социјалистичке Републике Србије ван територија социјалистичких аутономних покрајина;
– подручје Хомоља које обухвата Хомољске планине, укључујући Штубељ (тригонометријска тачка 940), Мали Крш (тригонометријска тачка 745), Велики Крш (тригонометријска тачка 1148) и Бељаницу (тригонометријска тачка 1339). Дозвољен је пролазак без задржавања путевима: Петровац на Млави – Жагубица – Бор и Мајданпек – село Горњане – Бор, а у насељеним местима дозвољено је и задржавање;
– подручје планине Цер, искључујући села Липолист – Текериш и Лешницу. Дозвољен је пролазак без задржавања путем Шабац – Завлака, а у насељеним местима дозвољено је и задржавање;
– подручје планине Тупижнице, укључујући села Врбовац, Горња Бела Река, Кожељ и Бучје;
– подручје Јастрепца, које обухвата јужне падине планине Јастрепца, укључујући села Горње Јошанице, Поглед (тригонометријска тачка 1482), тригонометријску тачку 850, село Нова Божурна, искључујући Прокупље и Умац (тригонометријска тачка 470), а укључујући село Мала Плана. Дозвољен је пролазак без задржавања путем Прокупље – село Џигољ – Рибарска Бања, а у селу Џигољ дозвољено је и задржавање;
– подручје Поникве, укључујући Калуђерске Баре и села Заглавак и Стапари. Дозвољен је пролазак без задржавања путем Титово Ужице – Мокра Гора – Вишеград, путем Титово Ужице – Бајина Башта преко Кадињаче, односно преко села Заглавка – Злоделе – Пилице и путем Бајина Башта – Кремна – Вишеград, а у насељеним местима и на Кадињачи дозвољено је и задржавање;
– подручје планина Гиљева, Тријебине и Тисовица (тригонометријска тачка 1444) и села Долице, Баре и Крајиновиће; 
– подручје Старог Колашина, укључујући села Мекаје, Баре и Клековац, искључујући село Рибариће а укључујући села Годово, Долово и Шароње. Дозвољен је пролазак без задржавања путевима Нови Пазар – село Рибариће и Нови Пазар – Тутин – Рожаје, а у насељеним местима дозвољено је и задржавање;
б) на територији Социјалистичке Аутономне Покрајине Косово: подручје Голеша, укључујући Чича Главу (тригонометријска тачка 762), села Слатине, коту 534, узводно десну обалу реке Ситнице до тригонометријске таке 560, Кд. Зез (тригонометријска тачка 856) и село Коморане. Дозвољен је пролазак без задржавања путевима: Слатина – Коморане – Русиновце и Слатина – Аеродром „Приштина“, а у насељеним местима дозвољено је и задржавање;

5) у Социјалистичкој Републици Хрватској:
– подручје планине Велика Капела и планине Мала Капела, укључујући село Десмерице, а искључујући села Доњи Модруш и Кунић Село, Високи Врх (тригонометријска тачка 1124), села Сертићи, Језеране и Зрнићи и Грбин Врх (тригонометријска тачка 903). Дозвољен је пролазак без задржавања путем Јосипдол – Модруш – Развала – Језеране, а у насељеним местима дозвољено је и задржавање;
– подручје код Слуња обухваћено Хумом (тригонометријска тачка 861), Мрзлим Пољем, селом Мочила и Брдаровим Врхом;
– подручју планине Пљешевице од границе са СР Босном и Херцеговином, укључујући Целопек (тригонометријска тачка 526), Хрњаков Врх (тригонометријска тачка 539), Мали Палеж, Оштри Михаљевац (тригонометријска тачка 1048), Тупи Михајловац (тригонометријска тачка 966), Тичево (тригонометријска тачка 1046), Троврх (тригонометријска тачка 1620), до границе са СР Босном и Херцеговином. Дозвољен је пролазак без задржавање путевима: Село Ваганац – Личко Петрово Село – село Муслићи и Лично Петрово село – Пријебој, а у насељеним местима дозвољено је и задржавање;
– подручје Мазина, укључујући село Висућ, Кук (кота 1142), села Ораовац и Брезовац, Јелове Таване, село Сучевићи, Велики Урљај (тригонометријска тачка 1295) и Кремен (тригонометријска тачка 1591). Дозвољен је пролазак без задржавања путевима: Горњи Лапац – Мазин – Брувно и Срб – село Сучевић, а у насељеним местима дозвољено је и задржавање;
– подручје планине Камешнице, од границе са СР Босном и Херцеговином, укључујући село Кнежице, а искључујући Кулића Умац (тригонометријска кота 482) и села Оток, Граб, Велић и Каменско, до границе са СР Босном и Херцеговином; 
– подручје Папука, које обухвата западне падине планине Папук, укључујући села Кореничани, Кузма, Сажаје и Барица;
– подручје Иванчице, тригонометријска тачака 1060, југоисточно 1000 метара, североисточно 800 метара, северозападно 1000 метара и југозападно 500 метара;*
– подручје Гакова, с. велика Ператовица (искључно), с. Гаково, с. Тромеђа (кота 192), с. Гроканица Гроб, с. Тополовица (искључно), тригонометријска тачка 224 (искључно).*

6) у Социјалистичкој Републици Црној Гори:
– подручје Озринића, укључујући Жировницу (тригонометријска тачка 842 и тригонометријска тачка 906) и Падеж, а искључујући села Бршно и Кличево;
– подручје Пантелијевог Врха, укључујући села Брајовићко Гостиље и Добри До, Радовче и село Копиље. Дозвољен је пролазак без задржавања путем Спуж – Копиље – Прекорница, а у насељеним местима дозвољено је и задржавање;
– подручје Јасеновог Поља северно од Никшића, укључујући Јелови Врх (тригонометријска тачка 1082), Бакиљ, село Прага и Цератов Бријег;
– подручје Мавријана код Улциња, укључујући тригонометријску тачку 272, коту 309 и тригонометријску тачку 398.

*Службени лист СФРЈ, број 13/1991

2. Страним држављанима, у смислу ове одлуке, сматрају се и лица без држављанства.

3. Стрним држављанима надлежни орган може изузетно одобрити стално настањивање, привремени боравак или пролазак кроз забрањену зону, под следећим условима:
– да су исељеници и југословенски грађани са страним путним исправама који се враћају у Социјалистичку Федеративну Републику Југославију, и да су, по правилу, пореклом са тог подручја или да има на том подручју живе блиски рођаци (настањивање);
– да су брачни другови југословенских држављана;
– ради посете блиској родбини која стално живи у забрањеној зони (привремени боравак);
– ради вршења научноистраживачких радова у сарадњи са југословенским органима и организацијама удруженог рада и другим југословенским организацијама, као и ради вршења других радова за потребе југословенских органа и организација;
– ради запошљавања у Социјалистичкој Федеративној Републици Југославији;
– за време кратке пригодне посете појединим историјским местима и културним споменицима и у пригодним манифестацијама, које се организују у оквиру културне сарадње, сарадње друштвено-политичких и друштвених организација и других облика сарадње са иностранством;
– када је организована посета обележјима и споменицима народноослободилачке борбе у пратњи туристичког водича, али без удаљавања од обележја и споменика и без задржавања на путу.

4. Одобрене из тачке 3. ове одлуке издаје орган друштвено-политичке заједнице надлежан за одобравање привременог боравка, на чијој се територији налази забрањена зона. Одобрење се издаје у сагласности са надлежним органом за народну одбрану.

5. Даном ступања на снагу ове одлуке престаје да важи Одлука о одређивању забрањених зона („Службени лист СФРЈ”, бр. 2/78).

6. Ова одлука ступа на снагу осмог дана од дана објављивања у „Службеном листу СФРЈ”.

Е. п. бр. 288
18. јула 1985. године
Београд

Савезно извршно веће
Потпредседник,
др 
Мијат Шуковић, с. р.
