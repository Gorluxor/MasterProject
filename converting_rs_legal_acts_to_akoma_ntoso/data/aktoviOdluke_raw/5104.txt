


	
	Zakon


	
				На основу члана 7. став 1. тачка 8. Закона о коморама здравствених радника, члана 10. став 1. тачка 8. и члана 27. Статута Лекарске коморе Србије, 
				Скупштина Лекарске коморе Србије, на Једанаестој редовној седници одржаној 28. фебруара 2017. године у Београду, донела је
				ОДЛУКУ
				о висини накнаде за чланарину
				"Службени гласник РС", број 29 од 24. марта 
				2017.
				
				Члан 1.
				Чланарина за докторе медицине (у даљем тексту: лекаре), који као професију у Републици Србији обављају послове здравствене делатности у здравственим установама (основане средствима у државној или приватној својини) и у приватној пракси, у установама социјалне заштите, заводима за извршење заводских санкција, у државним органима, на факултетима, односно школама здравствене струке, амбулантама медицине рада које образују послодавци и у другим установама у којима се обавља здравствена делатност у складу са законом, за осниваче здравствених установа, основане средствима у приватној својини и осниваче приватне праксе, износи 0,8% нето месечне зараде.
				Члан 2.
				Чланарина за лекаре, из члана 1. ове одлуке не може бити нижа од 400,00 динара месечно.
				Чланарина за лекаре добровољне чланове износи 0,8% од нето месечне зараде, односно месечних примања и не може бити нижа од 400,00 динара месечно, осим за незапослене лекаре, за које чланaрина износи 10,00 динара месечно.
				Члан 3.
				Одлука ступа на снагу осмог дана након објављивања у „Службеном гласнику Републике Србије”, a објављује се након добијања сагласности од стране Министарства здравља Републике Србије.
				Одлука се објављује у Гласнику Коморе и на интернет страници Коморе.
				У Београду, 28. фебруара 2017. године
				Председник Скупштине Лекарске коморе Србије, 
				др sci мед. Јадранка Равић, с.р.
	

