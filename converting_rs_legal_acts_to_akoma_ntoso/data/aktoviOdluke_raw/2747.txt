


	
	Zakon

	


	
				Редакцијски пречишћен текст
				
				
				На основу члана 62. Закона о државној управи („Службени гласник РС”, бр. 79/05, 101/07, 95/10 и 99/14), члана 43. став 1. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 74/12 − УС и 44/14) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 − пречишћен текст, 69/08, 98/12 и 87/13), на предлог Министарства културе и информисања,
				Влада доноси
				ОДЛУКУ
				о образовању Координационог тела за усмеравање активности на дигитализацији сала у домовима културе и културним центрима на територији Републике Србије
				"Службени гласник РС", бр. 119 од 29. 
				децембра 2017, 6 од 1. фебруара 2019.
				1. Образује се Координационо тело за усмеравање активности на дигитализацији сала у домовима културе и културним центрима на територији Републике Србије (у даљем тексту: Координацино тело).
				2. У Кородинационо тело именују се:
				– за председника:
				Ана Илић, саветник у Кабинету председника Владе;
				– за заменика председника:
				Дејан Масликовић, помоћник министра културе и информисања;
				– за чланове:
				1) Синиша Перић, Кабинет министра без портфеља задуженог за регионални развој и координацију рада јавних предузећа, 
				2) Милан Добријевић, Министарство трговине, туризма и телекомуникација, 
				3) Тијана Деспотовић, Министарство културе и информисања, 
				4) Милан Јосимов, Министарство државне управе и локалне самоуправе, 
				5) Ивица Благданић, Канцеларија за информационе технологије и електронску управу, 
				6) Игор Пуцаревић, Стална конференција градова и општина, 
				7) Марко Чкоњевић, Fame Solutions,
				8) Југослав Пантелић, Југословенска кинотека, 
				9) Вук Вукићевић, Завод за проучавање културног развитка, 
				10) Бобан Јевтић, Филмски центар Србије, 
				11) Нада Поповић Перишић, председник Управног одбора Филмског центра Србије;
				– за секретара:
				Весна Шљивић, Министарство културе и информисања.
				*Службени гласник РС, број 6/2019
				3. Задаци Координационог тела су да: дефинише услове и техничке карактеристике за избор сала које ће се опремити дигиталном опремом; дефинише критеријуме за избор сала у јединицама локалне самоуправе које испуњавају услове за дигитализацију и одрживост пројекта; координира активности за континуирану дистрибуцију садржаја културе у дигиталном облику; да на основу прикупљених информација јединица локалне самоуправе, Завода за проучавање културног развитка и Филмског центра Србије одреди приоритете и изради план за дигитализацију сала; сарађује са другим органима и организацијама у циљу координације послова на обезбеђивању ресурса и опремању сала дигиталном опремом за приказивање садржаја културе (позоришне, оперске и балетске представе, концерти, филмови, изложбе и др.).
				4. Координационо тело може ангажовати стручна лица и образовати радне групе ради извршења задатака из тачке 3. ове одлуке.
				5. Координационо тело подноси Влади годишњи извештај, по правилу, у првом тромесечју текуће године за претходни извештајни период. Саставни део извештаја Координационог тела су одговарајући статистички и упоредни подаци, као и предлог мера и активности за дигитализацију сала у домовима културе и културним центрима.
				6. Чланови Координационог тела, као и ангажована стручна лица, немају право на накнаду за свој рад.
				7. Стручне и административно-техничке послове за потребе рада Коородинационог тела обављаће Министарство културе и информисања.
				8. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-12676/2017-1
				У Београду, 28. децембра 2017. године
				Влада
				Председник,
				Ана Брнабић, с.р.
	

