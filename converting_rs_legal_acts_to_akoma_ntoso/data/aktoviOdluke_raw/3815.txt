


	
	Zakon


	
			На основу члана 17. став 3. Закона о објављивању закона и других прописа и аката („Службени гласник РС”, број 45/13) и члана 23. став 1. тачка 14) Одлуке о усклађивању пословања Јавног предузећа „Службени гласник”, Београд са Законом о јавним предузећима („Службени гласник РС”, бр. 77/16 и 9/17), а у вези са чланом 11. Правилника о методологији и начину утврђивања трошкова пружања јавне услуге („Службени гласник РС”, бр. 14/13, 25/13 – исправка и 99/13),
			Надзорни одбор Јавног предузећа „Службени гласник”, на 58. седници од 26. септембра 2019. године донео је
			ОДЛУКУ
			о висини накнаде за објављивање аката који се обавезно објављују у „Службеном гласнику РС” уз плаћање накнаде и висини накнаде за објављивање аката правних и физичких лица чије објављивање у „Службеном гласнику РС” није обавезно, у 2020. години
			"Службени гласник РС", број 80 од 8. новембра 
			2019.
			1. Утврђује се висина накнаде за објављивање општих и појединачних аката органа и организација тако да износи 317,50 динара без ПДВ-а по куцаном реду текста ако се текст преда у електронској форми, а 471,67 динара без ПДВ-а по куцаном реду текста ако се текст преда у штампаној форми.
			2. Утврђује се висина накнаде за објављивање судских огласа и огласа о упису у судски регистар тако да износи 3.130,00 динара без ПДВ-а по огласу ако се текст преда у електронској форми, а 4.719,17 динара без ПДВ-а по огласу ако се текст преда у штампаној форми.
			3. Утврђује се висина накнаде за објављивање неважећих исправа и докумената тако да износи:
			– 2.843,75 динара без ПДВ-а за неважеће печате и штамбиље;
			– 665,00 динара без ПДВ-а по документу за личне карте, путне исправе и исправе странаца;
			– 28 евра (без урачунатих трошкова банкарске ино-провизије) по документу за путне исправе издате у дипломатско-конзуларним представништвима Републике Србије;
			– 288,75 динара без ПДВ-а по документу за све врсте службених легитимација, меница и чекова, докумената осигуравајућих друштава, јавних исправа основних школа, јавних исправа средњих школа и јавних исправа високошколских установа и других неважећих исправа и докумената.
			4. Утврђује се висина накнаде за објављивање јавних позива, јавних конкурса и других обавештења правних и физичких лица тако да износи 317,50 динара без ПДВ-а по куцаном реду текста ако се текст преда у електронској форми, а 471,67 динара без ПДВ-а по куцаном реду текста ако се текст преда у штампаној форми.
			5. Висина накнада из тач. 1–4. Одлуке усклађује се на годишњем нивоу.
			6. Ова одлука, по добијању сагласности Владе, објављује се у „Службеном гласнику Републике Србије”, ступа на снагу осмог дана од дана њеног објављивања, а примењује се од 1. јануара 2020. године.
			Број 01-10264/2
			У Београду, 26. септембра 2019. године
			Председник Надзорног одбора,
			Новак Недић, с.р.
	

