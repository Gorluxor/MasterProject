


	
	Zakon

	


	
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о образовању Радне групе за Пројекат српско-кинеског индустријског парка у Београду
				"Службени гласник РС", број 79 од 25. 
				августа 2017.
				1. Образује се Радна група за Пројекат српско-кинеског индустријског парка у Београду (у даљем тексту: Радна група).
				2. Задаци Радне групе су:
				а) оцена Студије изводљивости развоја српско-кинеског индустријског парка припремљене од стране China Road and Bridge Corporation из НР Кине,
				б) припрема и вођење преговора поводом закључења уговора са China Road and Bridge Corporation из НР Кине поводом извршења обавеза преузетих Протоколом о сарадњи на развоју српско-кинеског индустријског парка потписаног између China Road and Bridge Corporation из НР Кине, Владе Републике Србије и града Београда.
				3. У Радну групу именују се:
				1) за председника:
				Ненад Поповић, министар без портфеља задужен за иновације и технолошки развој;
				2) за заменика председника:
				Лука Томић, шеф Кабинета градоначелника града Београда;
				3) за чланове:
				– Бранислав Пејчић, начелник Одељења у Министарству привреде,
				– Емилија Вуковић, шеф Одсека у Министарству финансија,
				– Горјана Јоксовић, виши саветник у Министарству грађевинарства, саобраћаја и инфраструктуре,
				– Невенка Зељковић, начелник Одељења у Републичкој дирекцији за имовину Републике Србије,
				– Милена Бабић, в.д. заменика државног правобраниоца Републике Србије,
				– Славица Савичић, секретар Секретаријата за имовинско-правне послове града Београда,
				– Бранислав Поповић, директор Дирекције за грађевинско земљиште и изградњу града Београда.
				4. Чланови Радне групе, као и друга ангажована лица немају право на накнаду за рад у Радној групи.
				5. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-8031/2017
				У Београду, 22. августа 2017. године
				Влада
				Председник,
				Ана Брнабић, с.р.
	

