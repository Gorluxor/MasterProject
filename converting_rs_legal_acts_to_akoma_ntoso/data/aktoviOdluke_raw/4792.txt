



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ ВОДИЦЕ
ПОСВЕЋЕНЕ СИЛАСКУ СВЕТОГ ДУХА – ТРОЈИЦИ У САМОШУ ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Водица посвећена силаску Светог духа – Тројици у Самошу
утврђује се за споменик културе.

Члан 2.

Водица посвећена силаску Светог духа – Тројици у Самошу
(у даљем тексту: споменик културе) налази се на територији општине Ковачица, у
Самошу, у приватној својини – власник Српска православна црква, на катастарској
парцели број 1560/1 К.О. Самош.

Водицу посвећену силаску Светог духа – Тројици у Самошу
сачињава капела са бунаром у унутрашњем простору. Подигнута је 1930. године. Културно
добро подигао је Емил Марков, становник Самоша. Водица је карактеристичан
пример сакралног народног градитељства на тлу Војводине, који је сачуван у
изворном облику и који и данас представља значајно култно место за мештане
села.

Тачка 3.

Заштићена околина споменика културе обухвата део
катастарске парцеле број 1560/1, К.О. Самош, у друштвеној својини, са јужне
стране оивичен чеоним међама катастарских парцела бр. 1088, 1087 и 798, К.О.
Самош, са северне стране железничком пругом од линије продужетка западне
границе катастарске парцеле број 1088, К.О. Самош до линије продужетка источне
границе катастарске парцеле број 798, К.О. Самош, са западне стране дуж линије
продужетка западне границе катастарске парцеле број 1088, К.О. Самош до
железничке пруге, а са источне стране дуж линије продужетка источне границе
катастарске парцеле број 798, К.О. Самош до железничке пруге.

Тачка 4.

Утврђују се следеће мера заштите споменика културе:

1) очување изворног изгледа спољашње архитектуре и ентеријера,
хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) коришћење само у изворне намене;

3) осликавање спољних и унутрашњих зидова споменика
културе само на основу услова и сагласности надлежног завода за заштиту
споменика културе;

4) обезбеђивање сандука са песком за гашење почетног
пожара;

5) паљење свећа у споменику кулутре дозвољено је само
на месту које одреди надлежни завод за заштиту споменика културе;

6) затварање отвора на споменику културе кроз које могу
да улазе животиње и замена полупаних прозорских окана.

Тачка 5.

Утврђују се следеће мере заштите заштићене околине
споменика културе:

1) забрана депоновања земље и стварања депонија;

2) редовно кошење траве и уклањање вегетације која
угрожава споменик.

Тачка 6.

Ову одлуку објавити у „Службеном гласнику Републике
Србије”.



Број
633-2659/97-29

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









