


	
	Zakon

	


	
			На основу члана 43. став 2. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС, 96/15, 47/17 – аутентично тумачење, 113/17 – др. закон, 27/18 – др. закон и 41/18 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18),
			Влада доноси
			ОДЛУКУ
			о промени границe катастарских општина Сурчин и Нови Београд
			"Службени гласник РС", број 90 од 21. новембра 
			2018.
			I
			Мења се граница између катастарских општина Сурчин и Нови Београд, град Београд, тако да се катастарској општини Сурчин припајају катастарске парцеле бр. 3925/2 и 3926 из катастарске општине Нови Београд, у укупној површини од 6 ha 88 a 46 m².
			II
			Скица промене границе катастарских општина Сурчин и Нови Београд одштампана је уз ову одлуку и чини њен саставни део.
			III
			На основу ове одлуке Републички геодетски завод – Службе за катастар непокретности Сурчин и Нови Београд, извршиће обележавање и опис промењене границе катастарских општина и настале промене спровести на катастарским плановима и у операту катастра непокретности.
			IV
			Ова одлука ступа на снагу осмог дана од дана објављивања у „Службеном гласнику Републике Србије”.
			05 број 950-11041/2018
			У Београду, 20. новембра 2018. године
			Влада
			Председник,
			Ана Брнабић, с.р.
			
				
					
				
			
	

