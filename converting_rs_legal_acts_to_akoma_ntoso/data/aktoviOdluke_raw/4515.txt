


	
	Zakon

	


	
				На основу члана 40. Закона о дуалном образовању („Службени гласник РС”, број 101/07) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ
				о образовању Комисије за развој и спровођење дуалног образовања
				"Службени гласник РС", број 5 од 19. 
				јануара 2018.
				1. Образује се Комисија за развој и спровођење дуалног образовања (у даљем тексту: Комисија), ради спровођења и унапређивања дуалног образовања и трогодишњих вредновања остварених резултата.
				2. Задаци Комисије су:
				1) координација активности у спровођењу дуалног образовања на основу захтева тржишта рада на националном нивоу;
				2) надзор над квалитетом реализације средњег стручног образовања које се обавља по моделу дуалног образовања, са циљем трогодишњег вредновања остварених резултата; 
				3) координација активности домаћих и међународних пројеката који за циљ имају развој и унапређивање дуалног и предузетничког образовања;
				4) подношење извештаја Влади једном годишње по правилу у првом тромесечју текуће године за претходни извештајни период, који ће садржати податке о могућностима и изазовима у процесу имплементације Закона о дуалном образовању и мишљења свих релевантних учесника у реализацији дуалног образовања.
				3. У Комисију се именују:
				– за председника:
				др Габријела Грујић, помоћник министра просвете, науке и технолошког развоја;
				– за потпредседника:
				мр Мирјана Ковачевић, директорка Сектора за едукацију у Привредној комори Србије;
				– за чланове:
				1) Вукашин Гроздић, Кабинет председника Владе;
				2) др Урсула Ренолд, шеф Одељења за истраживање образовних система Швајцарског економског института (КОФ) при Федералном институту за технологију у Цириху – експертска подршка;
				3) Александар Марковић, шеф Одсека за правне послове у Министарству просвете, науке и технолошког развоја;
				4) Станка Пејановић, генерална директорка „Горења”;
				5) Драган Туцаковић, директор „Техничке школе”, Ужице;
				6) др Горан Цвијовић, директор „Ваздухопловне академије”, Београд; 
				7) Никола Матковић, директор „Хемијско-технолошке школе”, Суботица;
				8) Слађана Грујић, секретар Сталне конференције градова и општина.
				4. Чланови Комисије за развој и спровођење дуалног образовања немају право на новчану накнаду за рад у Комисији.
				5. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-02-239/2018-1
				У Београду, 18. јануара 2018. године
				Влада
				Председник,
				Ана Брнабић, с.р.
	

