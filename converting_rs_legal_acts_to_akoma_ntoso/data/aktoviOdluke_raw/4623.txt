





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси

ОДЛУКУ

О УТВРЂИВАЊУ ВИЛЕ ХОРГОШ
КАМАРАШ БРОЈ 62 У ХОРГОШУ ЗА СПОМЕНИК КУЛТУРЕ

„Службени гласник
РС”, број 48 од
06. августа 2001.





Тачка 1. 

Вила
Хоргош Камараш број 62 у Хоргошу утврђује се за споменик културе.

Тачка 2.

Вила
Хоргош Камараш број 62 у Хоргошу (у даљем тексту: споменик културе), налази се на
територији општине Кањижа, у Хоргошу, у приватној својини, на катастарској парцели
број 4074, КО Хоргош.

Споменик
културе је вила саграђена крајем XИX века. До данас је сачувала свој изворни облик,
са троћелијским распоредом простора, карактеристичним за тип летњиковца у овим крајевима.
Разуђене је основе, са реминисценцијом на панонски тип куће са верандом. На основни,
подужно постављени правоугаони део објекта са двосливним кровом и два забата, наслања
се са леве стране масивни блок – салон. У истој линији је тераса, правоугаоне основе,
са зарубљеним углом у поље и дрвеном балустрадом. По стилским карактеристикама припада
вилама тзв. „швајцарског” типа, са периферном архитектонском пластиком која је веома
скромна и спроведена углавном само око прозорских отвора који су обликовани у класицистичком
духу. Прочеље одаје утисак репрезентативности и по оси је подељено у две целине.
Ентеријер је решен скромно и функционално. Најрепрезентативнији простор представља
салон, са таваницом осликаном илузионистичким сликарством са жанр сценама и фризом
изведеним у сликарској техници са мотивима цвећа и воћа.

Својом
локацијом у окружењу парковског амбијента, архитектонским и стилским вредностима
овај споменик културе представља значајан и репрезентативан пример изворно сачуване
виле-летњиковца у градитељском наслеђу овог дела Бачке.

Тачка 3.

Заштићена
околина споменика културе обухвата катастарску парцелу број 4074, КО Хоргош, у приватној
својини.

Тачка 4.

Утврђују
се следеће мере заштите споменика културе:

1)
ревитализовање споменика културе адекватно његовом специфичном архитектонском и
функционалном склопу;

2)
очување изворног изгледа спољашње архитектуре и ентеријера, хоризонталног и вертикалног
габарита, облика и нагиба крова, свих конструктивних и декоративних елемената, оригиналних
материјала и функционалних карактеристика;

3)
ажурно праћење стања и одржавање конструктивно – статичког система, кровног покривача,
свих фасада, ентеријера и исправности инсталација у споменику културе;

4)
забрана радова који могу угрозити статичку безбедност споменика културе.

Тачка 5.

Утврђују
се следеће мере заштите заштићене околине споменика културе:

1)
урбанистичко, комунално и хортикултурно уређење и одржавање окружења споменика културе
у складу са постојећим изворним зеленилом и карактером намене комплекса на којем
се налази споменик културе;

2)
поправљање постојеће ограде око парцеле. 

Тачка 6.

Ову одлуку објавити у
„Службеном гласнику Републике Србије”.







05
број 633-7457/2001-10

У
Београду, 24. јула 2001. године

Влада
Републике Србије

Потпредседник,

проф.
др Жарко Кораћ, с.р.



