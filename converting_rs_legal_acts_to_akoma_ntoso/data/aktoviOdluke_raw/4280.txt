


На основу члана 22.
став 1. у вези са чланом 25. став 4 и члана 67. Закона о планирању
и уређењу простора и 
Просторном плану Социјалистичке Републике Југославије
(„Службени гласник 
СРС”, број 44/89),

Народна скупштина
Републике Србије на четвртој седнци Ванредног заседања од 27. јула 1991. године, донела је





ОДЛУКУ

О
ПРИПРЕМАЊУ ДЕТАЉНОГ ПРОСТОРНОГ ПЛАНА ЗА ТРЕРМОЕЛЕКТРАНУ – ТОПЛАНУ „КОЛУБАРА Б”

„Службени
гласник РС”, број 39 од 3. 
јула 1991.





Члан
1.

Приступа се
припремању Детаљног просторног плана за Термоелектрану–топлану „Колубара Б” (у
даљем тексту: Детаљни просторни план) као објекта од посебног значаја за
Републику.

Детаљним просторним
планом утврдиће се услови за уређење простора за изградњу
Термоелектране–топлане „Колубара Б”, депоније пепела и шљаке са коридорима за
продуководе хидрауличног транспорта, као и решења водоснабдевања и прикључака
за Термоелектрану–топлану „Колубара Б” и околна насеља.

Детаљни просторни
план обухвата површину од око 1.580 ха коју чине: делови Ко Каленић и КО
Радљево у Општини Уб; делови КО Конатица и КО пољане у Општини Обреновац;
делови КО Конатица и КО Пољане у Општини Обреновац; делови КО Мали Борак и КО
Скобаљ у Општини Лајковац и делови КО Цветовац и КО Степојевац у Општини
Лазаревац.

Прецизне границе
подручја одредиће се у детаљном просторном плану.



Члан
2.

За припремање
Детаљног просторног плана одговорно је Министарство за урбанизам,
стамбено-комуналне делатности и грађевинарство.



Члан
3.

Влада Републике
Србије поднеће Народној скупштини Републике Србије Нацрт детаљног просторног
плана до 30. јуна 1991. године, а Предлог детаљног просторног плана – до 15.
септембра 1991. године.



Члан
4.

О Нацрту детаљног
просторног плана обавиће се јавна расправа о програму, који ће донети Влада
Републике Србије.

Јавна расправа ће се
организовати у трајању од 30 дана у општинама чије делове територија обухвата
Детаљни просторни план, месним заједницама, предузећима и другим организацијама
у чију делатност спадају послови који се односе на заштиту ваздуха, вода и
земљишта од загађења, као и предузећима и другим организацијама заинтересованим
за доношење Детаљног просторног плана.



Члан
5.

Стручни послови на
припремању Детаљног просторног плана повериће се заводу за урбанизам и пројектовање
из Београда, Палмотићева број 30.



Члан
6.

Стручне послове на
припремању Детаљног просторног плана финансираће јавно предузеће за производњу
електричне енергије и производњу угља „Електропривреда” Београд
Термоелектрана–топлана „Колубара Б” из Уба.



Члан
7.

Ова одлука ступа на
снагу осмог дана од дана објављивања у „Службеном гласнику Републике Србије”.





РС број 

157


У Београду, 

27.
јуна 1991. године

Народна скупштина
Републике Србије

Председник, 



Александар Бакочевић, с.р.





