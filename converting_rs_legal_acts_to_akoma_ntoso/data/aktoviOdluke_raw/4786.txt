



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ СЕОСКЕ
КУЋЕ У ЗМАЈЕВУ ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Сеоска кућа у Змајеву утврђује се за споменик културе.

Тачка 2.

Сеоска кућа у Змајеву (у даљем тексту: споменик
културе) налази се на територији општине Врбас, у Змајеву, у Улици Лењиновој
број 68, у приватној својини, на катастарској парцели број 471 К.О. Змајево.

Сеоска кућа у Змајеву саграђена је половином ХIХ века
од набоја. Има двосливни кров покривен трском са слободно препуштеном стрехом
дуж дворишне стране. Материјалом, начином градње и изгледом она представља
типичну сеоску војвођанску кућу за време свог настанка.

Тачка 3.

Заштићена околина споменика културе обухвата
катастарске парцеле бр. 471 и 472 К.О. Змајево, у приватној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) ажурно праћење стања и одржавање
конструктивно-статичког система, кровног покривача, свих фасада, ентеријера и
исправности инсталација у споменику културе;

3) забрана радова који могу угрозити статичку
безбедност споменика културе;

4) скидање накнадно додатог црепа са слемена и обрада
слемена као и код осталих тршчаних кровова;

5) враћење отвореног оџака и пратећих детаља ентеријера
у кухињи;

6) замена прозора на дворишној фасади према постојећим
оригиналима.

Тачка 5.

Утврђује се следећа мера заштите заштићене околине споменика
културе:

1) забрана промене намене површина у оквиру окућнице –
баштице са цвећем, предњег дворишта и економског дела баште.

Тачка 6.

Ову одлуку објавити у „Службеном гласнику Републике
Србије”.

Број
633-2659/97-35

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









