





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси

ОДЛУКУ 

о утврђивању зграде
Радио станице у Нишу за споменик културе

„Службени гласник
РС”, број 32 од 7.06.2001.





Тачка 1. 

Зграда
Радио станице у Нишу утврђује се за споменик културе.

Тачка 2.

Зграда
Радио станице у Нишу (у даЉем тексту: споменик културе) налази се на територији
града Ниша, у Нишу, у Улици Иве Лоле Рибара број 7б, у мешовитој својини, на
катастарској парцели број 747, КО Ниш – Ћеле Кула.

Споменик
културе саграђен је као приземна породична кућа 1900. године за нишког трговца
Јована Попића. Академски је компонована грађевина, у еклектичком духу, са
историцистичким приступом у обради декоративних елемената фасаде. Површине
уличних зидова обрађене су квадрима. Успешност у решавању неоренесансних детаЉа
огледа се у изванредно изведеној пластици (флорални фриз на међуспратном венцу,
оквири око прозорских отвора приземЉа са тимпанонима, каријатидама, низовима балустера
на парапету), а што се приписује италијанским мајсторима. Првих деценија XX
века кућа је центар политичког и културног живота, а у њој су гостовали
министар иностраних послова царске Русије гроф Ламсдорф (1903), краЉ Петар И
Карађорђевић (1914–1915). Спрат и дворишно крило дограђени су 1960. године
према пројекту арх. Борислава Спасића, уз понавЉање стилских одлика и
декоративних елемената изворне архитектуре, облика крова и мансардних прозора,
одвајањем хоризонталним венцем дограђеног спрата од приземЉа. 

Изузетне
архитектонске вредности, историјско-уметничка својства, као и допринос култури
чине овај споменик културе посебно значајним. 

Тачка 3.

Заштићена
околина споменика културе обухвата следеће катастарске парцеле: бр. 746/1,
746/2 и 747, КО Ниш – Ћеле Кула, у мешовитој својини.

Тачка 4.

Утврђују
се следеће мере заштите споменика културе:

1)
очување изгледа споЉашње архитектуре и ентеријера, хоризонталног и вертикалног
габарита, облика и нагиба крова, свих конструктивних и декоративних елемената,
оригиналних материјала и функционалних карактеристика;

2)
ажурно праћење стања и одржавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана преправки, доградње и надградње;

4)
забрана извођења радова који могу угрозити статичку безбедност споменика
културе;

5)
очување изворног изгледа капије и ограде дворишта.

Тачка 5.

Утврђују
се следеће мере заштите заштићене околине споменика културе:

1)
забрана градње и поставЉања трајних или привремених објеката који својом
наменом, волуменом габарита по висини и облику могу угрозити или деградирати
споменик културе и његову заштићену околину;

2)
забрана градње објеката који нису у функцији споменика културе;

3)
забрана поставЉања покретних тезги, киоска и других привремених објеката унутар
заштићене околине;

4)
забрана промене намене или коришћења заштићене околине, која би угрозила
споменик културе или његову заштићену околину;

5)
урбанистичко и комунално уређење, хортикултурно опремање и одржавање простора
заштићене околине у функцији споменика културе;

6)
забрана просипања, одлагања, складиштења и привременог или трајног депоновања
отпадних и штетних материја – хемијски агресивних, експлозивних, отровних,
радиоактивних.

Тачка 6.

Ову одлуку објавити
у „Службеном гласнику Републике Србије”.





05
број 633-1787/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



