


	
	Zakon


	
				На основу члана 222. став 1. Закона о ваздушном саобраћају („Службени гласник РС”, број 73/10) и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
				Влада доноси
	
	
				ОДЛУКУ
				o образовању Националног комитета за обезбеђивање у ваздухопловству
				
				"Службени гласник РС", број 20 од 25. марта 2011.
	
	
	1. Образује се Национални кoмитет за обезбеђивање у ваздухопловству (у даљем тексту: Комитет) ради усклађивања деловања органа и организација који спроводе мере обезбеђивања у ваздухопловству и давања препорука како да се те мере побољшавају.
				
	2. Задаци Комитета су: 
				1) давање препорука за усклађивање деловања надлежних органа који спроводе мере и поступке обезбеђивања у ваздухопловству утврђене националним програмом за обезбеђивање у ваздухопловству (у даљем тексту: Програм), у складу са врстом и нивоом опасности;
				2) анализа спровођења мера обезбеђивања утврђених Програмом и давање препорука за усклађивање Програма са информацијама о новим опасностима, новим технологијама и техником у области обезбеђивања у ваздухопловству.
				
	3. У Комитет се именују:
				– за председника:
				Миодраг Миљковић, Министарство за инфраструктуру и енергетику; 
				– за чланове:
				1) Небојша Старчевић, Директорат цивилног ваздухопловства Републике Србије;
				2) Предраг Ђорђевић, Директорат цивилног ваздухопловства Републике Србије;
				3) Миленко Мајсторовић, Агенција за контролу летења Србије и Црне Горе д.о.о.;
				4) Слободан Главчић, Министарство унутрашњих послова;
				5) Горан Савић, Министарство спољних послова;
				6) Ранко Живак, Војска Србије;
				7) Душан Мириловић, Управа царина;
				8) Ненад Мирковић, Безбедносно-информативна агенција.
				
	4. Комитет ће образовати Поткомитет за обезбеђивање у ваздухопловству (у даљем тексту: Поткомитет) ради ефикасније анализе прикупљених података о могућим опасностима и другим радњама које могу да угрозе обезбеђивање у ваздухопловству и предлагања мера за отклањање тих опасности.
				Поткомитет најмање два пута месечно доставља Комитету резултате анализе из става 1. ове тачке и предлаже Комитету предузимање одговарајућих мера.
				
	5. Стручну и административно-техничку потпору Комитету пружа Министарство за инфраструктуру и енергетику. 
				
	6. Комитет заседа најмање једном у два месеца.
				Комитет подноси извештај о раду надлежном одбору најмање сваких 60 дана, а Влади најмање сваких 90 дана. 
				
	7. Даном ступања на снагу ове одлуке престаје да важи Одлука о образовању Комитета за вршење послова везаних за безбедност цивилног ваздухопловства („Службени гласник РС”, број 139/04).
				
	8. Ова одлука ступа на снагу осмог дана од дана објављивања у „Службеном гласнику Републике Србије”.
	
	
				05 број 02-1634/2011 
				У Београду, 17. марта 2011. године
				Влада
				Председник,
				др Мирко Цветковић, с.р.
	
