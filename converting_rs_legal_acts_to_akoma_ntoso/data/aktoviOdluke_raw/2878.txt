


	
	Zakon

	


	
				На основу члана 12. Закона о избору председника Републике („Службени гласник РС”, бр. 111/07 и 104/09 – др. закон),
				Републичка изборна комисија, на седници одржаној 2. марта 2017. године, донела је
				ОДЛУКУ
				о обрасцима за подношење предлога кандидата за председника Републике
				"Службени гласник РС", број 16 од 2. марта 
				2017.
				
				Члан 1.
				Овом одлуком прописују се назив и изглед образаца које законом овлашћени предлагачи кандидата за председника Републике подносе Републичкој изборној комисији приликом подношења предлога кандидата за председника Републике за изборе расписане за 2. април 2017. године.
				Члан 2.
				Обрасци потребни за подношење предлога кандидата за председника Републике су: 
				1. предлог кандидата за председника Републике – ИПР-1/17; 
				2. изјава о прихватању кандидатуре за председника Републике – ИПР-2/17;
				3. овлашћење да се у име политичке странке поднесе предлог кандидата за председника Републике – ИПР-3/17;
				4. изјава бирача да подржава предлог кандидата за председника Републике – ИПР-4/17;
				5. списак бирача који својим потписима подржавају предлог кандидата за председника Републике – ИПР-5/17.
				Обрасци прописани ставом 1. овог члана налазе се у прилогу ове одлуке и њен су саставни део.
				Члан 3.
				Документа кандидата за председника Републике која се у складу са чланом 11. став 3. Закона о избору председника Републике подносе уз предлог кандидата (уверење о држављанству, уверење о изборном праву и потврда о пребивалишту), подносе се на обрасцима надлежних органа који издају наведена уверења, односно потврду.
				Неће се сматрати недостатком ако документа из става 1. овог члана не садрже сврху издавања или је наведена нека друга сврха осим кандидовања за председника Републике.
				Члан 4.
				Ова одлука ступа на снагу даном објављивања у „Службеном гласнику Републике Србије”.
				02 број 013-64/17
				У Београду, 2. марта 2017. године
				Републичка изборна комисија
				Председник,
				Владимир Димитријевић, с.р.
				
				Прилози
				Прилог 1 - Предлог кандидата за председника Републике (Образац 
				ИПР-1/17)
				Прилог 2 - Изјава о прихватању кандидатуре за председника Републике (Образац ИПР-2/17)
				Прилог 3 - Овлашћење да се у име политичке странке поднесе предлог 
				кандидата за председника Републике (Образац ИПР-3/17)
				Прилог 4 - Изјава бирача да подржава предлог кандидата за председника 
				Републик (Образац ИПР-4/17)
				Прилог 5 - Списак бирача који својим потписима подржавају предлог кандидата 
				за председника Републике (Образац ИПР-5/17)
	

