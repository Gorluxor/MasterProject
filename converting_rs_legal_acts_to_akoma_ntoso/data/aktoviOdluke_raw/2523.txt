


	
	Zakon


	
			На основу члана 33. ст. 2. и 3. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Радне групе за имплементацију Регионалне инвестиционе реформске агенде  
			"Службени гласник РС", број 74 од 5. октобра 2018.
			1. Образује се Радна група за имплементацију Регионалне инвестиционе реформске агенде (у даљем тексту: Радна група).
			2. Задатак Радне групе је припрема Националног акционог плана за реформу инвестиција.
			3. У Радну групу именују се:
			– за председника:
			Јелена Аковић, руководилац Одељења правних послова у Сектору за мала и средња предузећа у Развојној агенцији Србије;
			– за заменика председника: 
			Луција Дујовић, шеф одсека, Министарство привреде;
			– за чланове:
			1) Гојко Станивуковић, саветник председника Владе; 
			2) Драган Демировић, вршилац дужности помоћника министра финансија;
			3) Јасмина Роскић, начелник одељења, Министарство трговине, туризма и телекомуникација;
			4) Иван Марковић, руководилац групе, Министарство трговине, туризма и телекомуникација;
			5) Звонко Обрадовић, Агенција за привредне регистре;
			6) Инес Новосел, Развојна aгенција Србије;
			7) Марија Вукосављевић Бранковић, Развојна aгенција Србије;
			8) Александар Радовановић, Привредна комора Србије;
			9) Марко Мандић, Привредна комора Србије.
			4. За секретара Радне групе именује се Ана Коврлија, саветник у Министарству привреде.
			5. Радна група ће се састајати периодично, руководећи се потребом за ефикасном реализацијом активности.
			6. За рад у Радној групи председнику, заменику председника, члановима  и секретару  не исплаћује се накнада.
			7. Ова одлука ступа на снагу осмог дана од дана објављивања у „Службеном гласнику Републике Србијеˮ.
			05 број 02-9388/2018
			У Београду, 4. октобра 2018. године
			Влада
			Председник,
			Ана Брнабић, с.р.
	

