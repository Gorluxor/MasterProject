


	
	Zakon


	
				На основу чланa 6. став 6.03 тачка Ц. Финансијског уговора Апекс зајам за мала и средња предузећа и друге приоритете III/A између Републике Србије и Европске инвестиционе банке и Народне банке Србије („Службени гласник РС – Међународни уговори”, број 5/14), чланa 6. став 6.02 тачка Ц. Финансијског уговора Апекс зајам за мала и средња предузећа и друге приоритете III/Б између Републике Србије и Европске инвестиционе банке и Народне банке Србије („Службени гласник РС – Међународни уговори”, број 10/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси 
				ОДЛУКУ
				о оснивању Одбора за управљање Апекс зајмом за мала и средња предузећа и друге приоритете
				"Службени гласник РС", број 36 од 13. априла 
				2017.
				
				1. Оснива се Одбор за управљање Апекс зајмом за мала и средња предузећа и друге приоритете (у даљем тексту: Одбор), који се спроводи из кредита Европске инвестиционе банке.
				2. Задаци Одбора су:
				– праћење реализације Апекс зајма за мала и средња предузећа и друге приоритете и размена информација о главним активностима у току реализације;
				– пружање помоћи у решавању битних питања, проблема и конфликтних ситуација при спровођењу Апекс зајма за мала и средња предузећа и друге приоритете;
				– процена остварених резултата пројеката финансираних из средстава Апекс зајма за мала и средња предузећа и друге приоритете, а на основу извештаја Народне банке Србије.
				3. У Одбор се именују:
				1) за председника, Катарина Обрадовић Јовановић, помоћник министра привреде;
				2) за чланове:
				– Ненад Мијаиловић, државни секретар у Министарству финансија;
				– др Наташа Тањевић, генерални секретар Народне банке Србије.
				4. У раду Одбора могу по позиву учествовати, без права одлучивања: представници релевантних органа државне управе, Европске инвестиционе банке, Народне банке Србије и финансијских институција које предлажу пројекте за финансирање из средстава Апекс зајма за мала и средња предузећа и друге приоритете.
				5. Стручну и административно-техничку подршку Одбору пружа Народна банкa Србије.
				6. Даном ступања на снагу ове одлуке, престаје да важи Одлука о оснивању Одбора за управљање Апекс зајмом за мала и средња предузећа и друге приоритете III/A („Службени гласник РС”, број 48/15).
				7. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-3265/2017
				У Београду, 13. априла 2017. године
				Влада
				Председник,
				Александар Вучић, с.р.
	

