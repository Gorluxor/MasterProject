


	
	Zakon


	
				
				Редакцијски пречишћен текст
				
				
				На основу члана 33. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС, 7/14 и 44/14), 
				Влада доноси
				ОДЛУКУ
				о образовању Радне групе за стратешко решавање отворених питања везаних за бање и бањска лечилишта
				"Службени гласник РС", бр. 112 од 15. децембра 
				2017, 76 од 25. октобра 2019.
				1. Образује се Радна група за стратешко решавање отворених питања везаних за бање и бањска лечилишта.
				2. У Радну групу именују се:
				1) за председника:
				– Расим Љајић, потпредседник Владе и министар трговине, туризма и телекомуникација;
				2) за чланове:
				(1) Зоран Ђорђевић, министар за рад, запошљавање, борачка и социјална питања;
				(2) Златибор Лончар, министар здравља;
				(3) Горан Кнежевић, министар привреде;
				(4) Јован Воркапић, директор Републичке дирекције за имовину Републике Србије;
				(5) Оливера Станимировић, државни правобранилац;
				(6) Јелена Танасковић, државни секретар у Министарству финансија;
				(7) Драгана Калиновић, директор Републичког фонда за пензијско и инвалидско осигурање;
				(8) професор др Сања Радојевић Шкодрић, в.д. директора Републичког фонда за здравствено осигурање.
				*Службени гласник РС, број 76/2019
				3. Задатак Радне групе је да размотри сва отворена питања у вези са продајом и даљим функционисањем бања и бањских лечилишта, као и да предложи стратешке мере за начин решавања функционисања бања и бањских лечилишта.
				4. Радна група је дужна да задатке из тачке 3. ове одлуке обавља континуирано, а о свом раду ће тромесечно подносити извештај Влади.
				5. Радна група може ангажовати стручњаке из различитих области ради извршења задатака из тачке 3. ове одлуке.
				6. Чланови Радне групе, као ни стручњаци ангажовани од стране Радне групе, немају право на накнаду за рад.
				7. Стручну и административно-техничку потпору Радној групи пружа Генерални секретаријат Владе.
				8. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-02-12456/2017-1
				У Београду, 14. децембра 2017. године
				Влада
				Председник,
				Ана Брнабић, с.р.
	

