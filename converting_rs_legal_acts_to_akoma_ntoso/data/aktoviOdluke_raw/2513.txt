


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за техничку и финансијску реализацију пројекта „Београд – Јужни Јадран” Е-763, деоница: Пожега–Бољаре (Пожега – Дуга Пољана и Пожега–Бољаре)
			"Службени гласник РС", број 18 од 15. марта 2019.
			1. Образује се Радна група за техничку и финансијску реализацију пројекта „Београд – Јужни Јадран” Е-763, деоница: Пожега–Бољаре (Пожега – Дуга Пољана и Пожега–Бољаре) (у даљем тексту: Радна група).
			2. Задатак Радне групе је сарадња са кинеском компанијом „China Road and Bridge Corporation” (CRBC), ради реализације пројекта „Београд – Јужни Јадран” Е-763, деоница: Пожега–Бољаре, а посебно ради израде пројектне документације, дефинисања прихватљивих облика финансирања, изградње, одржавања и експлоатације деонице од Пожеге до Бољара. 
			3. У Радну групу именују се:
			– за председника:
			проф. др Зорана З. Михајловић, потпредседник Владе и министар грађевинарства, саобраћаја и инфраструктуре;
			–  за заменика председника:
			Миодраг Поледица, државни секретар у Министарству грађевинарства, саобраћаја и инфраструктуре;
			– за чланове:
			1) Ана Триповић, вршилац дужности директора Управе за јавни дуг, Министарство финансија;
			2) Саша Стојановић, вршилац дужности помоћника министра грађевинарства, саобраћаја и инфраструктуре;
			3) Александра Бенковић, Kабинет потпредседника Владе и министра грађевинарства, саобраћаја и инфраструктуре;
			4) Лазар Лекић, Kабинет потпредседника Владе и министра грађевинарства, саобраћаја и инфраструктуре;
			5) Ирена Поповић, виши саветник, Министарство грађевинарства, саобраћаја и инфраструктуре,
			6) Ема Драгуљ, самостални саветник у Управи за јавни дуг, Министарство финансија; 
			7) Андријана Јовановић, саветник, Министарство привреде;
			8) Славољуб Тубић, помоћник генералног директора, Јавно предузеће „Путеви Србије”;
			9) Биљана Вуксановић, директор Сектора за стратегију, пројектовање и развој, Јавно предузеће „Путеви Србије”.
			4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
			5. Ступањем на снагу ове одлуке престаје да важи Одлука о образовању Радне групе за реализацију пројекта „Београд – Јужни Јадран” Е-763, деонице: Прељина–Пожега и Пожега–Бољаре („Службени гласник РС”, број 23/17). 
			6. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-2329/2019-2
			У Београду, 14. марта 2019. године
			Влада
			Председник,
			Ана Брнабић, с.р.
	

