


	
	Zakon

	


	
				На основу члана 17. став 1. и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				
				ОДЛУКУ
				о образовању Радне групе за спровођење активности у циљу успостављања јединственог јавног регистра административних процедура и осталих услова пословања
				"Службени гласник РС", број 31 од 25. марта 
				2016.
				
				1. Образује се Радна група за спровођење активности у циљу успостављања јединственог јавног регистра административних процедура и осталих услова пословања (у даљем тексту: Радна група).
				2. Задаци Радне групе су: израда предлога оперативног плана за спровођење свих неопходних активности за успостављање јединственог јавног регистра административних процедура и осталих услова пословања, са тачно утврђеним роковима и носиоцима спровођења активности; припрема предлога образаца за спровођење пописа важећих процедура и предлога за набавку софтвера; припрема предлога правног оквира за успостављање предметног регистра; анализа и оптимизација пописаних процедура, као и давање других предлога и мишљења везаних за усмеравање и координацију спровођења планираних активности.
				3. У Радну групу се именују:
				за председника:
				– Јасна Атанасијевић, вршилац дужности директора Републичког секретаријата за јавне политике;
				за заменика председника:
				– Бојана Тошић, вршилац дужности заменика директора Републичког секретаријата за јавне политике;
				– за чланове:
				1) Нинослав Кекић, виши саветник, Републички секретаријат за јавне политике;
				2) Катарина Обрадовић Јовановић, помоћник министра привреде, Сектор за развој малих и средњих предузећа и предузетништво;
				3) Славица Нинковић, виши саветник, Министарство привреде;
				4) Оља Бегенишић Лекић, самостални саветник, Министарство привреде;
				5) Љиљана Узелац, виши саветник, Министарство државне управе и локалне самоуправе;
				6) Бојана Амановић, виши саветник, Министарство трговине, туризма и телекомуникација;
				7) Наталија Радоја, виши саветник, Министарство трговине, туризма и телекомуникација;
				8) Милан Војводић, Министарство трговине, туризма и телекомуникација;
				9) Весна Сандић, самостални саветник, Министарство финансија;
				10) Нермина Љубовић, директор Сектора за привредни систем, Привредна комора Србије.
				4. За секретара Радне групе именује се Данијела Караџић, самостални саветник у Републичком секретаријату за јавне политике.
				5. Радна група извештај о свом раду подноси надлежном одбору Владе на сваких 60 дана, односно Влади, на сваких 90 дана.
				6. Радна група може да формира посебне стручне групе, у циљу ефикасније реализације поверених задатака.
				7. За рад у Радној групи, чланови Радне групе односно друга стручна лица која учествују у раду Радне групе не примају накнаду.
				8. Радна група се образује на период од две године од дана доношења ове одлуке, односно до извршења задатака из тачке 2. ове одлуке.
				9. Стручне и административно-техничке послове за потребе Радне групе обавља Републички секретаријат за јавне политике.
				10. Радна група доноси пословник о раду.
				11. Ова одлука ступа на снагу осмог дана од дана објављивања у „Службеном гласнику Републике Србије”.
				
				05 број 02-2493/2016-2
				У Београду, 25. марта 2016. године
				Влада
				Председник, 
				Александар Вучић, с.р.
	

