



На основу
члана 15. став 3. Закона о здравственој заштити („Службени гласник РС”, бр.
17/92, 26/92, 50/92, 52/93, 53/93, 67/93, 48/94, 25/96 и 18/02),

Влада Републике
Србије доноси



ОДЛУКУ

О ОСНИВАЊУ КЛИНИЧКОГ
ЦЕНТРА КРАГУЈЕВАЦ

„Службени гласник
РС“, број 21 од 4. марта 2005.





Члан 1.

Оснива
се Клинички центар Крагујевац, у Крагујевцу.

Члан 2.

Назив установе
је Клинички центар Крагујевац (у даљем тексту: Клинички центар).

Седиште
Клиничког центра је у Крагујевцу, ул. Змај Јовина број 30.

Члан 3.

Клинички
центар је правно лице са својством установе.

Члан 4.

Клинички
центар обавља специјализовану, поликлиничку и болничку здравствену делатност из
више грана медицине, односно области здравствене заштите.

Клинички
центар обавља и образовну и научноистраживачку делатност.

Члан 5.

Органи
Клиничког центра јесу: директор, управни одбор и надзорни одбор.

Управни
одбор има седам чланова од којих су три члана из реда запослених у Клиничком центру.

Надзорни
одбор има пет чланова од којих су два члана из реда запослених у Клиничком центру.

Директора,
управни и надзорни одбор Клиничког центра именује и разрешава оснивач.

Члан 6.

Средства
за оснивање и рад Клиничког центра у државној су својини.

Члан 7.

Средства
и имовину за оснивање и рад Клиничког центра чине средсдтва, имовина, права и обавезе
Клиничко-болничког центра „Крагујевац”, са билансним стањем на дан 28. фебруара
2005. године.

Биланс
стања у смислу става 1. овог члана утврдиће орган управљања Клиничко-болничког центра
„Крагујевац”, у Крагујевцу, који престаје са радом даном почетка рада Клиничког
центра.

Клинички
центар почиње са радом даном уписа у судски регистар.

Члан 8.

Даном почетка
рада Клинички центар преузима средства, имовину, права, обавезе и запослене Клиничко-болничког
центра „Крагујевац”, Крагујевац.

Члан 9.

Влада Републике
Србије именоваће директора, као и управни и надзорни одбор Клиничког центра.

Надлежни
орган из става 1. овог члана донеће статут и друге опште акте неопходне за упис
у регистар и почетак рада Клиничког центра.

Члан 10.

Ова одлука ступа на снагу осмог
дана од дана објављивања у „Службеном гласнику Републике Србије”.





05 број
110-1102/2005

У Београду,
3. марта 2005. године

Влада
Републике Србије

Председник,

Војислав
Коштуница, с.р.



