



На основу члана 15. став 7. Закона
о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 3. и 19. Уредбе о
Плану мреже здравствених установа
(„Службени гласник Републике
Србије”,
број
13/97),

Влада Републике Србије
донела је





ОДЛУКУ

О ОСНИВАЊУ
СПЕЦИЈАЛНЕ БОЛНИЦЕ ЗА ПЛУЋНЕ БОЛЕСТИ И ТУБЕРКУЛОЗУ СУРДУЛИЦА

„Службени гласник
РС”, број 4 од 20. фебруара 1998.

Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Спцијална болница за плућне болести и
туберкулозу Сурдулица.

Члан 2.

Назив
установе је Специјална болница за плућне болести и туберкулозу Сурдулица (у
даљем тексту: Специјална болница).

Седиште
Специјалне болнице је у Сурдулици, Ул. српских владара бб.

Члан 3.

Специјална
болница је правно лице са својством установе.

Специјална
болница има жиро-рачун који се води код надлежне службе за платни промет и
финансијски надзор.

Члан 4.

Специјална
болница обавља поликлиничку и клиничку здравствену делатност из области
пнеумофтизиолошке заштите.

Здравствену
делатност из става 1. овог члана Специјална болница спроводи из области
здравствене заштите, односно специјалности утврђених у складу са чланом 28. ст.
5. и 7. и члана 29. ст. 2. и 3. Закона о здравственој заштити.

Члан 5.

Органи
Специјалне болнице јесу: директор, управни одбор и надзорни одбор.

Управни
одбор има пет чланова од којих су два из реда запослених у Специјалној болници.

Надзорни
одбор има три члана од којих је један из реда запослених у Специјалној болници.

Директора,
управни и надзорни одбор Специјалне болнице именује и разрешава оснивач.

Члан 6.

Средства
за оснивање и рад Специјалне болнице у државној су својини.

Члан 7.

Средства
и имовину за оснивање и рад Специјалне болнице чине средства, имовина, права и
обавезе Здравственог центра Врање, у чијем саставу је организациона јединица
Специјална болница за плућне болести и туберкулозу Сурдулица, са билансним
стањем на дан 31. децембра 1997. године.

Биланс
стања у смислу става 1. овог члана утврдиће органи управљања Здравственог
центра Врање, у чијем саставу је организациона јединица Специјална болница за
плућне болести и туберкулозу Сурдулица, која престаје са радом на основу
одлуке.

Члан 8.

Даном
почетка рада Специјална болница преузима средства, имовину, права, обавезе и
запослене раднике организационе јединице из члана 7. ове одлуке.

Члан 9.

Министарство
за здравље именоваће директора Специјалне болнице до доношења статута
Специјалне болнице, као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Специјалне болнице.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-4959/97

У Београду, 2.
фебруара 1998. године

Влада Републике
Србије

Потпредседник,

академик проф. др Милутин
Стојковић, с.
р.





