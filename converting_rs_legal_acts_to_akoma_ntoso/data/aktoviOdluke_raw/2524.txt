


	
	Zakon


	
			На основу члaна 33. ст. 2. и 3. Закона Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ 
			о образовању Радне групе за обнову и унапређење објеката јавне намене у јавној својини у области образовања, здравства, социјалне заштите и спорта  
			"Службени гласник РС", број 70 од 21. септембра 
			2018.
			1. Образује се Радна група за обнову и унапређење објеката јавне намене у јавној својини у области образовања, здравства, социјалне заштите и спорта (у даљем тексту: Радна група).
			2. Задатак Радне групе је да разматра предлоге пројеката обнове и унапређења објеката јавне намене у јавној својини у области образовања, здравства, социјалне заштите и спорта, даје мишљење и стручно образложење о оправданости пројекта обнове и унапређења објеката јавне намене у јавној својини, имајући у виду економску оправданост пројекта, стање објекта односно степен оштећења, хитност радова, број корисника објекта јавне намене, степен спремности пројеката за реализацију, енергетска својства објекта, равномерну територијалну заступљеност објеката и степен развијености јединице локалне самоуправе и да, полазећи од стручног образложења, предлаже Влади листе пројеката за обнову и унапређење објеката јавне намене у јавној својини у области образовања, здравства, социјалне заштите и спорта.
			3. У Радну групу именују се:
			1) за председника:
			– Зоран Диздаревић, Канцеларија за управљање јавним улагањима;
			2) за чланове:
			(1) Министарство финансија:
			– Иван Првуловић, члан,
			(2) Министарство грађевинарства, саобраћаја и инфраструктуре:
			– Душанка Дедић Тодоровић, члан,
			(3) Канцеларија за управљање јавним улагањима:
			– Маја Ракочевић, члан,
			– Данијела Мишчевић, члан,
			(4) Министарство за рад, запошљавање, борачка и социјална питања:
			– Зоран Богдановић, члан,
			– Игор Раковић, члан,
			(5) Министарство здравља:
			– Небојша Јокић, члан,
			– Снежана Симић, члан,
			(6) Министарство просвете, науке и технолошког развоја:
			– Зденка Радовановић, члан,
			– Јанко Чановић, члан,
			(7) Министарство омладине и спорта:
			– Предраг Перуничић, члан,
			– Жаклина Гостиљац Masella, члан,
			(8) Министарство државне управе и локалне самоуправе:
			– Ана Рељић, члан,
			(9) Министарство рударства и енергетике:
			– Тања Стојановић, члан,
			– Александар Пуљевић, члан,
			(10) Министарство за европске интеграције:
			– Милица Радовановић Думоњић, члан
			(11) Стална конференција градова и општина:
			– Недељко Ћурић, члан,
			– Владимир Зафировић, члан,
			– Миодраг Глушчевић, члан.
			4. Радна група може тражити од ресорних министарстава и јединица локалне самоуправе потребне податке, обавештења и извештаје.
			5. Радна група може да ангажује стручњаке за област на коју се односи задатак Радне групе. Састанцима Радне групе могу, по позиву, присуствовати и представници других органа.
			6. Стручне и административно-техничке послове за потребе Радне групе обавља Канцеларија за управљање јавним улагањима.
			7. Даном ступања на снагу ове одлуке, престаје да важи Одлука o образовању Радне групе за обнову и унапређење објеката јавне намене у јавној својини у области образовања, здравства и социјалне заштите („Службени гласник РС”, број 36/16). 
			8. Радна група образује се на период од три године.
			9. Радна група подноси извештај о раду надлежном одбору Владе најмање сваких 60 дана, а Влади најмање сваких 90 дана.
			10. Ова одлукa ступа на снагу наредног дана од дана објављивања у „Службеном гласнику Рeпублике Србије”. 
			05 број 02-8917/2018
			У Београду, 20. септембра 2018. године
			Влада
			Председник,
			Ана Брнабић, с.р.
	

