


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Радне групе за унапређење производње и тржишта ракије у Републици Србији
			„Службени гласник РС“, број 84 од 29. новембра 
			2019.
			1. Образује се Радна група за унапређење производње и тржишта ракије у Републици Србији (у даљем тексту: Радна група).
			2. Задатак Радне групе је израда стратешког документа којим ће се у потпуности сагледати и дефинисати ситуација у области производње и пласмана ракије (од плантажне производње воћа као сировине за квалитетну ракију, преко набавке нове опреме и машина за производњу ракије до пласмана ракије на тржиште), у циљу доношења одговарајућих мера за стратешко решавање постојећих проблема.
			3. У Радну групу именују се:
			– за председника:
			Велимир Станојевић, државни секретар у Министарству пољопривреде, шумарства и водопривреде;
			– за чланове:
			1) Миломир Обрадовић, начелник одељења, Министарство пољопривреде, шумарства и водопривреде;
			2) Милан Ћупрић, руководилац групе, Министарство пољопривреде, шумарства и водопривреде;
			3) Весна Радојичић, самостални саветник, Министарство пољопривреде, шумарства и водопривреде;
			4) Елвис Хаџи, начелник одељења, Министарство финансија  – Пореска управа;
			5) Иван Ивановић, координатор у Сектору пореске полиције, Министарство финансија – Пореска управа;
			6) Соња Николић, виши саветник, Министарство финансија;
			7) Дејан Милојевић, мајор полиције, шеф одсека, Министарство унутрашњих послова – Управа криминалистичке полиције;
			8) др Нада Ћирић, самостални саветник, Министарство трговине, туризма и телекомуникација;
			9) Бранка Гагић, виши саветник, Удружење за прехрамбену индустрију, Привредна комора Србије;
			10) проф. др Предраг Вукосављевић, ванредни професор, Катедра за технологију, конзервисање и врење, Пољопривредни факултет Београд;
			11) проф. др Нинослав Никичевић, редован професор у пензији, Катедра за технологију, конзервисање и врење, Пољопривредни факултет Београд;
			12) др Бранко Поповић, Институт за воћарство Чачак;
			13) Иван Урошевић, Савез произвођача ракије Србије;
			14) Драган Гаврић, Савез произвођача ракије Србије;
			15) Жарко Раичевић, Савез произвођача ракије Србије;
			16) Мирослав Кнежевић, Савез произвођача ракије Србије;
			17) Марко Алексић, Савез произвођача ракије Србије;
			18) Дарко Ђуровић, Савез произвођача ракије Србије.
			4. Радна група образује се на период од годину дана.
			5. Радна група дужна је да надлежном одбору достави извештај о раду најмање сваких 60 дана, а Влади најмање сваких 90 дана.
			6. Радна група се састаје по потреби, а најмање једном месечно.
			7. Председник и чланови Радне групе немају право на накнаду за рад у Радној групи.
			8. Стручне и административно-техничке послове за потребе Радне групе обавља Министарство пољопривреде, шумарства и водопривреде.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-11680/2019
			У Београду, 28. новембра 2019. године
			Влада
			Председник,
			Ана Брнабић, с.р.
	

