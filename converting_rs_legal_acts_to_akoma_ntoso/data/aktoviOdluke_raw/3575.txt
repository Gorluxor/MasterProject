


	
	Zakon



	
			На основу члана 54. став 4. Закона о јавној својини („Службени гласник РС”, бр. 72/11, 88/13, 105/14, 104/16 – др. закон, 108/16, 113/17 и 95/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о висини месечне закупнине за станове и гараже који се користе за потребе министарства надлежног за послове одбране и Војске Србије, као и објеката за привремени смештај професионалних припадника Војске Србије и запослених у министарству надлежном за послове одбране
			"Службени гласник РС", број 40 од 7. јуна 2019.
			1. Овом одлуком прописује се висина месечне закупнине за коришћење станова и гаража који се користе за потребе министарства надлежног за послове одбране и Војске Србије, као и објеката за привремени смештај професионалних припадника Војске Србије и запослених у министарству надлежном за послове одбране. 
			2. Месечна закупнина за коришћење стана утврђује се зависно од квалитета стана и зграде у којој се стан налази, а изражава се бројем бодова; површине стана; коефицијента и фактора корекције локације, у складу са начином обрачуна и израчунава се према следећој формули: 
			Зк = Бб x По x Ко x Ф1
			Зк – месечна закупнина, 
			Бб – број бодова, 
			По – површина стана у m2, 
			Ко – коефицијент, 
			Ф1 – фактор корекције локације.  
			Број бодова (Бб) конкретног стана утврђује се на основу Листе за утврђивање квалитета зграде и стана, која је саставни део ове одлуке (прилог 1). 
			Фактор корекције локације (Ф1) добија се дељењем утврђене просечне цене по m² одговарајућих непокретности за утврђени порез на имовину на територији јединица локалне самоуправе, са просечном ценом по m² у Републици Србији, који је приказан у табеларним прегледима, који су саставни део ове одлуке (прилог 2 и прилог 3).
			Коефицијент (Ко) се добија тако што се износ у висини од 15% просечне месечне зараде без пореза и доприноса у Републици Србији у претходном обрачунском периоду ставља наспрам броја бодова стана просечне опремљености (600 бодова) и површине стана 56 m2 и израчунава се према следећој формули:
			
				
					

			
			Из – Износ у висини 15% просечне месечне зараде без пореза и доприноса у Републици Србији у претходном обрачунском периоду,
			Бб' – Број бодова стана просечне опремљености (600 бодова),
			По' – Корисна површина стана 56 m2.  
			3. Месечна закупнина за коришћење гаража, гаражних места и гаража у саставу стана, одређује се према следећој формули: 
			Зк = По x Ко x 2000 x Ф2
			Зк – износ месечне закупнине, 
			По – површина гараже у m², за гаражна места По = 12,5 m², 
			Ко – коефицијент који се добија према формули из тачке 2. став 4. ове одлуке, 
			2000 – почетна цена закупа дин./m², 
			Ф2 – коефицијент корекције локације за гараже.
			Фактор корекције локације (Ф2) за гараже, гаражна места и гараже у саставу стана добија се на основу тржишне цене закупа гаража на појединачним локацијама који је приказан у табеларним прегледима из тачке 2. став 3. ове одлуке. 
			За коришћење гараже у саставу стана месечна закупнина се увећава за 20%.  
			4. Месечна закупнина за коришћење привременог смештаја, који у смислу ове одлуке, представља простор у стамбеној згради кога чини једна или више просторија које професионални припадник Војске Србије и запослени у министарству надлежном за послове одбране, користи за становање на основу решења о додели надлежног стамбеног органа, утврђује се у складу са тачком 2. ове одлуке, с тим што се број бодова за простор адаптиран за становање буџетским средствима (период: 1991–1995. година), умањује за 15%, а за простор који је додељен за становање без адаптације (1999. година), број бодова умањује за 30%, што се констатује у Листи за утврђивање квалитета зграде и стана из тачке 2. став 2. ове одлуке. 
			5. Висина месечне закупнине из тач. 2, 3. и 4. ове одлуке, утврђује се за шестомесечне обрачунске периоде јануар–јун и јул–децембар, а утврђивање коефицијента, обрачун и наплату закупнине врши организациона јединица Министарства одбране надлежна за инфраструктуру.
			6. До дана ступања на снагу ове одлуке висина месечне закупнине за коришћење станова и гаража који се користе за потребе министарства надлежног за послове одбране и Војске Србије, као и објеката за привремени смештај професионалних припадника Војске Србије и запослених у министарству надлежном за послове одбране, обрачунава се у висини последњег обрачунског периода за претходну годину. 
			7. Ова одлука ступа на снагу наредног дана од дана објављивања у „Службеном гласнику Републике Србије”. 
			05 број 360-5544/2019
			У Београду, 6. јуна 2019. године
			Влада
			Председник,
			Ана Брнабић, с.р.
			Прилози
			
			
			Прилог 1 - Листа за утврђивање квалитета зграде и стана
			
			
			Прилог 2
			
			
			Прилог 3
			
			
			
			
			
			
			
	

