


	
	Zakon


	
			На основу члана 16. Закона о јавном здрављу („Службени гласник РС”, број 15/16) и члана 43. став 3. Закона о Влади („Службени гласник РС”, бр. 55/05, 71/05 – исправка, 107/07, 65/08, 16/11, 68/12 – УС, 72/12, 74/12 – УС, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Националног савета за јавно здравље
			"Службени гласник РС", број 15 од 8. марта 2019.
			1. Образује се Национални савет за јавно здравље (у даљем тексту: Савет).
			2. У Савет се именују:
			1) за председника 
			– асс. др Златибор Лончар, министар здравља;
			2) за заменика председника:
			– проф. др Ференц Вицко, државни секретар у Министарству здравља;
			3) за чланове:
			– др Весна Књегињић, в.д. помоћника министра здравља;
			– др Слободан Тошовић, Министарство заштите животне средине;
			– др Сузана Мишић, в.д. помоћника министра за рад, запошљавање, борачка и социјална питања;
			– Лепосава Сојић, в.д. помоћника министра грађевинарства, саобраћаја и инфраструктуре;
			– Гордана Косановић, помоћник министра просвете, науке и технолошког развоја;
			– Бојан Стевић, државни секретар у Министарству државне управе и локалне самоуправе;
			– Маја Зарић, самостални саветник у Министарству културе и информисања;
			– Дарко Удовичић, в.д. помоћника министра омладине и спорта;
			– Тамара Бошковић, начелник у Министарству пољопривреде, шумарства и водопривреде;
			– Слободан Владић, самостални саветник у Министарству пољопривреде, шумарства и водопривреде;
			– др Наташа Јовановић, шеф одсека за здравствену превенцију у Министарству унутрашњих послова;
			– Славка Митричевић, самостални саветник у Кабинету министра без портфеља задуженог за демографију и популациону политику;
			– проф. др Весна Бјеговић Микановић, Катедра за социјалну медицину, Медицински факултет у Београду;
			– др Рада Милићевић, директор Сектора за здравствено осигурање у Републичком фонду за здравствено осигурање;
			– др Снежана Бојић Стојић, в.д. помоћника покрајинског секретара за здравство;
			– доц. др Верица Јовановић, в.д. директора Института за јавно здравље Србије;
			– доц. др Снежана Укропина, шеф одсека у Институту за јавно здравље Војводине;
			– др Чедомир Шагрић, начелник у Институту за јавно здравље Ниш;
			– доц. др Драган Васиљевић, в.д. директора Института за јавно здравље Крагујевац;
			– проф. др Душанка Матијевић, директор Градског завода за јавно здравље, Београд.
			3. Задаци Савета су да:
			– се стара о унапређењу здравља, превенцији болести и побољшању квалитета живота кроз систем јавног здравља;
			– сарађује са органима државне управе, другим организацијама и агенцијама које су део система јавног здравља;
			– анализира, прати и унапређује систем јавног здравља;
			– сарађује са републичким и другим стручним телима, државним органима и организацијама, односно међународним телима надлежним за области деловања јавног здравља;
			– учествује и сарађује са надлежним органима у решавању проблема од интереса за јавно здравље;
			– учествује у изради Стратегије јавног здравља;
			– предлаже стручна мишљења надлежним министарствима, Телу за координацију европске здравствене политике засноване на концепту – „Здравље у свим политикама”, другим организацијама и агенцијама у спровођењу циљева Стратегије, националних програма и унапређењу јавног здравља;
			– формира радне групе у складу са актуелним потребама и проблемима у области деловања јавног здравља;
			– прати и анализира рад савета за здравље сваке јединице локалне самоуправе и у областима деловања јавног здравља;
			– обавља друге послове које му одреди Влада.
			4. Чланови Савета не добијају финансијску надокнаду за учешће у раду Савета.
			5. Савет доставља извештај о раду Влади најмање два пута годишње.
			6. Стручну и административно-техничку потпору Савету пружа министарство надлежно за послове здравља.
			7. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-2124/2019
			У Београду, 6. марта 2019. године
			Влада
			Председник,
			Ана Брнабић, с.р.
	

