


	
	Zakon


	
			На основу члана 54. став 2. Закона о високом образовању („Службени  гласник РС”, бр. 88/17, 27/18 – др. закон, 73/18 и 67/19) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о припајању Високе школе ликовних и примењених уметности струковних студија у Београду Академији пословних струковних студија Београд и промени назива Академије пословних струковних студија Београд
			"Службени гласник РС", број 82 од 22. новембра 
			2019.
			1. Висока школa ликовних и примењених уметности струковних студија у Београду, Панте Срећковића 2, припаја се Академији пословних струковних студија Београд, са седиштем у Београду, Краљице Марије 73.
			2.  Академија пословних струковних студија Београд преузима простор, опрему и средства за рад која користи Висока школа ликовних и примењених уметности струковних студија у Београду, као и права и обавезе Високе школе ликовних и примењених уметности струковних студија у Београду, са билансним стањем на дан 1. децембра 2019. године.
			3. Академија пословних струковних студија Београд преузима запослене на Високој школи ликовних и примењених уметности струковних студија у Београду,  као и матичне књиге студената, архиву и другу евиденцију Високе школе ликовних и примењених уметности струковних студија у Београду.
			4. Студенти Високе школе ликовних и примењених уметности струковних студија у Београду уписани на студијске програме закључно са школском 2019/2020. годином настављају студије на Академији пословних струковних студија Београд по започетом наставном плану и програму, условима и правилима студија, у складу са законом.
			5. Мења се назив Академије пословних струковних студија Београд тако да гласи: „Београдска академија пословних и уметничких струковних студија” (у даљем тексту: Академија).
			6. Академија ће ускладити статут и друге опште акте, организацију и рад са овом одлуком у року од 60 дана од дана ступања на снагу ове одлуке.
			7. Висока школа ликовних и примењених уметности струковних студија у Београду  престаје са радом даном брисања из регистра код надлежног суда.
			8. До добијања нове дозволе за рад, Академија и Висока школа ликовних и примењених уметности струковних студија у Београду настављају извођење акредитованих студијских програма, у складу са важећим дозволама за рад.
			9. Ова одлука ступа на снагу наредног дана од дана објављивања у „Службеном гласнику Републике Србијеˮ.
			05 број 022-11608/2019
			У Београду, 21. новембра 2019. године
			Влада
			Председник,
			Ана Брнабић, с.р.
	

