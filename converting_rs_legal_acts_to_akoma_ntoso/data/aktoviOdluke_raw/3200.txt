


	
	Zakon



	
			На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и члана 9. Уредбе о општим условима за емисију и продају дугорочних државних хартија од вредности на међународном финансијском тржишту („Службени гласник РС”, број 4/13), на предлог Министарства финансија,
			Влада доноси
			ОДЛУКУ
			о oткупу дугорочних државних хартија од вредности на међународном финансијском тржишту пре рока доспећа
			"Службени гласник РС", број 79 од 7. новембра 
			2019.
			1. Одобрава се делимичан откуп дугорочних државних хартија од вредности издатих на међународном финансијском тржишту (у даљем тексту: обвезнице), пре рока доспећа, у номиналном износу од 589.663.000 америчких долара, који се односи на обвезнице у оптицају које доспевају 2020. године са купоном 4,875% (ISIN: XS0893103852 и US817477AD48), у складу и под условима дефинисаним у Меморандуму о понуди за откуп обвезница од 28. октобра 2019. године. 
			2. Цена откупа обвезница пре рока доспећа износи 1.011,25 америчких долара за сваких 1.000 америчких долара износа главнице.
			3. Исплата обвезница из тачке 1. врши се 13. новембра 2019. године, уз исплату припадајуће обрачунате камате у периоду од датума последње исплате купона до датума превремене исплате.
			4. Налаже се Министарству финансија – Управи за јавни дуг да, у име Републике Србије, пре рока доспећа изврши делимичан откуп обвезница из тачке 1. ове одлуке на међународном финансијском тржишту.
			5. Ова одлука ступа на снагу даном објављивања у „Службеном гласнику Републике Србије”.
			05 број 48-11151/2019
			У Београду, 7. новембра 2019. године
			Влада
			Први потпредседник Владе,
			Ивица Дачић, с.р.
	

