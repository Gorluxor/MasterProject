


	
	Zakon


	
				На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 8/07 – пречишћен текст, 69/08, 98/12 и 87/13),
				Влада доноси
				ОДЛУКУ
				о оснивању Координационог тела за координацију рада и праћење динамике решавања имовинско-правних односа за деоницу пруге Београд Центар – Стара Пазова
				"Службени гласник РС", број 49 од 22. маја 
				2017.
				1. Оснива се Координационо тело за координацију рада и праћење динамике решавања имовинско-правних односа за деоницу пруге Београд Центар – Стара Пазова (у даљем тексту: Координационо тело).
				2. Координационо тело прати и координира рад свих надлежних органа у поступцима решавања имовинско-правних односа на траси мађарско-српске железничке везе на територији Републике Србије за деоницу пруге Београд Центар – Стара Пазова, у складу са планираном динамиком модернизације и реконструкције ове деонице, као неопходан, претходни услов за издавање грађевинске дозволе у складу са законом.
				3. У Координационо тело именују се:
				– за председника:
				Александра Дамњановић, државни секретар у Министарству грађевинарства, саобраћаја и инфраструктуре;
				– за заменика председника:
				Горјана Јоксовић, виши саветник у Министарству грађевинарства, саобраћаја и инфраструктуре;
				– за чланове:
				1) Мирјана Ћојбашић, државни секретар у Министарству финансија;
				2) Љиља Јовановић, вршилац дужности помоћникa министра финансија;
				3) Душан Гарибовић, вршилац дужности генералног директора „Инфраструктура железнице Србије” а.д., Београд;
				4) Мира Вукмировић, извршни директор „Инфраструктура железнице Србије” а.д., Београд;
				5) Сава Ђорђевић, начелник одељења за послове експропријације „Инфраструктура железнице Србије” а.д., Београд;
				6) Снежана Костић, одељење за послове експропријације „Инфраструктура железнице Србије” а.д., Београд;
				7) Милутин Игњатовић, вршилац дужности генералног директора Саобраћајног института – ЦИП;
				8) Видосав Стевановић, помоћник генералног директора Саобраћајног института – ЦИП;
				9) Угљеша Трајковић, Саобраћајни институт – ЦИП;
				10) Соња Ракић, вршилац дужности помоћника директора Републичког геодетског завода;
				11) Дејан Матић, председник градске општине Земун; 
				12) Мирјана Поповић, градскa општинa Земун; 
				13) Ђорђе Радиновић, председник општине Стара Пазова;
				14) Ксенија Савић, правобранилац општине Стара Пазова.
				4. Координационо тело састајаће се по потреби, а најмање два пута месечно.
				Административне и стручне послове за потребе Координационог тела обављаће Министарство грађевинарства, саобраћаја и инфраструктуре.
				5. Координационо тело подносиће Влади извештај о раду једном месечно.
				6. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 02-4654/2017-1
				У Београду, 19. маја 2017. године
				Влада
				Председник,
				Александар Вучић, с.р.
	

