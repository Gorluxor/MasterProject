





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси 

ОДЛУКУ 

О УТВРЂИВАЊУ ЗГРАДЕ
ЈОСИФА ШОЈАТА У БЕОГРАДУ ЗА СПОМЕНИК КУЛТУРЕ

„Службени гласник
РС”, број 32 од 7.06.2001.







Тачка 1. 

Зграда
Јосифа Шојата у Београду утврђује се за споменик културе.

Тачка 2. 

Зграда
Јосифа Шојата у Београду (у даЉем тексту: споменик културе) налази се на
територији града Београда, општина Стари град, Улица Бранкова број 14, у
мешовитој својини, на катастарској парцели број 2104, КО Стари град. 

Споменик
културе је изграђен 1935. године, по пројекту архитеката Петра и Бранка
Крстића, као најамна стамбена зграда за предузимача Јосифа Шојата. Има подрум,
приземЉе са локалима, четири спрата и повучену поткровну етажу. Фасада је
обликована као једноставна и јасно читЉива форма која делује само односима
пуног и празног, фасадног платна и квадратних прозорских отвора. Промену у
успоставЉеном ритму чини балкон на првом спрату. 

Споменик
културе представЉа једно од најзначајнијих дела међуратног функционализма и
истовремено једно од најзначајнијих остварења архитеката Петра и Бранка Крстића
у коме је дошла до врхунца модернистичка идеја о безорнаменталној архитектури. 

Тачка 3. 

Заштићена
околина споменика културе обухвата катастарску парцелу број 2104, КО Стари
град, у друштвеној својини и део простора наспрам катастарске парцеле број
2104, КО Стари град до осе Улице Бранкове, у државној својини.

Тачка 4. 

Утврђују
се следеће мере заштите споменика културе:

1)
очување изгледа, хоризонталног и вертикалног габарита, конструктивних и
декоративних елемената архитектуре, оригиналних материјала и функционалних
карактеристика; 

2)
ажурно праћење стања и одржавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана доградње, преградње, надградње и затварања кровне терасе; 

4)
забрана радова који могу угрозити статичку безбедност споменика културе.

Тачка 5. 

Утврђују
се следеће мере заштите заштићене околине споменика културе:

1)
забрана градње или поставЉања објеката трајног или привременог карактера, који
својом наменом, габаритом, волуменом и обликом могу угрозити или деградирати
споменик културе и његову заштићену околину;

2)
забрана поставЉања покретних тезги, киоска и других привремених објеката на
тротоару унутар заштићене околине споменика културе;

3)
забрана градње објеката који нису у функцији споменика културе;

4)
урбанистичко и комунално уређење и одржавање простора заштићене околине
споменика културе. 

Тачка 6. 

Ову одлуку објавити
у „Службеном гласнику Републике Србије”.





05
број 633-1795/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



