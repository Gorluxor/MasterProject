


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за реализацију пројекта „Реконструкција и модернизација пруге Београд–Ниш–Прешево (граница са Републиком Северном Македонијом)ˮ 
			"Службени гласник РС", број 18 од 15. марта 2019.
			1. Образује се Радна група за реализацију пројекта „Реконструкција и модернизација пруге Београд–Ниш–Прешево (граница са Републиком Северном Македонијом)ˮ (у даљем тексту: Радна група).
			2. Задатак Радне групе је сарадња са кинеском компанијом „China Road and Bridge Corporation” (CRBC), ради реализације пројекта „Реконструкција и модернизација пруге Београд–Ниш–Прешево (граница са Републиком Северном Македонијом)ˮ, посебно ради дефинисања прихватљивих облика финансирања за реконструкцију и модернизацију пруге Београд–Ниш–Прешево (граница са Републиком Северном Македонијом)ˮ. 
			3. У Радну групу именују се:
			− за председника:
			проф. др Зорана З. Михајловић, потпредседник Владе и министар грађевинарства, саобраћаја и инфраструктуре;
			− за заменика председника:
			Миодраг Поледица, државни секретар у Министарству грађевинарства, саобраћаја и инфраструктуре;
			− за чланове:
			1) Ана Триповић, вршилац дужности директора Управе за јавни дуг, Министарство финансија;
			2) Лазар Радаковић, вршилац дужности помоћника министра грађевинарства, саобраћаја и инфраструктуре;
			3) Ема Драгуљ, самостални саветник у Управи за јавни дуг, Министарство финансија; 
			4) Мирослав Прокић, млађи саветник, Министарство грађевинарства, саобраћаја и инфраструктуре;
			5) Мирољуб Јевтић, вршилац дужности генералног директора, „Инфраструктура железнице Србијеˮ а.д.;
			6) Милан Максимовић, извршни директор за управљање јавном железничком инфраструктуром, „Инфраструктура железнице Србијеˮ а.д. 
			4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
			5. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-2325/2019-1
			У Београду, 14. марта 2019. године
			Влада
			Председник,
			Ана Брнабић, с.р.
	

