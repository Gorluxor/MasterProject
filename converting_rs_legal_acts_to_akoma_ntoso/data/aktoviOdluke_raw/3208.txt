


	
	Zakon

	


	Редакцијски пречишћен текст
	
	
	На основу члана 5. став 3. Закона о јавном дугу („Службени гласник РС”, бр. 61/05, 107/09 и 78/11) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
	
	Влада доноси
	ОДЛУКУ
	о емисији дугорочних државних хартија од вредности
	"Службени гласник РС", бр. 
	2 од 9. јануара 2015, 36 од 24. маја 2019.
	1. Република Србија емитује дугорочне државне хартије од вредности ради финансирања буџетског дефицита и рефинансирања доспелог дуга.
	2. Основни елементи дугорочних државних хартија од вредности из тачке 1. ове одлуке су:
	Емитент Република Србија
	Износ емисије 50.000.000.000 динара
	Номинална вредност 10.000 динара
	Датум емитовања 3. фебруар 2015. године
	Датум салдирања 5. фебруар 2015. године
	Датум доспећа 5. фебруар 2022. године
	Купон 10,000% годишње
	3. Дугорочне државне хартије од вредности емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).
	4. Дугорочне државне хартије од вредности гласе на име.
	5. Продајна цена дугорочних државних хартија од вредности утврђује се у форми обвезница са годишњом исплатом купона. Датуми доспећа купона су 5. фебруар 2016. године, 5. фебруар 2017. године, 5. фебруар 2018. године, 5. фебруар 2019. године, 5. фебруар 2020. године, 5. фебруар 2021. године и 5. фебруар 2022. године. Уколико датум доспећа дугорочних државних хартија од вредности падне у нерадан дан, исплата доспелих дугорочних државних хартија од вредности ће се обавити првог наредног радног дана.
	Износ продајне цене код дугорочних државних хартија од вредности емитованих у форми обвезница израчунава се по формули:
	
	
	Легенда:
	D – продајна цена 
	N – номинална вредност 
	pk – годишња купонска стопа 
	f – број купона у току године 
	p – извршна стопа приноса 
	K – укупан број купона који доспевају од дана продаје до дана доспећа 
	d1 – број дана од датума продаје до дана доспећа следећег купона
	d2 – број дана у купонском периоду коме припада датум продаје
	5а У случају када се трговање врши у последњем 
	купонском периоду, износ продајне цене државних хартија емитованих у форми 
	обвезница израчунава се по формули:
	
	
	Легенда:
	D – продајна цена
	N – номинална вредност
	pk – годишња купонска стопа
	f – број купона у току године
	p – извршна стопа приноса
	d1 – број дана од датума продаје до дана доспећа 
	последњег купона
	d2 – број дана у купонском периоду коме припада 
	датум продаје.
	*Службени гласник РС, број 36/2019
	6. Пренос власништва на дугорочним државним хартијама од вредности врши се другог дана након уписа дугорочних државних хартија од вредности на одговарајуће рачуне хартија од вредности који се воде код Централног регистра, а по потреби пренос власништва може се вршити и након тога.
	7. Номинална вредност дугорочних државних хартија од вредности којe нису продатe до 31. децембра 2015. године, преноси се са емисионог рачуна на рачун окончања емисије Републике Србије у Централном регистру.
	7а Дугорочне државне хартије од вредности из тачке 
	2. oве одлуке могу да буду откупљене и пре рока њиховог доспећа, ако 
	министар финансија или лице које он овласти о томе одлучи.
	*Службени гласник РС, број 36/2019
	8. Ова одлука ступа на снагу осмог дана од дана објављивања у „Службеном гласнику Републике Србије”.
	
	05 број 424-16926/2014
	У Београду, 6. јануара 2015. године 
	
	Влада
	Председник, 
	Александар Вучић, 
	с.р.

