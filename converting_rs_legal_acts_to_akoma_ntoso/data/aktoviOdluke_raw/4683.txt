





На
основу члана 47. став 1. Закона о културним добрима („Службени гласник
Републике Србије”, број 71/94),

Влада
Републике Србије доноси 

ОДЛУКУ 

О УТВРЂИВАЊУ ДВОРЦА
„КАШТЕЛ” У ЕЧКИ ЗА СПОМЕНИК КУЛТУРЕ

„Службени гласник
РС”, број 32 од 7. VI 2001.





Тачка 1.

Дворац
„Каштел” у Ечки утврђује се за споменик културе.

Тачка 2.

Дворац
„Каштел” у Ечки (у даљем тексту: споменик културе) налази се на територији
општине Зрењанин, у Ечки, у друштвеној својини, на катастарским парцелама бр.
840, 841, 842, 843, 844, 847 и 1943/1, КО Ечка.

Споменик
културе састоји се из зграде каштела и пратећих објеката у ограђеном комплексу
- старе штале на североисточном делу, парка, цркве Св. Ивана Крститеља и
водоторња на каналу.

Споменик
културе је настајао више од једног века. Почетак изградње везује се за средину
осамдесетих година XВИИИ века, пошто је Јанош Лазар купио ечански спахилук од
ерара 1782. године. Првобитне зграде са краја XВИИИ века нису сачуване, а
постојеће зграде су настајале од друге деценије до краја XИX века. Најстарији у
изворном облику сачувани објекат, са јасно препознатљивим елементима
класицистичке архитектуре прве половине XИX века, је шталска зграда на
североисточном делу парка. Главна зграда - каштел, саграђена у првој половини
XИX века, постепено је нарастала и мењала се са временом, како се мењала и
судбина властеоске породице Лазар. Коначне димензије и изглед добила је крајем
XИX и почетком XX века, када је породица у највећем успону и са новим именом Де
ла Фонтагне ет д Харнонцур ет Универзагт и Паллавиццини. Скроман класицистички
украс своди се на профилације венаца и капитела плитких пиластара који
артикулишу вертикалну поделу фасаде. На бочном крилу које се протеже у дубину
парцеле налази се ајнфорт пролаза изнад кога се издиже спратна кула са пирамидалним
кровом. И фронт и крило имају релативно високе кровове са троугаоним кровним
прозорима.

Поред
угоститељско-туристичког садржаја, споменик културе има и важну културну
функцију као седиште сликарске колоније у Ечки. 

Тачка 3. 

Заштићена
околина споменика културе обухвата следеће катастарске парцеле: бр. 840, 841,
842, 843, 844, 845, 846, 847, 848, 849, 850/1, 850/2, 850/3, 850/4, 850/5, 851,
852/1, 852/2, 853, 854/1, 854/2, 855/1, 855/2, 855/3, 856/1, 856/2 и 1943/1, КО
Ечка, у друштвеној својини.

Тачка 4.

Утврђују
се следеће мере заштите споменика културе:

1)
очување изворног изгледа спољашње архитектуре и ентеријера, хоризонталног и
вертикалног габарита, облика и нагиба крова, свих конструктивних и декоративних
елемената, оригиналних материјала и функционалних карактеристика;

2)
ажурно праћење стања и оџавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана радова који могу угрозити статичку безбедност споменика културе;

4)
инсталирање громобранских уређаја и уређаја за заштиту од пожара;

5)
изградња инфраструктуре дозвољена је само уз претходно обезбеђење заштитних
археолошких ископавања и адекватне презентације налаза; 

6)
коришћење споменика културе као репрезентативног објекта, у складу са његовом
наменом и значајем.

Тачка 5.

Утврђују
се следеће мере заштите заштићене околине споменика културе:

1)
забрана градње објеката који својом архитектуром, габаритом и висином
угрожавају споменик културе;

2)
забрана градње објеката који нису у функцији споменика културе;

3)
изградња инфраструктуре дозвољена је само уз претходно обезбеђење заштитних
археолошких ископавања и адекватне презентације налаза;

4)
извођење грађевинских радова и промена облика терена дозвољено је само уз
претходно обезбеђење заштитних археолошких ископавања и адекватну презентацију
налаза.

5)
забрана складиштења штетних материјала и стварања депонија; 

6)
уређење парка око дворца према условима службе за заштиту природе. 

Тачка 6.

Ову
одлуку објавити у „Службеном гласнику Републике Србије”.





05
број 633-1767/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



