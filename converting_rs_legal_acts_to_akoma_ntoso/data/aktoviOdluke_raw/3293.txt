


	
	Zakon

	


	
				Редакцијски пречишћен текст
				
				
				На основу члана 18. став 1. тачка 3) и члана 68. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС), 
				Гувернер Народне банке Србије доноси
				ОДЛУКУ
				о достављању података банака о стању динарских штедних улога становништва 
				"Службени гласник РС", бр. 98 од 8. децембра 
				2016, 114 од 20. децембра 2017, 21 од 27. марта 2019.
				1. Овом одлуком прописују се подаци које су банке обавезне да достављају Народној банци Србије ради праћења динарских штедних улога становништва који су положени код банака, као и начин достављања тих података.
				2. Податке из тачке 1. ове одлуке банке достављају на Обрасцу ДШ (Прилог 1, који је одштампан уз ову одлуку и њен је саставни део) – на начин прописан овом одлуком.
				3. У Обрасцу ДШ, у колонe 4, 6, 8, 10, 12, 14, 16 и 18 уноси се број партија динарских штедних улога, а у колоне 5, 7, 9, 11, 13, 15, 17 и 19 – подаци о стању на књиговодственим рачунима наведеним у колони 1 тог обрасца, који су прописани одлуком којом се уређују контни оквир и садржина рачуна у контном оквиру за банке, са шифрама које су прописане одлуком којом се уређују прикупљање, обрада и достављање података о стању и структури рачуна из контног оквира. 
				4. Банке су дужне да на Обрасцу ДШ исказују податке са стањем на последњи календарски дан у месецу.
				Банке ће податке из става 1. ове тачке Народној банци Србије достављати после окончања завршних књижења за сваки месец, а најкасније у року који је одлуком којом се уређују прикупљање, обрада и достављање података о стању и структури рачуна из контног оквира утврђен за достављање извештаја из те одлуке.
				5. Податке на Обрасцу ДШ банке ће Народној банци Србије – 
				Дирекцији за 
				информационо-комуникационе технологије достављати електронски, у складу са упутством којим се уређују израда и електронско достављање података Народној банци Србије. 
				*Службени гласник РС, број 114/2017
				6. Први извештај с подацима на Обрасцу ДШ, у смислу ове одлуке, банке ће доставити до 26. децембра 2016. године, према књиговодственом стању података на дан 30. новембра 2016. године.
				7. Ова одлука ступа на снагу осмог дана од дана објављивања у „Службеном гласнику Републике Србије”.
				О. број 10
				У Београду, 7. децембра 2016. године
				Гувернер 
				Народне банке Србије,
				др Јоргованка Табаковић, с.р.
				ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ 
				ОДЛУКЕ
				Одлука о измени
				Одлуке о достављању података банака о стању динарских штедних улога становништва: 
				„Службени гласник РС“, број 114/2017-32
				3. Први извештај на Обрасцу ДШ из новог Прилога 1 из 
				тачке 2. ове одлуке банке ће доставити до 8. марта 2018. године, 
				према књиговодственом стању података на дан 31. јануара 2018. 
				године.
				4. Ова одлука објављује се у „Службеном гласнику 
				Републике Србије” и ступа на снагу 1. јануара 2018. године.
				
				Одлука  
				о измени 
				Одлуке  о достављању података банака о стању динарских штедних улога становништва: 
				„Службени гласник РС“, број 21/2019-285
				2. Први извештај на Обрасцу 
				ДШ из новог Прилога 1 из тачке 1. ове одлуке банке ће доставити 
				до 14. априла 2019. године, према књиговодственом стању података 
				на дан 31. март 2019. године.
				3. Ова одлука објављује се у 
				„Службеном гласнику Републике Србије” и ступа на снагу 31. марта 
				2019. године.
				Прилог
				НАПОМЕНА ИЗДАВАЧА: Одлуком 
				о измени 
				Одлуке о достављању података банака о стању динарских штедних улога становништва 
				("Службени гласник РС", број 21/2019) Прилог 1 замењен је новим 
				Прилогом 1 (види тачку 1. Одлуке - 21/2019-285).
				
				Прилог 1 - Образац ДШ - Динарски штедни улози становништва
	

