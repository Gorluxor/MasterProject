



На основу члана 9. Закона о основној школи
("Службени гласник РС", број 50/92), 

Влада Републике Србије донела је



ОДЛУКУ

О ОСНИВАЊУ ОСНОВНЕ
ШКОЛЕ „УГЉАРЕ” У УГЉАРУ

"Службени 
гласник РС", број 19 од 12. маја 1997.

Члан 1.

Оснива се Основна школа „Угљаре” у Угљару.

Члан 2.

Основна школа „Угљаре” у Угљару (у даљем тексту: Школа)
обавља делатност основног образовања и васпитања деце.

Члан 3.

На оснивање, организацију и рад Школе примењују се
прописи о јавним службама и основној школи.

Члан 4.

Средства за оснивање и почетак рада Школе чине средства
издвојеног одељења Основне школе „Вук Караџић” из Косова Поља у Угљару, са
билансним стањем на дан 31. августа 1997. године.

Члан 5.

Средства за обављање делатности Школе обезбеђују се у
складу са законом.

Члан 6.

Школа почиње са радом 1. септембра 1997. године.

Члан 7.

До конституисања школског одбора, Влада Републике
Србије образује привремени школски одбор који има пет чланова.

Члан 8.

Привремени школски одбор:

1. донећете статут Школе;

2. донеће годишњи програм рада Школе;

3. обављаће друге послове из надлежности школског
одбора утврђене законом.

Члан 9.

До именовања директора Школе његове послове ће обављати
вршилац дужности директора Школе кога ће именовати министар просвете.

Члан 10.

Школа ће донети општа акта у року од 30 дана од дана
доношења статута Школе.

Члан 11.

Ученици који су започели стицање основног образовања и
васпитања у издвојеном одељењу Основне школе „Вук Караџић” из Косова Поља, у
Угљару, наставиће стицање основног образовања и васпитања у Школи почев од 1.
септембра 1997. године.

Члан 12.

Даном почетка рада Школа преузима запослене у
издвојеном одељењу Основне школе „Вук Караџић” из Косова Поља, у Угљару.

Члан 13.

Ова одлука ступа на снагу осмог дана од дана објављивања
у „Службеном гласнику Републике Србије”.

05 број
022-1523/97

У
Београду, 7. маја 1997. године

Влада
Републике Србије

Потпредседник,

Слободан
Радуловић, с.р.





