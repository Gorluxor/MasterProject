


	
	Zakon


	
			
			
			
			Редакцијски пречишћен текст
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за израду предлога Стратегије индустријске политике Републике Србије од 2021. до 2030. године  и за израду предлога Стратегије истраживања и иновација за паметне специјализације у Републици Србији RIS3
			"Службени гласник РС", бр. 33 од 10. маја 2019, 34 
			од 17. маја 2019.
			1. Образује се Радна група за израду предлога Стратегије индустријске политике Републике Србије од 2021. до 2030. године и за израду предлога Стрaтегије истраживања и иновација за паметне специјализације у Републици Србији  RIS3 (у даљем тексту: Радна група).
			2. Задаци Радне групе су:
			1) израда предлога Стратегије индустријске политике Републике Србије за период од 2021. до 2030. године, која ће обухватити приоритете индустријске политике са акцентом на развој дигитализације, креативне индустрије, науке, истраживања и развоја;
			2) израда предлога Стратегије истраживања и иновација за паметне специјализације у Републици Србији RIS3;
			3) обезбеђивање усаглашености предлога стратегије из подтач. 1) и 2) ове тачке.
			3. У Радну 
			групу именују се:
			1) за 
			председника Радне групе:
			– Ненад 
			Пауновић, саветник у Кабинету председника Владе;
			2) за 
			заменика председника Радне групе, за израду предлога Стратегије 
			индустријске политике Републике Србије од 2021. до 2030. године:
			– Драган 
			Угрчић, помоћник министра привреде;
			3) за заменика председника Радне групе, за 
			израду предлога Стратегије истраживања и иновација за паметне 
			специјализације у Републици Србији RIS3:
			– проф. др 
			Виктор Недовић, државни секретар у Министарству просвете, науке и 
			технолошког развоја;
			4) за 
			чланове Радне групе, за израду Стратегије индустријске политике 
			Републике Србије од 2021. до 2030. године:
			− Дарко Станић, државни секретар у 
			Министарству омладине и спорта,
			– Бојана Станић, државни секретар у 
			Министарству за рад, запошљавање, борачка и социјална питања,
			– Рената 
			Пинџо, помоћник министра трговине, туризма и телекомуникација,
			− Бранко Будимир, вршилац дужности 
			помоћника министра за европске интеграције,
			− Слободан 
			Перовић, вршилац дужности помоћника министра заштите животне 
			средине,
			− др Саша Лазовић, вршилац дужности 
			помоћника министра просвете, науке и технолошког развоја,
			− Данило Арсенијевић, Кабинет министра без 
			портфеља задуженог за демографију и популациону политику,
			− Јелена 
			Арсић, представник Министарства привреде;
			5) за 
			чланове Радне групе, за израду Стратегије истраживања и иновација за 
			паметне специјализације у Републици Србији RIS3:
			– Катарина 
			Обрадовић-Јовановић, помоћник министра привреде,
			– Александар 
			Богићевић, вршилац дужности помоћника министра пољопривреде, 
			шумарства и водопривреде,
			– др Михаило 
			Јовановић, директор Канцеларије за информационе технологије и 
			електронску управу,
			– Светлана 
			Јовановић, Канцеларија за информационе технологије и електронску 
			управу,
			– Михаило 
			Весовић, директор Сектора за стратешке анализе, аналитику, услуге, 
			сервисе и пакете производа у Привредној комори Србије;
			6) за 
			чланове Радне групе, за израду Стратегије индустријске политике 
			Републике Србије од 2021. до 2030. године и за израду Стратегије за 
			истраживања и иновација за паметне специјализације у Републици 
			Србији RIS3:
			− Вукашин 
			Гроздић, саветник у Кабинету председника Владе,
			− Милица 
			Јовановић, вршилац дужности помоћника министра финансија,
			− Бојана 
			Тошић, вршилац дужности директора Републичког секретаријата за јавне 
			политике;
			7) за 
			секретара Радне групе, за израду Стратегије индустријске политике 
			Републике Србије од 2021. до 2030. године одређује се Марко Љубоја, 
			виши саветник, Министарство привреде, а за секретара Радне групе, за 
			израду Стратегије за истраживања и иновација за паметне 
			специјализације у Републици Србији RIS3 именује се Тијана Кнежевић, 
			виши саветник, Министарство просвете, науке и технолошког развоја.
			*Службени гласник РС, број 34/2019
			4. Рок за окончање задатака из тачке 2. ове одлуке је девет месеци од дана ступања на снагу ове одлуке.
			5. Радна група може ангажовати друга стручна лица за обављање одређених послова из оквира задатака Радне групе.
			6. За свој рад председник и чланови Радне групе и друга ангажована лица немају право на накнаду.
			6а Радна 
			група донеће Пословник о раду.
			*Службени гласник РС, број 34/2019
			7. Стручне и 
			административно-техничке послове за потребе Радне групе у изради 
			предлога Стратегије индустријске политике Републике Србије од 2021. 
			до 2030. године обавља Министарство привреде, а у изради предлога 
			Стратегије истраживања и иновација за паметне специјализације у 
			Републици Србији RIS3 обавља Министарство просвете, науке и 
			технолошког развоја.
			*Службени гласник РС, број 34/2019
			8. Даном ступања на снагу ове одлуке престаје да важи Одлука о образовању Међуресорног радног тела за израду Стратегије истраживања и иновација за паметне специјализације Републике Србије RIS3 – Research and innovation Strategy for Smart specialization in the Republic of Serbia („Службени гласник РС”, број 95/16). 
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-4436/2019
			У Београду, 3. маја 2019. године
			Влада
			Председник,
			Ана Брнабић, с.р.
	

