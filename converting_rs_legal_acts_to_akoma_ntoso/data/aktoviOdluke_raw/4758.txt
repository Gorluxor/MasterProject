



На основу члана 47. став 1. Закона о културним добрима
(„Службени гласник Републике Србије”, број 71/94),

Влада Републике Србије доноси





ОДЛУКУ

О УТВРЂИВАЊУ КАПЕЛА
НА БАЈСКОМ ГРОБЉУ У СУБОТИЦИ ЗА СПОМЕНИК КУЛТУРЕ

„Службени гласник
РС”, број 5 од 17. II 2000.



Тачка 1.

Капеле
на Бајском гробљу у Суботици утврђују се за споменик културе.

Тачка 2.

Капеле
на Бајском гробљу у Суботици (у даљем тексту: споменик културе), налазе се на
територији општине Суботица, у Суботици, у црквеном делу гробља, у приватној својини,
на катастарској парцели број 21116 КО Стари Град.

Споменик
културе обухвата капеле Балог, Вуковић, Лихтнекер, Деак, Кертес, Дулић, Пеић,
Војнић, Антуновић и Вереш.

Споменик
културе настајао је у периоду од 1879. до 1928. године. То су репрезентативни
надгробни споменици, стилски ослоњени на еклектицизам, са снажним упориштем у
неокласицизму и бидермајеру. Декорација је постигнута неочекиваним решењима
кровних покривача или колористичком обрадом фасада помоћу клинкер опеке. Као
архитекте су ангажована најпознатија имена која су у том периоду формирала и
изглед старог језгра града.

Споменик
културе поседује знатне културно – историјске вредности које сведоче о високом
степену развитка грађанске класе у Суботици на прелазу векова.

Тачка 3.

Заштићену
околину споменика културе сачињава катастарска парцела број 21116 КО Стари
Град, у приватној својини.

Тачка 4.

Утврђују
се следеће мере заштите споменика културе:

1)
очување изворног изгледа спољашње архитектуре и ентеријера, хоризонталног и
вертикалног габарита, свих конструктивних и декоративних елемената, оригиналних
материјала и функционалних карактеристика;

2)
ажурно праћење стања и одржавање конструктивно – статичког система, кровног
покривача, свих фасада, ентеријера и исправности инсталација у споменику
културе;

3)
постављање електричних инсталација и решење осветљења на местима вршења сахрана
(за капеле Лихнекер, Пеић, Дулић);

4)
инсталирање громобранских инсталација и уређаја за заштиту од пожара;

5)
обезбеђење песка за паљење свећа.

Тачка 5.

Утврђују
се следеће мере заштите заштићене околине споменика културе:

1)
забрана отварања нових гробница;

2)
уређење стаза и степеништа;

3)
уређење зеленила;

4)
постављање клупа и канти за смеће.

Тачка 6.

Ову
одлуку објавити у „Службеном гласнику Републике Србије”.





05
број 633-4688/99

У
Београду, 25. јануара 2000. године

Влада
Републике Србије

Потпредседник,

проф.
др Милован Бојић, с.р.





