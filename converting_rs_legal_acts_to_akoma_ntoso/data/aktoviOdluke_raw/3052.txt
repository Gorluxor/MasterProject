


	
	Zakon

	


	
				На основу члана 21. ст. 1. и 2. Закона о Државном већу тужилаца („Службени гласник РС”, бр. 116/08, 101/10 и 88/11), 
				Председник Државног већа тужилаца, 5. октобра 2015. године, донео је
				
				ОДЛУКУ
				о отпочињању поступка предлагања кандидата за изборне чланове Државног већа тужилаца из реда јавних тужилаца и заменика јавних тужилаца
				"Службени гласник РС", број 84 од 6. октобра 
				2015.
				
				1. Доносим Одлуку о отпочињању поступка предлагања кандидата за изборне чланове Државног већа тужилаца из реда јавних тужилаца и заменика јавних тужилаца.
				2. Поступак предлагања кандидата за изборне чланове Државног већа тужилаца из реда јавних тужилаца и заменика јавних тужилаца, организује и спроводи Изборна комисија Државног већа тужилаца.
				3. Кандидати за изборне чланове Државног већа тужилаца из реда јавних тужилаца и заменика јавних тужилаца достављају кандидационе пријаве Изборној комисији Државног већа тужилаца у року од 15 дана од дана објављивања ове одлуке у „Службеном гласнику Републике Србије”, на адресу Државно веће тужилаца – Изборна комисија, Ресавска 42, Београд.
				4. Ову одлуку објавити у „Службеном гласнику Републике Србије”.
				
				Број А 625/15 
				У Београду, 5. октобра 2015. године
				Председник Државног већа тужилаца,
				Загорка Доловац, с.р. 
	

