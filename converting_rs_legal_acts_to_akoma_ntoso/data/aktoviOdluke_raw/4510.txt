







На основу члана 9. став 1. Закона о вишој школи
(„Службени гласник РС”, бр. 50/92, 39/93, 53/93, 67/93 и 24/96),

Влада Републике Србије, доноси





ОДЛУКУ
	
	
	о оснивању Више техничке ПТТ школе у Београду

„Службени
гласник РС”, број 4 од 23. јануара 2003.





Члан 1.

Оснива се Виша техничка ПТТ школа са седиштем у
Београду, Улица Здравка Челара број 16.



Члан 2.

Виша техничка ПТТ школа (у даљем тексту: Школа)
обављаће образовну делатност у области вишег образовања.



Члан 3.

На оснивање, рад и организацију Школе примењују се
прописи о јавним службама и о вишој школи.



Члан 4.

Средства за оснивање и почетак рада Школе обезбеђују се
у складу са законом.



Члан 5.

Школа ће остваривати наставне планове и програме почев
од школске 2002/2003. године.



Члан 6.

До конституисања управног одбора Школе, у складу са
законом, именује се привремени управни одбор Школе у саставу:

1. др Зоран Вранић, професор Више техничке ПТТ школе,

2. мр Мајда Медић, виши предавач Више техничке ПТТ
школе,

3. дипл. инж. Мирјана Поповић, наставник практичне
наставе Више техничке ПТТ школе,

4. дипл. ецц. Слободан Милосављевић, Предузеће за
телекомуникације,

5. дипл. инж. Зоран Ђурђевић, Јавно предузеће ПТТ
саобраћаја „Србија”.



Члан 7.

Привремени управни одбор Школе:

1. донеће статут Школе;

2. донеће годишњи програм рада Школе;

3. обављаће и друге послове из надлежности управног
одбора Школе утврђене законом.

Привремени управни одбор Школе престаје са радом даном
конституисања управног одбора Школе у складу са Законом о вишој школи.



Члан 8.

До именовања директора Школе његове послове ће обављати
и вршити његова овлашћења вршилац дужности директора др Ирини Рељин, професор
Више техничке ПТТ школе.



Члан 9.

Школа ће донети опште акте у року од 30 дана од дана
доношења статута Школе.



Члан 10.

Студенти Више техничке ПТТ школе, који су уписани,
односно започели више образовање у тој школи наставиће стицање вишег образовања
у Вишој техничкој ПТТ школи, у Улици Здравка Челара број 16.



Члан 11.

Виша техничка ПТТ школа преузеће запослене Више техничке
ПТТ школе.



Члан 12.

Виша техничка ПТТ школа преузима матичне књиге и другу
евиденцију Више техничке ПТТ школе.



Члан 13.

Ова одлука ступа на снагу наредног дана од дана
објављивања у „Службеном гласнику Републике Србије”.





05 број 611-101/2003

У Београду, 16. јануара
2003. године


Влада Републике Србије

Потпредседник,

проф. др 
Жарко Кораћ, с.р.



