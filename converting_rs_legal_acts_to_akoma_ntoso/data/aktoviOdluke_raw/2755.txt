


	
	Zakon


	
				Нa основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник PC”, бр. 81/07 – пречишћен текст, 69/08, 98/12 и 87/13), 
				Влада доноси
				ОДЛУКУ 
				о оснивању Координационог тела за праћење реализације Стратегије за социјално укључивање Рома и Ромкиња у Републици Србији за период од 2016. до 2025. године
				"Службени гласник РС", број 17 од 6. марта 
				2017.
				
				1. Оснива се Координационо тело за праћење реализације Стратегије за социјално укључивање Рома и Ромкиња у Републици Србији за период од 2016. до 2025. године (у даљем тексту: Координационо тело).
				2. Координационо тело има задатак да координира послове органа државне управе у области социјалног укључивања Рома и Ромкиња. Координационо тело разматра сва питања и координира рад органа државне управе, органа јединица локалне самоуправе, јавних предузећа и других облика организовања од стране Републике Србије и јединица локалне самоуправе у вези са пословима из њиховог делокруга рада у вези са социјалним укључивањем Рома и Ромкиња у Републици Србији. Поред тога, у делокругу рада Координационог тела је и: унапређење међуресорне сарадње у области социјалног укључивања Рома и Ромкиња; разматрање и давање препорука за решавање ургентни ситуација чија последица може бити додатна рањивост Рома и Ромкиња; предлагање начина за остваривање прописаних, али и додатних, мера/активности који доприносе већој социјалној укључености ове националне мањине, као и процесу европских интеграција.
				3. У Координационо тело именују се:
				1) за председника:
				– проф. др Зорана Михајловић, потпредседница Владе и министарка грађевинарства, саобраћаја и инфраструктуре;
				2) за заменика председника:
				– Александар Вулин, министар за рад, запошљавање, борачка и социјална питања;
				3) за чланове:
				– Новак Недић, генерални секретар Владе,
				– Младен Шарчевић, министар просвете, науке и технолошког развоја,
				– Златибор Лончар, министар здравља,
				– Душан Вујовић, министар финансија, 
				– Ана Брнабић, министарка државне управе и локалне самоуправе,
				– Нела Кубуровић, министарка правде,
				– Тања Мишчевић, шефица Преговарачког тима за вођење преговора о приступању Републике Србије Европској унији,
				– Ксенија Миленковић, директорка Канцеларије за европске интеграције,
				– Иван Секуловић, менаџер Тима за социјално укључивање и смањење сиромаштва,
				– Сузана Пауновић, директорка Канцеларије за људска и мањинска права,
				– Ненад Иванишевић, председник Савета за унапређење положаја Рома и спровођење Декаде укључивања Рома,
				– Југослав Милачић, саветник министарке без портфеља задужене за европске интефације;
				4) за секретара:
				– Живојин Митровић, потпредседник Националног савета ромске националне мањине Републике Србије.
				Остали чланови Владе могу присуствовати седницама и учествовати у раду Координационог тела, уколико се расправља о темама из њихове надлежности.
				4. Координационо тело подноси извештај о свом раду Влади сваких 90 дана.
				5. Образује се Стручна група Координационог тела (у даљем тексту: Стручна група) која ће вршити стручне послове у вези са текућим питањима у вези социјалног укључивања Рома и Ромкиња. Задатак Стручне групе као оперативне подршке Координационом телу је и праћење рада координатора за ромска питања, као и мобилних тимова који су испред јединица локалних самоуправа задужене за унапређење положаја Рома и Ромкиња на локалном нивоу.
				Стручну групу чине:
				1) председавајући:
				– Миодраг Поледица, државни секретар у Министарству грађевинарства, саобраћаја и инфраструктуре;
				2) заменици председавајућег:
				– Драган Тодоровић, државни секретар у Министарству за рад, запошљавање, борачка и социјална питања,
				– Јованка Атанацковић, помоћница министарке грађевинарства, саобраћаја и инфраструктуре;
				3) чланови:
				– Драгана Јовановић Аријас, представница Тима за социјално укључивање и смањење сиромаштва,
				– Александра Бенковић, представница Кабинета потпредседнице Владе и министарке грађевинарства, саобраћаја и инфраструктуре,
				– Данијела Јанковић, представница Канцеларије за људска и мањинска права,
				– Данијела Лакатош, представница Министарства за рад, запошљавање, борачка и социјална питања, 
				– Душан Јовановић, представник Националног савета ромске националне мањине Републике Србије, област запошљавања,
				– Милош Михајловић, представник Националног савета ромске националне мањине Републике Србије, област социјалне политике,
				– Драган Ђорђевић, представник Министарства здравља,
				– Игор Костић, представник Националног савета ромске националне мањине Републике Србије, област здравља,
				– Ђурђица Ергић, представница Министарства просвете, науке и технолошког развоја,
				– Божидар Јовановић, представник Националног савета ромске националне мањине Републике Србије, област образовања,
				– Ивана Максић, представница Сталне конференције градова и општина,
				– Осман Балић, представник Сталне конференције ромских удружења грађана,
				– Александра Петровић, представница Канцеларије високог комесара Уједињених нација за људска права.
				Смернице за рад Стручној групи даје Координационо тело. 
				Стручна група се, по правилу, састаје једном месечно, укључујући и посебне седнице намењене размени информација у циљу сагледавања стања у области социјалног укључивања Рома и Ромкиња у Републици Србији, као и на проналажењу решења за унапређење стања у овој области у складу са Стратегијом за социјално укључивање Рома и Ромкиња у Републици Србији за период од 2016. до 2025. године.
				У случају да се појави потреба за укључивањем других органа и организација у рад Стручне групе, председавајући може позвати представнике тих органа и организација да учествују у раду исте.
				6. Стручну и административно-техничку потпору раду Координационог тела пружа Министарство грађевинарства, саобраћаја и инфраструктуре.
				7. Координационо тело доноси пословник о раду. 
				8. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-02-1617/2017
				У Београду, 3. марта 2017. године
				Влада
				Председник, 
				Александар Вучић, с.р.
	

