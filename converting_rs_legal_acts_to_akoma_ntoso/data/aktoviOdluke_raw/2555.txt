


	
	Zakon


	
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ
				о образовању Радне групе за пружање подршке вођењу унутрашњег дијалога о Косову и Метохији
				"Службени гласник РС", број 93 од 16. октобра 
				2017.
				1. Образује се Радна група за пружање подршке вођењу унутрашњег дијалога о Косову и Метохији (у даљем тексту: Радна група).
				2. Задатак Радне групе је да пружа подршку надлежним органима, организацијама и телима у процесу вођења унутрашњег дијалога о Косову и Метохији, као и да прати и координира активности које надлежни органи државне управе предузимају у процесу вођења унутрашњег дијалога о Косову и Метохији.
				3. Радну групу чине:
				1) директор Канцеларије за Косово и Метохију – председник Радне групе;
				2) чланови:
				(1) представник Министарства унутрашњих послова;
				(2) представник Министарства правде;
				(3) представник Министарства рударства и енергетике;
				(4) представник Министарства трговине, туризма и телекомуникација;
				(5) представник Министарства просвете, науке и технолошког развоја;
				(6) представник Министарства културе и информисања;
				(7) представник Министарства државне управе и локалне самоуправе;
				(8) представник Министарства здравља;
				(9) представник Министарства финансија;
				(10) представник Министарства привреде;
				(11) представник Министарства пољопривреде, шумарства и водопривреде;
				(12) представник Министарства заштите животне средине;
				(13) представник Министарства грађевинарства, саобраћаја и инфраструктуре; 
				(14) представник Министарства одбране;
				(15) представник Министарства спољних послова;
				(16) представник Министарства за европске интеграције;
				(17) представник Министарства за рад, запошљавање, борачка и социјална питања;
				(18) представник Министарства омладине и спорта;
				(19) представник Републичког секретаријата за законодавство;
				(20) представник Генералног секретаријата Владе;
				(21) представник Кабинета председника Владе;
				(22) представник Канцеларије за сарадњу с цивилним друштвом.
				4. Радна група има секретара, који помаже председнику Радне групе у вођењу седнице Радне групе, учествује у припреми седнице Радне групе и обавља друге послове које му одреди председник Радне групе. 
				Секретар Радне групе именује се посебним актом Владе, на предлог директора Канцеларије за Косово и Метохију. 
				5. У раду Радне групе могу по потреби учествовати и представници других органа и организација.
				6. Радна група може ангажовати друга лица ради обављања стручних послова за потребе Радне групе.
				7. Председник и чланови Радне групе, секретар Радне групе и друга лица која могу бити ангажована ради обављања стручних послова за потребе Радне групе немају право на накнаду за рад у Радној групи, односно за потребе Радне групе.
				8. Стручне и административно-техничке послове за потребе Радне групе обавља Генерални секретаријат Владе.
				9. Радна група подноси извештај о раду надлежном одбору најмање сваких 60 дана, а Влади најмање сваких 90 дана.
				10. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-10088/2017
				У Београду, 16. октобра 2017. године 
				Влада
				Председник,
				Ана Брнабић, с.р.
	

