


	
	Zakon


	
				На основу члана 66. ст. 5 и 6. Закона о енергетици („Службени гласник РС”, број 84/04), а у вези са чланом 207. Закона о енергетици („Службени гласник РС”, број 57/11), члана 27. став 1. тачка 3) Закона о јавним предузећима и обављању делатности од општег интереса („Службени гласник РС”, бр. 25/00, 25/02, 107/05, и 108/05 – исправка и 123/07 – др. закон), члана 18. Статута ЈП „Транснафта” Панчево и мишљења Агенције за енергетику Републике Србије број 292/2011-D-02 од 6. септембра 2011. године,
				Управни одбор на седници одржаној 23. новембра 2011. године, доноси
				ОДЛУКУ
				о утврђивању цене за приступ и коришћење система за транспорт нафте нафтоводом
				"Службени гласник РС", број 90 од 30. новембра 
				2011.
				1. Овом одлуком утврђује се цена за приступ и коришћење система за транспорт нафте нафтоводом.
				2. Цена за приступ и коришћење система за транспорт нафте нафтоводом исказује се по тарифном ставу утврђеном Тарифним системом за приступ и коришћење система за транспорт нафте нафтоводима и транспорт деривата нафте продуктоводима („Службени гласник РС”, бр. 116/06 и 01/07) и утврђује се по тарифном елементу у складу са Одлуком о утврђивању методологије за одређивање тарифних елемената за израчунавање цена приступа и коришћења система за транспорт нафте нафтоводима („Службени гласник РС”, бр. 68/06, 01/07 116/08, 92/10 и 45/11).
				3. Тарифни став за транспорт нафте нафтоводима „енергент” обрачунава се за сваку засебну деоницу система за транспорт нафте нафтоводима према количини транспортоване нафте и конкретној дужини деонице система и изражен у динарима износи:
				
					
						
							
								1) за деоницу Сотин – Нови Сад
							
							
								316,05 динара/тона на 100 km;
							
						
						
							
								2) за деоницу Нови Сад – Панчево
							
							
								210,69 динара/тона на 100 km.
							
						
					
				
				4. У периоду од 01.12.2011. закључно са 31.12.2011. године даје се попуст на цене из тачке 3, тако да износе:
				
					
						
							
								1) за деоницу Сотин – Нови Сад
							
							
								292,85 динара/тона на 100 km;
							
						
						
							
								2) за деоницу Нови Сад – Панчево
							
							
								195,22 динара/тона на 100 km.
							
						
					
				
				5. Ступањем на снагу ове одлуке престаје да важи Одлука о утврђивању цене за приступ и коришћење система за транспорт нафте нафтоводом, број 20-4 од 22. децембра 2010. године, донета од стране управног одбора ЈП Транснафта Панчево.
				6. Овом одлуком замењује се Одлука Управног одбора ЈП Транснафта бр. 27-1 од 7. септембра 2011. године. 
				7. Ова одлука, ступа на снагу наредног дана по добијању сагласности Владе, а примењује се од 1. децембра 2011. године. 
				8. Ова одлука се објављује у „Службеном гласнику Републике Србије”.
				Број 31-1
				У Београду, 23. новембра 2011. године
				Председник Управног одбора,
				др Братислав Чеперковић, с.р.
	

