


	
	Zakon


	
			На основу члана 33. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Стручне заједничке групе за координацију и праћење спровођења јавних политика и нормативне делатности у области реформе јавне управе
			"Службени гласник РС", број 57 од 9. августа 2019.
			1. Образује се Стручна заједничка група за координацију и праћење спровођења јавних политика и нормативне делатности у области реформе јавне управе (у даљем тексту: Заједничка група).
			Задатак Заједничке групе је праћење и координација свих активности које се односе на координацију јавних политика и нормативне делатности у области реформе јавне управе и поступка израде планских докумената и прописа у овој области и утврђивање њихове међусобне усклађености.
			2. У Заједничку групу именују се:
			 1) за председника:
			– Тамара Стојчевић, заменик Генералног секретара Владе,
			2) за заменика председника:
			– Бојана Тошић, в.д. директора Републичког секретаријата за јавне политике,
			3) за чланове:
			– Тијана Грковић, саветник, Кабинет председника Владе;
			– Славица Савичић, државни секретар у Министарству финансија;
			– Бранко Будимир, в.д. помоћника министра за европске интеграције; 
			– Ксенија Миленковић, в.д. помоћника министра за европске интеграције;
			– Иван Бошњак, државни секретар у Министарству државне управе и локалне самоуправе;
			– Ивана Савићевић, помоћник министра државне управе и локалне самоуправе;
			– Сања Путник, помоћник министра државне управе и локалне самоуправе;
			– Наталија Павловић Шиниковић, помоћник министра државне управе и локалне самоуправе;
			– Љиљана Узелац, виши саветник у Министарству државне управе и локалне самоуправе;
			– Дарко Радојичић, помоћник директора Републичког секретаријата за законодавство;
			– Ранка Вујовић, помоћник директора Републичког секретаријата за законодавство;
			– Саша Марковић, помоћник Генералног секретара Владе;
			– Петар Јањић, помоћник Генералног секретара Владе;
			– Ивана Вукашиновић, в.д. помоћника директора Републичког секретаријата за јавне политике;
			– Нинослав Кекић, помоћник директора Републичког секретаријата за јавне политике;
			– Жарко Степановић, в.д. директора Канцеларије за сарадњу са цивилним друштвом.
			3. Заједничка група ће активно сарађивати са представницима свих надлежних органа и организација, као и са представницима међународних институција и тела која у оквиру различитих пројеката учествују у процесу унапређења јавне управе и спровођењу реформи из ове области.
			4. Заједничка група прати усклађеност хоризонталних питања у документима јавних политика и прописима који се односе на ову област и даје мишљење.
			5. Заједничка група може од органа државне управе да тражи достављање података, докумената и извештаја који су од значаја за обављање задатака Заједничке групе.
			6. Заједничка група је дужна да једном у шест месеци припрема извештаје за надлежни одбор односно Владу, закључно са даном окончања рада Заједничке групе.
			7. Стручне и административно-техничке послове за потребе Заједничке групе обављаће Генерални секретаријат Владе.
			8. Рок за извршење задатака Заједничке групе из тачке 1. став 2. ове одлуке је 31. децембар 2021. године, односно док траје реформа.
			9. За рад у Заједничкој групи председнику, заменику председника и члановима не исплаћује се накнада.
			10. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-7994/2019
			У Београду, 8. августа 2019. године
			Влада
			Председник, 
			Ана Брнабић, с.р.
	

