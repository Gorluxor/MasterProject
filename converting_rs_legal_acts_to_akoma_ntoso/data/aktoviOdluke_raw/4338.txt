


	
	Zakon


	
			На основу члана 90. став 1. Закона о ваздушном саобраћају („Службени гласник РС”, бр. 73/10, 57/11, 93/12, 45/15, 66/15 – др. закон и 83/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о проглашењу линијa у јавном интересу у ваздушном саобраћају
			“Службени гласник РС”, број 73 од 11. октобра 
			2019.
			1. Проглашава се јавним интересом обављање редовног авио-превоза на следећим линијама:
			1) Краљево–Беч–Краљево;
			2) Краљево–Солун–Краљево.
			2. Услуга обављања редовног авио-превоза на линијама из тачке 1. ове одлуке је услуга јавног авио-превоза.
			Редован авио-превоз из тачке 1. подтачка 1) ове одлуке обавља се у периоду од 1. децембра 2019. године до 31. децембра 2021. године. 
			Редован авио-превоз из тачке 1. подтачка 2) ове одлуке обавља се у периоду од 10. марта до 15. октобра 2020. и у периоду од 10. марта до 15. октобра 2021. године.
			3. Редован авио-превоз из тачке 1. ове одлуке обавља се у следећем обиму: 
			1) Краљево–Беч–Краљево: три лета недељно;
			2) Краљево–Солун–Краљево: три лета недељно. 
			4. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 343-10199/2019
			У Београду, 10. октобра 2019. године
			Влада
			Председник,
			Ана Брнабић, с.р.
	

