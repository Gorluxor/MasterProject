


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене Парка природе „Златибор”
				"Службени гласник РС", број 104 од 22. 
				новембра 2017.
				1. Приступа се изради просторног плана подручја посебне намене Парка природе „Златибор” (у даљем тексту: Просторни план).
				2. Оквирна граница Просторног плана обухвата делове територије града Ужица и општина Нова Варош, Прибој и Чајетина, и то:
				1) на територији града Ужица – катастарска општина Мокра Гора;
				2) на територији општине Нова Варош – катастарске општине: Бела река, Драглица, Негбина и Сеништа;
				3) на територији општине Прибој – катастарске општине: Бања, Кратово и Рача;
				4) на територији општине Чајетина – катастарске општине: Стубло, Алин поток, Бранешци, Гостиље, Доброселица, Дренова, Јабланица, Љубиш, Семегњево, Чајетина и Шљивовица.
				Обухват Просторног плана дат је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
				Коначна граница обухвата Просторног плана биће дефинисана Нацртом просторног плана.
				3. Услови и смернице планских документа вишег реда за израду Просторног плана садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је наведено да: је због планског усмеравања даљег развоја потребно уредити грађевинско земљиште планинских подручја; у зависности од брзине превазилажења развојних ограничења, створиће се услови за санацију, реконструкцију и даљи развој и заштиту високопланинских подручја са изграђеним или иницираним туристичким центрима и развој високо и средње планинских подручја, међу којима је и Златибор; се на основу претходних истраживања и валоризације дефинише статус, просторни обухват и режими заштите подручја у Западној Србији, у које спада и Златибор;
				2) Уредби о утврђивању Регионалног просторног плана Златиборског и Моравичког управног округа („Службени гласник РС”, број 1/13), којим је наведено да се до окончања истраживања и установљавања нових природних добара различите врсте, категорије и режима заштите, иницира заштита идентификованих просторних целина, као што је и Парк природе „Златибор”.
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак расположивих подлога за планско подручје дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и чланом 5. Закона о заштити природе („Службени гласник РС”, бр. 36/09, 88/10, 91/10 – исправка и 14/16).
				5. Визија и дугорочни циљ развоја и доношења Просторног плана је обезбеђење просторних услова за остварење посебне намене подручја. 
				6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење Парка природе „Златибор”; рационално коришћење и очување природних ресурса; заштиту и унапређење животне средине; валоризацију комплементарних потенцијала подручја за развој; просторну, саобраћајну и привредну интеграцију подручја са окружењем и др.
				Просторни план ће садржати детаљну разраду, као и правила уређења и грађења према утврђеном режиму заштите појединих природних целина. Поред наведеног, Просторни план ће по потреби садржати детаљну разраду и за друга подручја, као што су подручја која имају туристички потенцијал. 
				7. Рок за израду Нацрта просторног плана је 12 месеци од дана ступања на снагу ове одлуке.
				8. Средства за израду Просторног плана обезбеђује Министарство грађевинарства, саобраћаја и инфраструктуре, у оквирном износу од 19,5 милиона динара са ПДВ-ом.
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Нацрт Просторног плана биће изложен на јавни увид у трајању од 30 дана у седишту јединица локалних самоуправа које су у обухвату Просторног плана.
				12. Одлука о изради Стратешке процене утицаја Просторног плана подручја посебне намене Парка природе „Златибор” на животну средину („Службени гласник РС”, број 92/17), чини саставни део ове одлуке.
				13. Број примерака Просторног плана биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-11239/2017
				У Београду, 20. новембра 2017. године
				Влада
				Председник,
				Ана Брнабић, с.р.
				
				Прилог 1
				Графички приказ оквирне границе обухвата Просторног плана
				
				
				Прилог 2
				Списак подлога за подручје Просторног плана достављен од стране Републичког геодетског завода
				Град Ужице
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Мокра Гора
							
							
								ДКП у изради – векторски формат
							
						
					
				
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Мокра Гора
							
							
								векторски формат
							
						
					
				
				Општина Нова Варош
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Бела Река
							
							
								ДКП у изради – векторски формат
							
						
						
							
								2.
							
							
								Драглица
							
							
								ДКП у изради – векторски формат
							
						
						
							
								3.
							
							
								Негбина
							
							
								ДКП у изради – векторски формат
							
						
						
							
								4.
							
							
								Сеништа
							
							
								ДКП у изради – векторски формат
							
						
					
				
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Бела Река
							
							
								ДКП у изради – векторски формат
							
						
						
							
								2.
							
							
								Драглица
							
							
								ДКП у изради – векторски формат
							
						
						
							
								3.
							
							
								Негбина
							
							
								ДКП у изради – векторски формат
							
						
						
							
								4.
							
							
								Сеништа
							
							
								ДКП у изради – векторски формат
							
						
					
				
				Општина Прибој
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Бања
							
							
								ДКП у изради – векторски формат
							
						
						
							
								2.
							
							
								Рача
							
							
								ДКП у изради – векторски формат
							
						
						
							
								3.
							
							
								Кратово
							
							
								ДКП – векторски формат
							
						
					
				
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
							
								Размера
							
							
								Број дет. листова
							
						
						
							
								1.
							
							
								Бања
							
							
								аналогни
							
							
								1:2500
							
							
								8
							
						
						
							
								2.
							
							
								Рача
							
							
								аналогни
							
							
								1:2500
							
							
								8
							
						
						
							
								3.
							
							
								Кратово
							
							
								векторски формат
							
							
							
							
							
						
					
				
				Општина Чајетина
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Стубло
							
							
								ДКП – векторски формат
							
						
						
							
								2.
							
							
								Алин Поток
							
							
								ДКП – векторски формат
							
						
						
							
								3.
							
							
								Бранешци
							
							
								ДКП – векторски формат
							
						
						
							
								4.
							
							
								Гостиље
							
							
								ДКП – векторски формат
							
						
						
							
								5.
							
							
								Доброселица
							
							
								ДКП – векторски формат
							
						
						
							
								6.
							
							
								Дренова
							
							
								ДКП – векторски формат
							
						
						
							
								7.
							
							
								Јабланица
							
							
								ДКП – векторски формат
							
						
						
							
								8.
							
							
								Љубиш
							
							
								ДКП – векторски формат
							
						
						
							
								9.
							
							
								Семегњево
							
							
								ДКП – векторски формат
							
						
						
							
								10.
							
							
								Чајетина
							
							
								ДКП – векторски формат
							
						
						
							
								11.
							
							
								Шљивовица
							
							
								ДКП – векторски формат
							
						
					
				
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
							
								Размера
							
							
								Број дет. листова
							
						
					
					
						
							
								1.
							
							
								Стубло
							
							
								векторски формат
							
							
							
							
							
						
						
							
								2.
							
							
								Алин Поток
							
							
								векторски формат
							
							
							
							
							
						
						
							
								3.
							
							
								Бранешци
							
							
								аналогни план и векторски формат
							
							
								1:2500
							
							
								6
							
						
						
							
								4.
							
							
								Гостиље
							
							
								аналогни план и векторски формат
							
							
								1:2500
							
							
								5
							
						
						
							
								5.
							
							
								Доброселица
							
							
								аналогни план и векторски формат
							
							
								1:2500
							
							
								9
							
						
						
							
								6.
							
							
								Дренова
							
							
								векторски формат
							
							
							
							
							
						
						
							
								7.
							
							
								Јабланица
							
							
								аналогни план и векторски формат
							
							
								1:2500
							
							
								8
							
						
						
							
								8.
							
							
								Љубиш
							
							
								аналогни план и векторски формат
							
							
								1:2500
							
							
								6
							
						
						
							
								9.
							
							
								Семегњево
							
							
								аналогни план и векторски формат
							
							
								1:2500
							
							
								2
							
						
						
							
								10.
							
							
								Чајетина
							
							
								аналогни план и векторски формат
							
							
								1:2500
								1:1000
							
							
								8
								53
							
						
						
							
								11.
							
							
								Шљивовица
							
							
								аналогни план и векторски формат
							
							
								1:2500
							
							
								6
							
						
					
				
	

