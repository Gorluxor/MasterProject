


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене експлоатације минералних сировина на локалитету рудника „Чукару Пеки” у општини Бор
				"Службени гласник РС", број 76 од 9. августа 
				2017.
				1. Приступа се изради Просторног плана подручја посебне намене експлоатације минералних сировина на локалитету рудника „Чукару Пеки” у општини Бор (у даљем тексту: Просторни план).
				2. Оквирна граница обухвата Просторног плана, обухвата делове територије општине Бор и то делове следећих кaтaстaрских oпштинa: Брестовац, Слатина и Метовница.
				Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
				Коначна граница обухвата Просторног плана биће дефинисана Нацртом Просторног плана.
				3. Услови и смернице планских документа вишег реда и развојних стратегија за израду Просторног плана садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да је за планско подручје у геолошко-металогенетском погледу најзначајнија „Тимочка еруптивна зона” у источној Србији, која има дугу традицију у експлоатацији бакра у рејону Бора и Мајданпека. Бакар се експлоатише у лежиштима с ниским садржајем метала (0,3–0,4% бакра) у руднику Велики Кривељ и у јамама Бор и Мајданпек. Стратешки приоритети су отварање нових рудника: Чока Марин, Борска река, Церово и др.;
				2) Уредби о утврђивању Регионалног просторног плана Тимочке крајине („Службени гласник РС”, број 51/11) чије најзначајније планско опредељење јесте одрживо коришћење металичних и неметаличних минералних сировина, у првом реду за доказане резерве руда бакра, злата и других пратећих метала. Приоритет има увођење у производњу истражених лежишта Борска река, Церово и Чока Марин. Интензивираће се геолошка истраживања у утврђеним перспективним подручјима, приоритетно руде бакра са пратећим елементима и злата. Извршиће се ревитализација технолошких процеса у експлоатацији и металуршкој преради металичних минералних сировина, укључујући изградњу најсавременије топионице и постројења за припрему минералних сировина, пре свега модернизацијом флотација.
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак расположивих подлога за планско подручје дат је у Прилогу 2 – Списак подлога за подручје Просторног плана, достављен од стране Републичког геодетског завода, који је одштампан уз ову одлуку и чини њен саставни део. 
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.
				Циљ дoнoшeњa Прoстoрнoг плaнa je: обезбеђење услова за укупни одрживи просторни развој обухваћеног подручја, рационалну експлоатацију лежишта минералних сировина и других ресурса у лежишту, као и за неутралисање или ублажавање негативних просторних, еколошких и социоекономских последица експлоатације и прераде минералних сировина. 
				5. Концептуални оквир планирања, коришћења, уређења и заштите планског подручја заснива се на обезбеђењу услова за изградњу и планско коришћење простора. Укупни развој у рударским басенима зависи од просторних и техноекономских могућности и ограничења, али је условљен и технолошким и еколошким факторима. Предвиђања ових фактора представљају значајна полазишта за сагледавање дугорочног развоја оваквих подручја.
				Просторни план ће садржати детаљну разраду за планиране намене. Просторним планом створиће се плански основ у смислу директног спровођења, за издавање локацијских услова и израду техничке документације.
				6. Рок за израду Нацрта Просторног плана је 12 месеци од дана ступања на снагу ове одлуке.
				7. Средства за израду Просторног плана обезбеђује Rakita Exploration d.o.o. Бор. Оквирна процена финансијских средстава износи 21.500.000 динара са ПДВ-ом.
				8. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				9. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				10. Нацрт Просторног плана биће изложен на јавни увид у трајању од 30 дана у згради Скупштине општине Бор.
				11. Одлука о изради Стратешке процене утицаја Просторног плана подручја посебне намене експлоатације минералних сировина на локалитету рудника „Чукару Пеки” у општини Бор на животну средину („Службени гласник РС”, број 58/17), чини саставни део ове одлуке.
				12. Број примерака Просторног плана биће утврђен посебним актом Владе којим се утврђује Просторни план. 
				13. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-7383/2017
				У Београду, 4. августа 2017. године
				Влада
				Председник,
				Ана Брнабић, с.р.
				ПРИЛОГ 1
				Графички приказ оквирне границе обухвата Просторног плана
				
				ПРИЛОГ 2
				Списак подлога за подручје Просторног плана достављен од стране Републичког геодетског завода
				Општина Бор
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
							
								Размера
							
							
								Број дет.
								листова
							
						
						
							
								1.
							
							
								Брестовац
							
							
								ДКП – векторски формат
							
							
							
							
							
						
						
							
								2.
							
							
								Слатина 
							
							
								Аналогни план*
							
							
								1:1000
								1:2500
							
							
								11
								20
							
						
						
							
								3.
							
							
								Метовница
							
							
								ДКП – векторски формат
							
							
							
							
							
						
					
				
				* - извршена је дигитализација планова
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
							
								Размера
							
							
								Број дет.
								листова
							
						
						
							
								1.
							
							
								Брестовац
							
							
								векторски формат
								аналогни план
							
							
								1:2500
							
							
								5
							
						
						
							
								2.
							
							
								Слатина 
							
							
								векторски формат
								аналогни план
							
							
								1:2500
							
							
								3
							
						
						
							
								3.
							
							
								Метовница
							
							
								векторски формат
							
							
							
							
							
						
					
				
	

