



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ КУЋЕ
БРВНАРЕ ДРАГОСЛАВА ПАШИЋА У МИЛОШЕВЦУ ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Кућа брвнара Драгослава Пашића у Милошевцу утврђује се
за споменик културе.

Тачка 2.

Кућа брвнара Драгослава Пашића (у даљем тексту:
споменик културе) налази се на територији општине Велика Плана, у Милошевцу, у
улици Драгомира Радовановића број 18, у приватној својини, на катастарској
парцели број 282 К.О. Милошевац.

Споменик културе је пренет на данашње место 1870.
године, са плаца на којем је подигнута црква. Саграђена је половином ХIХ века,
као троделна шумадијска кућа са тремом четворосливног крова покривеног
ћерамидом. Готово нестала у Поморављу као врста куће, брвнара Драгослава Пашића
представља веома редак сачуван пример развијеног типа равничарске брвнаре који
илуструје типологију традиционалне стамбене архитектуре овог дела Србије ХIХ
века.

Тачка 3.

Заштићена околина споменика културе обухвата
катастарску парцелу број 282 К.О. Милошевац, у приватној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала и функционалних
карактеристика;

2) ажурно праћење стања и одржавање
конструктивностатичког система, кровног покривача, свих фасада, ентеријера и
исправности инсталација у споменику културе;

3) забрана радова који могу угрозити статичку
безбедност споменика културе;

4) коришћење у стамбене сврхе;

5) забрана складиштења веће количине запаљивог
материјала (дрво, угаљ, слама и сл.), осим у мањим количинама у посебно
осигураној просторији;

6) инсталирање противпожарних апарата.

Тачка 5.

Утврђују се следеће мере заштите заштићене околине
споменика културе:

1) забрана градње објеката који својом архитектуром,
габаритом и висином угрожавају споменик културе;

2) забрана градње објеката који нису у функцији
споменика културе;

3) забрана складиштења материјала и стварања депонија;

4) забрана просипања, одлагања и привременог или трајног
депоновања отпадних и штетних материја – хемијски агресивних, експлозивних,
отровних и радиоактивних.

Тачка 6.

Ову одлуку објавити у „Службеном гласнику Републике
Србије”.

Број
633-2659/97-8

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









