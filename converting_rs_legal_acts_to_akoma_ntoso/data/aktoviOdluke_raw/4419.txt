


	
	Zakon


	
			Редакцијски пречишћен текст
			
			
			На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о оснивању Секторског већа за сектор уметност и хуманизам (хуманистичке науке)
			"Службени гласник РС", бр. 104 од 28. децембра 
			2018, 57 од 9. августа 2019.
			1. Оснива се Секторско веће за сектор уметност и хуманизам (у даљем тексту: Секторско веће) за области које се односе на уметност, хуманистичке науке и језике. Oбласт уметности односи се на аудио-визуалне технике и медијску продукцију (фотографија, мултимедијална продукција, радијска и ТВ продукција, штампа и издаваштво), модни и индустријски дизајн и дизајн ентеријера (модни дизајн, костимографија и сл.), ликовну уметност (цртање, сликање, вајарство и сл.), занатство (рукотворине – грнчарство, ткање, резбарење дрвета и сл.), музику и извођачке уметности (музика, драма, плес, циркус и сл.). Област хуманистичких наука односи се на религију и теологију, историју и филозофију и етику и сл. Област језика односи се на културу, књижевност, лингвистику и фонетику страних „живих”, али и класичних језика као и књижевности и лингвистике матерњег језика. 
			2. Задаци Секторског већа су да:
			1) анализира постојеће и утврђује потребне квалификације у сектору; 
			2) идентификује квалификације које треба осавременити; 
			3) идентификује квалификације које више не одговарају потребама сектора; 
			4) доноси одлуку о изради предлога стандарда квалификација у оквиру сектора; 
			5) даје мишљење о очекиваним исходима знања и вештина унутар сектора; 
			6) промовише дијалог и непосредну сарадњу између света рада и образовања; 
			7) промовише могућности за образовање, обуку и запошљавање унутар сектора; 
			8) идентификује могућности за обучавање одраслих унутар сектора; 
			9) разматра импликације националног оквира квалификација на квалификације унутар сектора; 
			10) предлаже листе квалификација по нивоима и врстама које могу да се стичу признавањем претходног учења; 
			11) обавља друге послове у складу са Законом о националном оквиру квалификација Републике Србије.
			3. За чланове Секторског већа, на пет година именују се:
			1) на предлог Привредне коморе Србије и репрезентативних удружења послодаваца – Ивана Ковачевић.
			2) на предлог струковних комора, односно удружења:
			(1) Удружење музичких уметника Србије:
			– Смиљка Исаковић;
			(2) Удружење ликовних уметника Србије:
			– Здравко Милинковић;
			(3) Удружење архитеката Србије:
			– Владимир Миленковић;
			(4) Удружење драмских уметника Србије:
			– др Небојша Ромчевић;
			(5) Удружење балетских уметника Србије:
			– Марија Бајчетић;
			(6) Удружење ликовних уметника примењених уметности и дизајнера Србије:
			– Зоја Бојић.
			3) на предлог Савета за стручно образовање и образовање одраслих – Зоран Марић
			4) на предлог Конференцијe универзитета и Конференцијe академија и високих школа:
			(1) мр Јасна Драговић – КОНУС;
			(2) проф. др Марина Стаменовић, КАССС.
			5) на предлог Националне службе за запошљавање – Никола Матић.
			6) на предлог: 
			(1) Министарства просвете, науке и 
			технолошког развоја – проф. др Ана Ланговић Милићевић;
			(2) Министарства рада, запошљавања, борачка и социјална питања –  Драгана Краљ;  
			(3) Министарства културе и информисања – 
			Марко Деспотовић;
			(4) Министарства омладине и спорта – 
			Милица Ковачевић.
			7) на предлог заједница стручних школа:
			(1) Софија Бунарџић, Заједница уметничких школа;
			(2) Драгомир Братић, Заједница музичко балетских средњих школа.
			8) на предлог репрезентативних гранских синдиката:
			(1) Грански синдикат културе, уметности и медија „Независност”: 
			– Татјана Бребановић; 
			(2) Самостални синдикат културе Србије:
			– Јанко Димитријевић;
			(3) Конфедерација слободних синдиката:
			– Смиљана Стокић.
			9) на предлог Завода за унапређивање образовања и васпитања:
			(1) Анета Краљић Димитријевић, за област уметности, 
			(2) Александар Маринковић, за област хуманизам.
			Чланови Секторског већа из става 1. тач. 1), 3), 5) и 6) учествују у раду Секторског већа у свим областима рада Секторског већа из тачке 1. ове одлуке.  
			Чланови Секторског већа из става 1. тач. 4), 7) и 8) равномерно се ротирају у раду Секторског већа за све секторе рада по редоследу који се утврђује у складу са пословником о раду Секторског већа. 
			Чланови Секторског већа из става 1. тач. 2) и 9) учествују у раду за област рада сектора за који су именовани.
			*Службени гласник РС, број 57/2019
			4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.
			5. Секторско веће доноси пословник о свом раду.
			6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину. 
			7. Административно-техничку подршку Секторском већу пружа Агенција за квалификације.
			8. Чланови Секторског већа и стручних тимова имају право на накнаду за рад у висини коју утврди Влада.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-12716/2018
			У Београду, 27. децембра 2018. године
			Влада
			Председник,
			Ана Брнабић, с.р.
	

