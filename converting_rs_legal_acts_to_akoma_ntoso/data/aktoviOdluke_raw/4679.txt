





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси 

ОДЛУКУ 

О УТВРЂИВАЊУ РОДНЕ КУЋЕ
БРАЋЕ ТАН У БЕЧЕЈУ ЗА СПОМЕНИК КУЛТУРЕ 

„Службени гласник
РС”, број 32 од 7.06.2001.







Тачка 1. 

Родна
кућа браће Тан у Бечеју утврђује се за споменик културе.

Тачка 2.

Родна
кућа браће Тан у Бечеју ( у даљем тексту: споменик културе ) налази се на територији
општине Бечеј, у Бечеју, у Улици маршала Тита број 6 и 8, у друштвеној својини,
на катастарским парцелама бр. 3177 и 3178, КО Бечеј

Споменик
културе се састоји из две куће: куће у Улици маршала Тита број 6, на катастарској
парцели број 3177, КО Бечеј и куће у Улици маршала Тита број 8, на катастарској
парцели број 3178, КО Бечеј.

Споменик
културе је подигнут у првој половини XИX века. Налази се на регулационој линији
једне од главних улица које су чиниле оригиналну матрицу Бечеја. Некада је то била
велика грађанска кућа са вртом, али је каснијом деобом подељена на два дела. Кућа
је приземна са основом у облику ћириличног слова „Г”. Улична фасада је обликована
симетрично у односу на централно постављену колску капију, у еклектичком духу, са
применом елемената класицизма.

Споменик
културе поседује архитектонске и културно-историјске вредности. У кући су рођени
браћа Тан - Мор, академски сликар и Карољ, знаменити научник, хемичар - значајна
и позната имена уметности и науке, чије стваралаштво има своје место у културном
наслеђу Југославије и Европе XИX века. 

Тачка 3. 

Заштићена
околина споменика културе обухвата следеће катастарске парцеле: бр. 3175, 3177 и
3178, КО Бечеј, у приватној својини и број 3176, КО Бечеј, у друштвеној својини.

Тачка 4. 

Утврђују
се следеће мере заштите споменика културе: 

1)
очување изворног изгледа спољашње архитектуре и ентеријера, хоризонталног и вертикалног
габарита, облика и нагиба крова, кровног покривача, свих конструктивних и декоративних
елемената, оригиналних материјала;

2)
ажурно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3)
забрана радова који могу угрозити статичку безбедност споменика културе;

4)
обезбеђење заштитних археолошких ископавања и адекватне презентације налаза, у случају
предузимања земљаних радова.

Тачка 5.

Утврђују
се следеће мере заштите заштићене околине споменика културе:

1)
очување изворног изгледа архитектуре, хоризонталног и вертикалног габарита, облика
и нагиба крова, свих декоративних елемената и оригиналних материјала на постојећим
објектима заштићене околине споменика културе;

2)
забрана изградње нових објеката који нису у функцији споменика културе;

3)
ограничење и забрана извођења грађевинских радова на промени терена и распореду
објеката на заштићеним парцелама,

4)
изградња инфраструктуре дозвољава се само уз претходно обезбеђење заштитних археолошких
ископавања и адекватне презентације налаза. 

Тачка 6.

Ову одлуку објавити у
„Службеном гласнику Републике Србије”.





05
број 633-1775/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



