





На
основу члана 50. став 2. Закона о основним правима војних инвалида и породица
палих бораца („Службени лист СФРЈ“, бр. 68/81 и 41/83), Савезно извршно веће
доноси





ОДЛУКУ

О
ПОВЕЋАЊУ НОВАЧНИХ ПРИМАЊА ВОЈНИХ ИНВАЛИДА И КОРИСНИКА ПОРОДИЧНЕ ИНВАЛИДНИНЕ СА ПРЕБИВАЛИШТЕМ
У ИНОСТРАНСТВУ КОЈИМА СЕ ТА ПРИМАЊА ИСПЛАЋУЈУ У СТРАНИМ ВАЛУТАМА

„Службени
лист СФРЈ”, број 40 од 2. августа 1985.



1. Новчана примања
војних инвалида и корисника породичне инвалиднине која по Закону о основним
правима војних инвалида и породица палих бораца припадају војним инвалидима и
корисницима породичне инвалиднине са пребивалиштем у иностранству (лична
инвалиднина, породична инвалиднина, увећана породична инвалиднина, додатак за
негу и помоћ од стране другог лица, ортопедски додатак и стални инвалидски
додатак) а која се исплаћују у страним валутама, повећавају се од 1. јула 1985.
године, и то:

– војних инвалида и
корисника породичне инвалиднине са пребивалиштем у Републици Италији, Републици
Турској, Народној Републици Пољској и Социјалистичкој Републици Румунији, за
20%;

– војних инвалида и
корисника породичне инвалиднине са пребивалиштем у осталим земљама за 10%.



2. Ова одлука ступа
на снагу осмог дана од дана објављивања у “Службеном листу СФРЈ”.





Е. п. бр. 275

26. јула 1985. године

Београд

Савезно извршно веће

Потпредседник,

Јанез Земљарич, с. р.





