


	
	Zakon

	


	На основу члана 84. став 3. Закона о одбрани („Службени гласник РС”, бр. 116/07, 88/09, 88/09 – др. закон и 104/09 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11),
	Влада доноси 
	
	
	
	
	ОДЛУКУ
	
	о одређивању правних лица која израђују планове развоја одбране
	
	"Службени 
	гласник РС", број 58 од 5. августа 2011.
	
	
	
	
	1. Овом одлуком одређују се правна лица која израђују планове развоја одбране. 
	
	
	2. Планове развоја одбране израђују правна лица чија је основна привредна или друштвена делатност у функцији унапређења оперативних способности снага одбране, у складу са законом. 
	
	
	3. Правна лица израђују планове развоја одбране у следећим делатностима: 
	
	1) производња оружја и муниције; 
	
	2) пољопривреда, шумарство и рибарство; 
	
	3) рударство; 
	
	4) прерађивачка индустрија; 
	
	5) снабдевање електричном енергијом, гасом, паром и климатизација; 
	
	6) снабдевање водом, управљање отпадним водама, контролисање процеса уклањања отпада и сличне активности; 
	
	7) грађевинарство; 
	
	8) трговина на велико и трговина на мало; поправка моторних возила и мотоцикала; 
	
	9) саобраћај и складиштење; 
	
	10) услуге смештаја и исхране; 
	
	11) информисање и комуникације; 
	
	12) финансијске делатности и делатност осигурања; 
	
	13) стручне, научне, иновационе и техничке делатности; 
	
	14) образовање, и 
	
	15) здравствена и социјална заштита. 
	
	
	4. Влада, на предлог Министарства одбране, доноси Решење о одређивању правних лица која израђују планове развоја одбране.
	
	
	5. Ова одлука ступа на снагу осмог дана од дана објављивања у „Службеном гласнику Републике Србије”.
	
	
	05 број 119-5866/2011-1
	
	У Београду, 28. јула 2011. године
	
	Влада
	
	Први потпредседник Владе – 
	
	заменик председника Владе,
	
	Ивица Дачић, 
	с.р.

