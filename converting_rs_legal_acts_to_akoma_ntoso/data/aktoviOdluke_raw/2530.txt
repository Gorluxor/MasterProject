


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Савета за праћење реализације Акционог плана за примену Стратегије превенције и заштите од дискриминације за период од 2014. до 2018. године
			"Службени гласник РС", број 59 од 31. јула 2018.
			1. Образује се Савет за праћење реализације Акционог плана за примену Стратегије превенције и заштите од дискриминације за период од 2014. до 2018. године (даље у тексту: Савет), као повремено радно тело Владе. 
			2. Задаци Савета су да:
			1) прати напредак у извршењу мера и спровођењу активности предвиђених Акционим планом за примену Стратегије превенције и заштите од дискриминације за период од 2014. до 2018. године (даље у тексту: Акциони план);
			2) прати поштовање предвиђених рокова;
			3) благовремено упозорава на изазове у извршењу мера у оквиру реализације Акционог плана. 
			3. Савет се образује за период до усвајања финалног извештаја о реализацији Акционог плана. 
			4. У Савет се именују:
			1) за председника:
			– др Стана Божовић, државни секретар у Министарству за рад, запошљавање, борачка и социјална питања;
			2) за заменика председника: 
			– др Сузана Пауновић, в.д. директора Канцеларије за људска и мањинска права;
			3) за чланове: 
			– Вања Удовичић, министар омладине и спорта,
			– проф. др Славица Ђукић Дејановић, министар без портфеља задужен за демографију и популациону политику,
			– Иван Бошњак, државни секретар у Министарству државне управе и локалне самоуправе,
			– др Ференц Вицко, државни секретар у Министарству здравља,
			– Биљана Поповић Ивковић, државни секретар у Министарству унутрашњих послова,
			– Немања Стевановић, државни секретар у Министарству спољних послова,
			– Александар Живковић, државни секретар у Министарству одбране,
			– Нина Митић, в.д. помоћника министра за рад, запошљавање, борачка и социјална питања,
			– Чедомир Бацковић, помоћник министра правде и председник Преговарачке групе за Поглавље 23,
			– Југослав Милачић, саветник министра за европске интеграције,
			– Биљана Лајовић, специјалиста школске психологије у Министарству просвете, науке и технолошког развоја,
			– Ирена Вујовић, председник градске општине Савски венац и председник Савета за родну равноправност града Београда,
			– Жарко Степановић, в.д. директора Канцеларије за сарадњу са цивилним друштвом,
			– Душан Козарев, в.д. заменика директора Канцеларије за Косово и Метохију,
			– Снежана Лакчевић, помоћник директора Републичког завода за статистику,
			– Тефик Рамадановић, председник Националног савета ромске националне мањине,
			– проф. др Душица Лечић Тошевски, редовни члан Српске академије наука и уметности,
			– Драгана Петровић, удружење Фонд социјалне и демократске иницијативе,
			– др Сања Поповић Пантић, председник Удружења пословних жена Србијe,
			– Милан Антонијевић, директор удружења Комитета правника за људска права,
			– Јелена Васиљевић, удружење Лабрис,
			– Лазар Павловић, председник удружења Геј Стрејт Алијанса;
			4) за заменике чланова: 
			– Предраг Перуничић, државни секретар у Министарству омладине и спорта,
			– Ивана Антић, помоћник министра државне управе и локалне самоуправе,
			– Катарина Лалић Смајевић, в.д. помоћника министра спољних послова,
			– др Биљана Стојковић, виши саветник у Министарству за рад, запошљавање, борачка и социјална питања,
			– Никола Јовановић, шеф Кабинета министра без портфеља задуженог за демографију и популациону политику,
			– Владимир Вукићевић, консултант за људска права у Министарству правде,
			– Ирена Мучибабић, педагошки саветник у Министарству просвете, науке и технолошког развоја,
			– Милица Сарчевић, самостални саветник у Министарству за европске интеграције,
			– Наташа Станисављевић, градски секретар за социјалну заштиту и чланица Савета за родну равноправност града Београда,
			– Јелена Матић, координатор за подршку стратешком управљању у Министарству унутрашњих послова,
			– Слађана Марковић Стојановић, в.д. помоћника директора Канцеларије за Косово и Метохију,
			– Весна Зајц, Републички завод за статистику,
			– Славко Јовановић, председник Извршног одбора Националног савета ромске националне мањине,
			– Јасна Плавшић, Канцеларија за људска и мањинска права,
			– Милена Бановић, шеф Одсека за планирање и стварање подстицајног окружења за развој цивилног друштва у Канцеларији за сарадњу са цивилним друштвом, 
			– др Слободан Марковић, дописни члан Српске академије науке и уметности,
			– Олгица Лола Милојевић, удружење Фонд социјалне и демократске иницијативе,
			– Оливера Поповић, заменик председника Удружења пословних жена Србије,
			– Милена Васић, удружење Комитета правника за људска права,
			– Маја Шенк, удружење Лабрис,
			– Мирјана Богдановић, извршна директорка удружења Геј Стрејт Алијансе;
			5) за секретара: 
			– мр Драган Кнежевић, саветник у Министарству за рад, запошљавање, борачка и социјална питања.
			5. Председника, заменика председника, чланове, заменике чланова и секретара Савета, Влада замењује посебним решењем.
			6. Представници надлежног одбора Народне скупштине, Заштитника грађана, Повереника за информације од јавног значаја и заштиту података о личности, Повереника за заштиту равноправности и Покрајинског омбудсмана могу присуствовати седницама Савета.
			7. Савет, по потреби, може позивати представнике других државних органа и организација и удружења, као и стручњаке из области превенције и заштите од дискриминације да присуствују седницама Савета.
			8. Савет може од надлежних државних органа и организација тражити податке, документацију и информације од значаја за његов рад.
			9. Чланови Савета не добијају надокнаду за свој рад у Савету.
			10. Савет доставља извештаје о раду надлежном одбору најмање сваких 60 дана, а Влади најмање сваких 90 дана.
			11. Савет доноси пословник о свом раду.
			12. Стручну и административно-техничку потпору Савету пружа Министарствo за рад, запошљавање, борачка и социјална питања.
			13. Даном ступања на снагу ове одлуке престаје да важи Одлука о образовању Савета за праћење реализације Акционог плана за примену Стратегије превенције и заштите од дискриминације за период од 2014. до 2018. године („Службени гласник РС”, бр. 72/15, 109/15 и 110/16). 
			14. Ова одлука ступа на снагу осмог дана од дана објављивања у „Службеном гласнику Републике Србије”. 
			05 број 02-02-6924/2018-1
			У Београду, 30. јула 2018. године
			Влада
			Председник,
			Ана Брнабић, с.р.
	

