






	Редакцијски пречишћен текст







На основу члана 4.
став 2. Закона о контроли квалитета пољопривредних и прехрамбених производа у
спољнотрговинском промету (“Службени лист СРЈ”, бр. 12/95), Савезна влада
доноси





ОДЛУКУ


о одређивању пољопривредних и прехрамбених производа и њихових прерађевина намењених извозу за које контролу квалитета могу вршити правна лица


„Службени лист СРЈ”,
бр. 13 од 22. марта 1996, 39 од 23. августа 1996.





1. Правна лица овлашћена за вршење контроле квалитета
могу вршити контролу квалитета следећих пољопривредних и прехрамбених производа
и њихових прерађевина намењених извозу: 


1) говеда за клање укључујући јунад и телад; 


2) коња за клање и других категорија коња и ждребади
осим коња и ждребади за приплод; 


3) меса говеђег, телећег и јунећег (свежег,
расхлађеног, за-мрзнутог); 


4) прерађевина од меса и рибе; 


5) млека, производа од млека, сирила и млекарске
културе.* 


6)* вина, ракије од
шљива и осталих ферментисаних и алкохолних пића; 


7)* дувана сировог или
непрерађеног. 





*Службени лист СРЈ, број 39/1996





2. Даном ступања на снагу ове одлуке престаје да важи
Одлука о одређивању пољопривредних и прехрамбених производа и њихових
прерађевина за које у спољнотрговинском промету контролу квалитета могу вршити
организације удруженог рада („Службени лист СФРЈ”, бр. 55/79 и 61/80). 





3. Ова одлука ступа на снагу осмог дана од дана
објављивања у „Службеном листу СРЈ”.





Савезна
влада


Е. п.
бр. 82,


14.
марта 1996. године 


Београд


Председник


др 
Радоје
Контић, с. р.



