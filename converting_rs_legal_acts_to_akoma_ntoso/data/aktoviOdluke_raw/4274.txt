





На
основу члана 27. став 1. и члана 35. став 2. Закона о планирању и уређењу простора
и насеља („Службени гласник РС”, бр. 44/95, 23/96, 16/97 и 46/98),

Влада
Републике Србије доноси



ОДЛУКУ

О ИЗРАДИ ПРОСТОРНОГ ПЛАНА
ПОДРУЧЈА ИНФРАСТРУКТУРНОГ КОРИДОРА АУТОПУТА Е-75 СУБОТИЦА–БЕОГРАД (БАТАЈНИЦА)

„Службени
гласник РС”, број 64 од
16.
новембра 2001.







1. Приступа се изради
Просторног плана подручја инфраструктурног коридора аутопута Е-75 Суботица–Београд
(Батајница),(у даљем тексту: Просторни план).

2. Циљ доношења просторног
плана је утврђивање дугорочне концепције, планских решења, режима и услова коришћења,
организације, уређења и заштите простора којима се обезбеђује изградња, реконструкција
и функционисање магистралних и регионалних инфраструктурних ситема у коридору; рационално
коришћење и очување пољопривредног земљишта, водних и осталих природних ресурса;
развој и функционисање активности, насеља, локалних инфраструктурних система и објеката
на подручју коридора; обезбеђење саобраћајне, економске, социјалне и других облика
интеграције подручја и шире зоне утицаја инфраструктурног коридора; заштита и унапређење
животне средине, природних и непокретних културних добара.

3. Подручје Просторног
плана обухвата делове територија општина Кањижа, Суботица, Бачка Топола, Мали Иђош,
Врбас, Србобран, Темерин, града Новог Сада, општина Инђија, Стара Пазова и града
Београда, и то: на територији општине Кањижа целу катастарску општину Хоргош; на
територији општине Суботица целе катастарске општине Бачки Виногради, Палић, Доњи
Град, Стари Град, Биково, Жедник и Чантавир; на територији општине Бачка Топола
целе катастарске општине Мали Београд, Бачка Топола град и Бачка Топола; на територији
општине Мали Иђош целе катастарске општине Мали Иђош, Ловћенац и Фекетић; на територији
општине Врбас целе катастарске општине Врбас, Бачко Добро Поље и Змајево; на територији
општине Србобран целу катастарску општину Србобран; на територији општине Темерин
целу катастарску општину Камендин; на територији града Новог Сада целе катастарске
општине Ченеј, Кисач, Руменка, Каћ, Будисава, Ковиљ и делове катастарских општина
Нови Сад I, Нови Сад III и Нови Сад IV; на територији општине Инђија целе катастарске
општине Бешка, Крчедин, Инђија и Нови Карловци; на територији општине Стара Пазова
целе катастарске општине Стара Пазова, Нова Пазова, Стари Бановци и Нови Бановци;
на територији града Београда у општини Земун део катастарске општине Батајница.

Подручје Просторног плана
дато је на графичком приказу, који је одштампан уз ову одлуку и чини њен саставни
део.

4. Просторни план садржаће
разраду на нивоу регулационог плана за другу траку, функционалне и пратеће садржаје
аутопута Е-75 Суботица–Београд (Батајница) за које је техничка документација урађена
на нивоу идејног, односно главног пројекта.

5. Концепција Просторног
плана биће заснована на студијама и истраживањима, урбанистичкој документацији и
техничкој документацији урађеној на нивоу генералних и идејних пројеката за магистралне
инфраструктурне системе, комплексе и објекте и процени њиховог утицаја на животну
средину.

6. Носилац израде Просторног
плана је Министарство урбанизма и грађевина – Завод за просторно планирање и урбанизам
из Београда.

7. Министарства, посебне
организације, јавна предузећа и установе надлежне за послове саобраћаја и телекомуникација,
водопривреде, енергетике, науке, технологије и развоја, здравља и заштите животне
околине, природе и споменика културе доставиће у року од тридесет дана од дана ступања
на снагу ове одлуке све расположиве податке, услове и документацију из делокруга
свог рада носиоцу израде Просторног плана.

8. Рок за израду Просторног
плана је годину дана од дана ступања на снагу ове одлуке.

9. Средства за израду
Просторног плана обезбедиће Министарство урбанизма и грађевина и Републичка дирекција
за путеве на основу уговора о изради Просторног плана подручја инфраструктурног
коридора аутопута Е-75 Суботица–Београд (Батајница) број 350-01-787/2000-03 од
7. септембра 2000. године.

Средства за израду Просторног
плана на нивоу регулационог плана обезбедиће инфеститори друге траке, функционалних
и пратећих садржаја аутопута Е-75 Суботица–Београд (Батајница).

10. Нацрт просторног
плана биће изложен на јавни увид у трајању од 30 дана у зградама скупштина града
Новог Сада и Београда и скупштина општина Кањижа, Суботица, Бачка Топола, Мали Иђош,
Врбас, Србобран, Темерин, Инђија и Стара Пазова.

Истовремено са јавним
увидом спровешће се стручна расправа о Нацрту просторног плана са научним институцијама,
установама и јавним предузећима и другим заинтересованим предузећима, друштвима
и асоцијацијама са територија општина из претходног става.

11. Ова одлука ступа
на снагу осмог дана од дана објављивања у „Службеном гласнику Републике Србије”.



05
број 350-14569/2001-1

У
Београду, 1. новембра 2001. године

Влада
Републике Србије

Потпредседник,

проф.
др Жарко Кораћ, с.р.







