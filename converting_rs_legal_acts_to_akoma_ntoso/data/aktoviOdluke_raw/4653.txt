





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси 

ОДЛУКУ

О УТВРЂИВАЊУ КУЋЕ
МИЛОРАДА ПАВЛОВИЋА У БЕОГРАДУ

ЗА СПОМЕНИК КУЛТУРЕ

„Службени гласник
РС”, број 32 од 7.06.2001.







Тачка 1. 

Кућа
Милорада Павловића у Београду утврђује се за споменик културе.

Тачка 2. 

Кућа
Милорада Павловића у Београду (у даљем тексту: споменик
културе) налази се на територији града Београда, општина Стари град, Улица 7.
јула број 11–13, у мешовитој својини, на катастарским парцелама број: 1903/2 и
1905, КО Стари град.

Споменик
културе је кућа подигнута 1884. године. ПретпоставЉа се да је аутор пројекта
био познати архитекта Јован Илкић. Компонована је као пословно-стамбени објекат
са приземЉем и спратом. Трговачки карактер Улице 7. јула условио је да намена
приземЉа буде пословна, а спрат намењен становању. Конципирана је као двојни
објекат, стилским карактеристикама интегрисан у јединствену целину.
Архитектонски је обликован у духу академизма. Има удвојене прозоре са
заједничким троугластим тимпаноном, балконе са оградом од кованог гвожђа и јаче
изражен кровни венац. На уличној фасади издвајају се атланти који служе као
конзоле.

Споменик
културе представЉа вредно остварење академске архитектуре XIX века у Београду и
значајну карику у стилски хомогено обрађеном блоку.

Тачка 3. 

Заштићена
околина споменика културе обухвата катастарске парцеле бр. 1903/2 и 1905, КО
Стари град, у друштвеној својини.

Тачка 4. 

Утврђују
се следеће мере заштите споменика културе:

1)
очување изгледа, хоризонталног и вертикалног габарита, конструктивних и
декоративних елемената архитектуре, оригиналних материјала и функционалних
карактеристика; 

2)
ажурно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3)
забрана радова који могу угрозити статичку безбедност споменика културе;

4)
забрана доградње, преградње и надградње; 

5)
инсталирање громобранских уређаја и уређаја за заштиту од пожара;

6)
коришћење у стамбено-пословне сврхе.

Тачка 5. 

Утврђују
се следеће мере заштите заштићене околине споменика културе:

1)
забрана градње или поставЉања објеката трајног или привременог карактера, који
својом наменом, габаритом, волуменом и обликом могу угрозити или деградирати
споменик културе и његову заштићену околину;

2)
забрана градње објеката који нису у функцији споменика културе;

3)
урбанистичко и комунално уређење и одржавање простора заштићене околине
споменика културе.

Тачка 6. 

Ову одлуку објавити
у „Службеном гласнику Републике Србије”.





05
број 633-1791/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



