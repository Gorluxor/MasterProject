


	
	Zakon


	
			
			
			Редакцијски пречишћен текст
			
			На основу члана 43. став 1. тачка 1) Царинског закона („Службени гласник РС”, број 95/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о условима за смањење царинских дажбина на одређену робу
			„Службени гласник РС“, бр. 27 од 12. априла 2019, 
			29 oд 19. априла 2019.
			1. Овом одлуком прописују се услови за смањење царинских дажбина на увоз живих говеда из тарифне ознаке 0102 29 49 00 Царинске тарифе, живих свиња из тарифне ознаке 0103 91 10 00 Царинске тарифе и маслаца из тарифне ознаке 0405 10 19 00 Царинске тарифе – ех у амбалажи нето масе 20 kg или више, али не преко 25 kg, за кондиторску индустрију и производњу сладоледа, пореклом из земаља чланица Европске уније. 
			2. Царинске дажбине на робу из тарифне ознаке 0102 29 49 00 износе 0%, на робу из тарифне ознаке 0103 91 10 00 износе 5%, а на робу из тарифне ознаке ех 0405 10 19 00 износе 0% у периоду до 31. децембра 2019. године. 
			3. За робу из тачке 1. ове одлуке намењену за кондиторску индустрију и производњу сладоледа, поред доказа о пореклу, увозник подноси царинском органу и изјаву да се роба увози за потребе кондиторске индустрије и производњу сладоледа. 
			4. Даном 
			почетка примене ове одлуке престаје да важи Одлука о условима за смањење царинских дажбина на одређену робу („Службени гласник РС”, бр. 28/15, 57/15, 113/15, 60/16, 80/16, 108/16, 115/17 и 104/18).
			*Службени гласник РС, број 29/2019
			5. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 17. јуна 2019. године.
			05 број 483-3613/2019 
			У Београду, 11. априла 2019. године
			Влада
			Председник,
			Ана Брнабић, с.р.
	

