


	
	Zakon


	
			На основу члана 45. став 4. Закона о супстанцама које се користе у недозвољеној производњи опојних дрога и психотропних супстанци (,,Службени гласник РСˮ, бр. 107/05 и 25/19) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси 
			ОДЛУКУ
			о образовању Комисије за контролу поступка уништавања прекурсора
			"Службени гласник РС", број 78 од 1. новембра 
			2019.
			1. Образује се Комисија за контролу поступка уништавања прекурсора одузетих на основу одлуке надлежног органа у складу са законом (у даљем тексту: Комисија).
			2. Задатак Комисије је контрола поступка уништавања прекурсора, које су током обављања својих законом утврђених дужности одузели инспектори министарстава надлежних за: послове здравља, унутрашње послове и финансије – надлежни царински органи.
			3. Комисију чине представници министарстава надлежних за: здравље, унутрашње послове, финансије – надлежни царински органи, заштиту животне средине, послове ветерине, као и истакнути стручњаци за област хемије, фармације, тoксикoлoгиje, медицине и управљања отпадом.
			Прeдсeдникa, зaмeникa прeдсeдникa и чланове Комисије именује и разрешава Влада. 
			Чланови Комисије немају право на новчану надокнаду за рад у Комисији.
			4. У раду Комисије учествује и представник органа који је изрекао меру уништавања  прекурсора.
			5. Комисија подноси Влади годишњи извештај о раду.  
			6. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-10903/2019
			У Београду, 31. октобра 2019. године
			Влада
			Председник,
			Ана Брнабић, с.р.
	

