





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси

ОДЛУКУ

О УТВРЂИВАЊУ КАШТЕЛА
ПАЛА КРАИА У БАЧКОЈ ТОПОЛИ ЗА СПОМЕНИК КУЛТУРЕ

„Службени гласник
РС”, број 48 од
06. августа 2001.





Тачка 1. 

Каштел
Пала Краиа у Бачкој Тополи утврђује се за споменик културе.

Тачка 2.

Каштел
Пала Краиа у Бачкој Тополи (у даљем тексту: споменик културе), налази се на територији
општине Бачка Топола, у Бачкој Тополи, Улица маршала Тита број 60, у државној својини,
на катастарској парцели број 4474, КО Бачка Топола.

Споменик
културе је саграђен на самом почетку XIX века. Саградио га је барон Пал Краи као
резиденцијалну грађевину, намењену за становање своје породице. То је слободностојећи,
једноспратни објекат, правоугаоне основе у чијем окружењу је некада постојао парк.
Грађен је у прелазном „цопф стилу”, задржавајући барокни модел затворене кубичне
запремине, наглашене висине, редуковане декоративне обраде. Целокупна запремина
уклопљена је у габарит основе, а наглашени барокни ризалит замењен је овде плитким
централним ризалитом. За разлику од чисто барокних грађевина код којих спратни део
добија на значају, приземље и спрат подједнако су третирани. Нема поделе на етаже
међуспратним венцем. Једини декоративни акценат изражен је у једноставним правилним
линијама опшава око равно завршених отвора, као и на спратном делу ризалита са вертикално
и хоризонтално наглашеним тракама изведеним у малтеру.

Споменик
културе има архитектонско-стилске и културно-историјске вредности и спада у групу
репрезентативних објеката у Бачкој Тополи. Својим изгледом и положајем доминира
на раскрсници главних путева и представља јединствен пример прелазне стилске оријентације
од барока ка класицизму. Посебну пажњу заслужује као једно од главних сведочења
о племићкој породици Пала Краиа која је значајно допринела културном и економском
развоју града.

Тачка 3.

Заштићена
околина споменика културе обухвата катастарску парцелу број 4474, КО Бачка Топола,
у државној својини.

Тачка 4.

Утврђују се следеће мере заштите споменика културе:

1) очување изгледа спољашње архитектуре, хоризонталног и
вертикалног габарита, свих конструктивних и декоративних елемената, оригиналних
материјала, и функционалних карактеристика споменика културе;

2) ажурно праћење стања и одржавање конструктивно-статичког
система, кровног покривача, свих фасада, ентеријера и исправности инсталација у
споменику културе; 

3) забрана радова који могу угрозити статичку безбедност
споменика културе;

4) коришћење у културно-историјске намене, примерено архитектонској
концепцији споменика културе.



Тачка 5.

Утврђују
се следеће мере заштите заштићене околине споменика културе:

1)
рушење свих дотрајалих неадекватних објеката на катастарској парцели;

2)
уређење озелењавања и партерно решење окружења каштела. 

Тачка 6.

Ову одлуку објавити у
„Службеном гласнику Републике Србије”.







05
број 633-7457/2001-9

У
Београду, 24. јула 2001. године

Влада
Републике Србије

Потпредседник,

проф.
др Жарко Кораћ, с.р.



