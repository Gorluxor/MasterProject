





На
основу члана 35. став 3. Уредбе о спровођењу интерног и јавног конкурса за попуњавање
радних места у државним органима („Службени гласник РС”, број 3/06),

Високи
службенички савет доноси





ОДЛУКУ

о повезаним лицима с
чланом конкурсне комисије именованим за спровођење интерног или јавног конкурса
за попуњавање извршилачких радних места и положаја у органима државне управе и службама
Владе

„Службени гласник РС“,
број 79 од 22. септембра 2006.





1.
Повезаним лицима с чланом конкурсне комисије именованим за спровођење интерног или
јавног конкурса за попуњавање извршилачких радних места и положаја у органима државне
управе и службама Владе сматрају се:

–
супружник или ванбрачни партнер члана конкурсне комисије, чак и ако су брак или
ванбрачна заједница престали;

–
сродник члана конкурсне комисије по крви у правој линији, у побочној линији до четвртог
степена и сродник по тазбини до другог степена, чак и ако је брак престао;

–
лице с којим је члан конкурсне комисије у односу стараоца, усвојиоца, усвојеника
или храниоца;

–
сва остала лица у вези с којима постоје друге околности које доводе у сумњу непристрасност
члана конкурсне комисије.



2.
Ова одлука ступа на снагу наредног дана од дана објављивања у „Службеном гласнику
Републике Србије”. 



792 број 06-00-6/2006-01

У Београду, 13. септембра 2006. године

Високи службенички савет

Председник,

др Ранко Кеча, с.р.



