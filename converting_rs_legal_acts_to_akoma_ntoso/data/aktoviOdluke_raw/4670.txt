





На
основу члана 47. став 1. Закона о културним добрима („Службени гласник Републике
Србије”, број 71/94),

Влада
Републике Србије доноси 

ОДЛУКУ 

О УТВРЂИВАЊУ ВОЈНОГРАНИЧАРСКЕ
ЗГРАДЕ У НАДАЉУ 

ЗА СПОМЕНИК КУЛТУРЕ

„Службени гласник
РС”, број 32 од 7.06.2001.







Тачка 1.

Војнограничарска
зграда у Надаљу утврђује се за споменик културе.

Тачка 2. 

Војнограничарска
зграда у Надаљу (у даљем тексту: споменик културе) налази се на територији општине
Србобран, у Надаљу, у приватној својини, на катастарској парцели број 748/1, КО
Надаљ И. 

Споменик
културе је подигнут почетком XIX века. Грађен је од чврстог материјала (опека) и
малтерисан је. Правоугаоне је основе, са четворововодним кровом, покривеним бибер
црепом. Испод дела објекта налази се подрум, засвођен, са земљаним подом. Представља
посебну варијанту архитектуре са јасно дефинисаним стилом и примењеним тада најновијим
градитељским техничким решењима и материјалима. У згради се налазило седиште Капетаније
шајкашког батаљона коме је Надаљ припадао од 1802-1873. године.

Споменик
културе је типичан пример грађевине, из периода XVIII–XIX века, какве је подизала
Аустрија на подручју Војводине после ослобађања од турске окупације.

Тачка 3. 

Заштићена
околина споменика културе обухвата следеће катастарске парцеле: бр. 746, 747,
748/1 и 748/2, КО Надаљ I, у мешовитој својини.

Тачка 4.

Утврђују
се следеће мере заштите споменика културе:

1)
враћање и очување изворног изгледа спољашње архитектуре, хоризонталног и вертикалног
габарита, облика и нагиба крова, свих конструктивних и декоративних елемената, оригиналних
материјала, функционалних карактеристика;

2)
уклањање или прилагођавање призиданих објеката;

3)
ажурно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

4)
забрана радова који могу угрозити статичку безбедност споменика културе;

5)
постављање громобранске инсталације;

6)
заштита дрвених делова конструкције средствима противпожарне заштите;

7)
обезбеђивање средстава за гашење почетних пожара (буради са водом, кофа, сандука
са песком, ватрогасних ручних апарата и сл.),

8)
редовно одржавање крова и контролисано отварање и затварање отвора на крову;

9)
изградња инфраструктуре дозвољава се само уз претходно обезбеђење заштитних археолошких
ископавања и адекватне презентације налаза.

Тачка 5.

Утврђују
се следеће мере заштите заштићене околине споменика културе:

1)
прилагођавање постојећих пратећих објеката изворном изгледу основног објекта или
њихово уклањање;

2)
забрана изградње нових објеката који својом архитектуром, габаритом и висином угрожавају
споменик културе;

3)
забрана изградње нових објеката који нису у функцији споменика културе;

4)
извођење земљаних радова на изградњи инфраструктуре дозвољава се само уз претходно
обезбеђење заштитних археолошких ископавања и адекватне презентације налаза;

5)
забрана складиштења штетних материјала и стварања депонија; 

6)
уређење парка испред споменика културе изводити према условима завода за заштиту
природе.

Тачка 6.

Ову одлуку објавити у
„Службеном гласнику Републике Србије”.





05
број 633-1799/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.





