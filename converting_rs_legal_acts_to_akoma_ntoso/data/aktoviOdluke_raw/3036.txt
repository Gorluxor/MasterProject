


	
	Zakon

	


	
			На основу члана 5. Закона о обнови након елементарне и друге непогоде („Службени гласник РС”, број 112/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о проглашењу елементарне непогоде
			"Службени гласник РС", број 66 од 29. августа 
			2018.
			1. Проглашава се за елементарну непогоду поплава и град који су у јулу и августу 2018. године захватили део територије Републике Србије, и то за следеће јединице локалне самоуправе: Петровац на Млави, Алексинац, Свилајнац, Жагубица, Топола, Прибој, Бољевац, Смедеревска Паланка, Аранђеловац, Велика Плана, Пожега, Љиг, Чачак, Ужице, Горњи Милановац, Ивањица, Куршумлија, Власотинце, Александровац,  Краљево, Мионица, градскe општинe Лазаревац, Младеновац, Гроцка и Барајево. 
			2. Ова одлука ступа на снагу даном објављивања у „Службеном гласнику Републике Србије”.
			05 број 217-7878/2018
			У Београду, 28. августа 2018. године
			Влада
			Председник,
			Ана Брнабић, с.р.
	

