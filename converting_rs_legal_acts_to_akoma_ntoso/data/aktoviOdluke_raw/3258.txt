


	
	Zakon


	
	Одлуке о сврставању 
	робе које је донео Комитет за Хармонизовани систем Светске царинске 
	организације на свом 48. заседању септембра 2011. године
	
	
	"Службени гласник РС", број 15 од 2. марта 
	2012.
	
	На основу члана 3а став 4. Закона о Царинској тарифи („Службени гласник Републике Србије”, бр. 62/05, 61/07 и 5/09) објављују се Одлуке о сврставању робе које је донео Комитет за Хармонизовани систем Светске царинске организације (у даљем тексту: СЦО) на свом 48. заседању септембра 2011. године објављене на сајту СЦО 2011. године, а у складу са Уговором потписаним између СЦО и Управе царина Републике Србије од 28. априла 2008. године, које у оригиналу на енглеском језику и у преводу на српски језик гласе:
	
	
	
	
	
	
	
	
	
	
	
	
	
	
	
	
	
	Следећа листа садржи одлуке о сврставању робе (осим оних које су предмет захтева за поновно разматрање) које је донео Комитет за Хармонизовани систем (48. заседање – септембар 2011. године) за одређене производе, заједно са тарифном ознаком и, у одређеним случајевима, основом за сврставање (Основна правила за примењивање Царинске тарифе, у даљем тексту: ОПП).
	Савет:
	Чланицама које желе да увезу или извезу робу обухваћену одлуком, саветује се да провере да ли земља из које увозе или у коју извозе робу примењује одлуку, у зависности од случаја.
	
		
			
				
				Бр.
				
				
				Опис производа
				
				
				Сврставање
				
				
				Разматране тарифне ознаке
				
				
				Основ сврставања
				
			
		
		
			
				
				1.
				
				
				Производ „Shrimp wonton” (вон тон ваљушци са шкампима), састоји се од 145 грама вон тон тестенине са шкампима у концентрату супе, испоручене у пластичној чинији, која садржи 5 скуваних, смрзнутих комада вон тон тестенине са шкампима, у смрзнутом концентрату. Да би се могли јести, потребно их је претходно скувати у води, у микроталасној пећници.
				
				
				1902.20
				
				
				19.02 и 21.04
				
				
				ОПП 1, 2(б), 3(б) и 6
				
			
			
				
				2.
				
				
				Производ „Shrimp wonton” (вон тон ваљушци са шкампима), састоји се од 101 грама вон тон тестенине са шкампима, испоручене у кутији од картона, која садржи 8 комада некуваних, смрзнутих комада вон тон тестенине са шкампима и кесицу супе у праху. Да би се могли јести, потребно је вон тон тестенину са шкампима обарити 3 минута у кључалој води , а потом додати у размућену супу у праху.
				
				
				1902.20
				
				
				19.02 и 21.04
				
				
				ОПП 1, 2(б), 3(б) и 6
				
			
			
				
				3.
				
				
				Литијум кобалт диоксид (LiCoO2) употребљава се у литијум-јонским батеријама.
				
				
				2841.90
				
				
				
				
				
				ОПП 1 и 6
				
			
			
				
				4.
				
				
				Tonapofylline (INN).
				
				
				2935.59
				
				
				
				
				
				
				
			
			
				
				5.
				
				
				Лосион против паразита, за третман против вашки и гњида са коже главе, садржи депелетрин, пиперонил бутоксид, изододекан и потисни гас HFA 134a. Испоручује се за продају на мало у пластичним бочицама од 125 ml које су потом паковане у картонске кутије. Лосион се наноси једанпут, само на кожу главе када је коса сува, у просторији која има проветравање и далеко од било каквог пламена или ужареног предмета. Након употребе производа, главу треба опрати благим шампоном чиме се олакшава уклањање мртвих гњида.
				
				
				3808.91
				
				
				30.04 и 38.08
				
				
				ОПП 1 и 6
				
			
			
				
				6.
				
				
				Лосион против паразита, за третман против вашки и гњида са коже главе, садржи малатион, перметрин, пиперонил бутоксид, изододекан и потисни гас HFA 134a. Испоручује се за продају на мало у пластичним бочицама од 125 ml које су потом паковане у картонске кутије. Лосион се наоси једанпут, само на кожу главе када је коса сува, у просторији која има проветравање и далеко од било каквог пламена или ужареног предмета. После употребе производа, главу треба опрати благим шампоном чиме се олакшава уклањање мртвих гњида.
				
				
				3808.91
				
				
				30.04 и 38.08
				
				
				ОПП 1 и 6
				
			
			
				
				7.
				
				
				Кутије које се користе као украси, израђене од стеатита (сапунасти камен), састоје се од контејнера и поклопца, у облику су срца или коцке.
				
				
				6802.99
				
				
				68.02 и 71.03
				
				
				ОПП 1 и 6
				
			
			
				
				8.
				
				
				Сигурносна улазна врата састоје се од следећих компоненти:
				· спољашњег дрвеног панела (са спољашње стране);
				· заштите од бушења;
				· профила за монтажу спољашњег челичног панела;
				· челичног панела;
				· уздужног ојачања;
				· уздужног ојачања и браве са троструким закључавањем;
				· заптивача;
				· констукција ојачања од омега профила (скелет);
				· унутрашњег дрвеног панела (са унутрашње стране);
				· профила за монтажу унутрашњег челичног панела;
				· оквира за врата од челичног профила;
				· система одбојника-стопера (граничници за врата).
				
				
				7308.30
				
				
				73.08 и 83.03
				
				
				ОПП 1, 2(б), 3(б) и 6
				
			
			
				
				9.
				
				
				Сигурносна улазна врата састоје се од следећих компоненти:
				· спољашњег дрвеног панела (са спољашње стране);
				· заштите од бушења;
				· профила за монтажу спољашњег челичног панела;
				· челичног панела;
				· уздужног ојачања;
				· уздужног ојачања и браве са троструким закључавањем;
				· заптивача;
				· констукција ојачања од омега профила (скелет);
				· унутрашњег дрвеног панела (са унутрашње стране);
				· профила за монтажу унутрашњег челичног панела;
				· оквира за врата од челичног профила;
				· система одбојника-стопера (граничници за врата).
				
				
				7308.30
				
				
				73.08 и 83.03
				
				
				ОПП 1 и 6
				
			
			
				
				10.
				
				
				Центрифугални соковник са уграђеним једнофазним индустријским синхроним електричним мотором који има свој вентилатор, употребљава се за екстракцију сокова из воћа/поврћа, састоји се од моторске јединице од нерђајућег челика са тастерима за укључивање/искључивање, чиније нерђајућег челика, пластичног обруча, филтер корпе од нерђајућег челика за прихват воћа, пластичног поклопца који има цев за убацивање воћа/поврћа и отвор за испутштање и сипање, диска од нерђајућег челика за рендање и сечење, и пластичног контејнера за пулпу. Уређај, који је намењен за комерцијалне сврхе (барове, ресторане, кантине, дечије дневне боравке, клинике, специјализоване кухиње, итд.), има следеће техничке карактеристике:
				· брзина мотора: 3,000 обр./min;
				· снага мотора: 700 W;
				· јачина струје: 7 Amp;
				· електрични прикључак: 230 V/50 Hz;
				· проток: 100-120 kg воћа/поврћа по сату;
				· капацитет контејнераза пулпу: приближно 6 литара;
				· маса: приближно 11 kg;
				· димензије: 505 mm x 235 mm x 420 mm..
				
				
				8435.10
				
				
				
				
				
				ОПП 1 и 6
				
			
			
				
				11.
				
				
				Машина за припремање поврћа са уграђеним, трофазним електричним мотором, која се употребљава за континуирано сечење у листове, сецкање у коцкице, тракасто сечење, рендање хране и припремање помфрита и резанаца од поврћа. Састоји се од моторске јединице, дела за убацивање поврћа са два отвора и клипа, и управљачке плоче са тастерима типа укључено/искључено. Такође садржи један диск од 3mm (1/8²) за сечење у листове и један диск од 3mm (1/8²) за средње рендисање.
				Уређај, који је намењен за комерцијалне сврхе, има следеће техничке карактеристике:
				· брзина мотора: 375 обр./min;
				· снага мотора: 600 W;
				· електрично напајање: 400 V/50 Hz;
				· Припрема 1200 порција за 3 сата или краће;
				· маса: приближно 15 kg;
				· димензије: 745 mm x 610 mm x 310 mm.
				
				
				8438.60
				
				
				
				
				
				
				
			
			
				
				12.
				
				
				Миксер - емулзификатор са уграђеним, трофазним електричним мотором, употребљава се за припремање течне или кашасте храну од мешавине састојака, састоји се од моторске јединице од нерђајућег челика, посуде у облику лонца од нерђајућег челика са ручком и поклопца који има систем за стругање садржаја са зидова посуде и поклопца, сечива ножа од нерђајућег челика, и управљачког панела са тастерима типа укључено/искључено и бирачем брзина. Уређај, који је намењен за комерцијалне сврхе (болнице, ресторани и фармацеутске и хемијске лабораторије), има следеће техничке карактеристике:
				· брзина мотора: 1,500/3,000 обр./min;
				· снага мотора: 950/1.300 W;
				· електрични прикључак: 230-400 V/50 Hz;
				· капацитет посуде: приближно 6,6 литара;
				· маса: приближно 26 kg;
				· димензије: 520 mm x 280 mm x 340 mm.
				
				
				8438.80
				
				
				
				
				
				
				
			
			
				
				13.
				
				
				Комбиновани гасно-електрични апарат за грејање простора.
				
				
				8516.29
				
				
				73.21 и 85.16
				
				
				ОПП 1 и 6
				
			
			
				
				14.
				
				
				Сетови за склапање аутомобила који садрже све делове комплетног моторно возила које се склапа.
				(*) Операције као што су: утискивање броја шасије, пуњење система за кочење и испуштање ваздуха из кочница, пуњење управљачког серво система и система за хлађење и климатизацију, регулација фарова, балансирање точкова, и регулација кочница, које се врше након склапања свих делова у комплетно моторно возило, не чини ОПП2(а) неприменљивим.
				
				
				87.03
				
				
				ОПП 2 (а) (*)
				
				
				ОПП 1 и 2 (а)
				
			
			
				
				15.
				
				
				Сет делова за мотоцикл састоји се од (СЛУЧАЈ 1):
				· управљачког панела;
				· бензинског мотора од 124,1cm3;
				· рама;
				· резервоара за гориво;
				· кабловских снопова;
				· седишта;
				· цеви управљачке ручице;
				· фара;
				· предњег браника;
				· горњег моста виљушке;
				· електропокретача;
				· предње виљушке десне/леве;
				· издувног лонца;
				· задњих амортизера.
				
				
				87.11
				
				
				ОПП 2 (а)
				
				
				ОПП 1 и 2 (а)
				
			
			
				
				16.
				
				
				Сет делова за мотоцикл састоји се од (СЛУЧАЈ 2):
				· управљачког панела;
				· рама;
				· резервоара за гориво;
				· кабловских снопова;
				· седишта;
				· цеви управљачке ручице;
				· фара;
				· предњег браника;
				· предњег горњег моста;
				· електропокретача;
				· предње виљушке десне/леве;
				· издувног лонца;
				· задњих амортизера;
				· акумулатора;
				· ланца;
				· бочне стране (маске)(сет бочних маски) ;
				· педале стартера повратног дејства, педале мењача и педале кочнице.
				
				
				Производи из овог сета се сврставају према свом одговарајућем тарифном броју
				
				
				ОПП 2 (а)
				
				
				ОПП 1
				
			
			
				
				17.
				
				
				Столица за игрице и мултимедију, са 2.1 звучним системом – појачавач, стерео звучници и сабвуфер
				
				
				9401.61
				
				
				85.18 и 94.01
				
				
				ОПП 1 и 6.
				
			
		
	
	
	
	Оригинално објављено од стране СЦО на енглеском и француском под насловима:
	Harmonized System Committee Decisions
	http://www.wcoomd.org/ie/en/en.html
	Décisions du Comité du Systéme Harmonisé
	http://www.wcoomd.org/ie/fr/fr.html
	© 2011. година, Светска царинска организација (СЦО), Брисел, Белгија
	Сва права задржана
	© Управа царина Републике Србије, јануар 2012. година за издање из децембра 2011. године
	Објављено споразумно са СЦО, Брисел, Белгија
	Квалитет овог превода и његова повезаност са службеним текстом су одговорност Управе царина Републике Србије.
	Управа царина наводи да су само француска и енглеска верзија службене и могу се користити као референтне.1

