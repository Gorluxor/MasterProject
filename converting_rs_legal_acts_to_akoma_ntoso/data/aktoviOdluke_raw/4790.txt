



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ ВОДИЦЕ
ПОСВЕЋЕНЕ УСЕКОВАЊУ ГЛАВЕ СВЕТОГ ЈОВАНА КРСТИТЕЉА У АТАРУ ЦРЕПАЈЕ ЗА СПОМЕНИК
КУЛТУРЕ

„Службени гласник
РС”, број 8 од 24. III 1998.

Тачка 1.

Водица посвећена Усековању главе Светог Јована
Крститеља у атару Црепаје утврђује се за споменик културе.

Тачка 2.

Водица посвећена Усековању главе Светог Јована
Крститеља у атару Црепаје (у даљем тексту: споменик културе) налази се на
територији општине Ковачица, у атару Црепаје, потес „Стари виногради”, у
приватној својини – власник Српска православна црква, на катастарској парцели
број 7337 К.О. Црепаја.

Водица посвећена Усековању главе Светог Јована Крститеља
у атару Црепаје се састоји из дводелне капеле, озиданог крста и конака. Капела
на водици подигнута је у првој половини ХIХ века са намером да се на симболичан
начин означи место Козловац које је нестало у ХVIII веку. Из истог периода је и
озидани крст, а конак је грађен почетком овог века. Водица је у прошлости
представљала значајно култно место на које су доношени болесници не само из
Црепаје, већ и из удаљенијих насеља Баната. Водица посећена Усековању главе
Светог Јована Крститеља једна је од ретких која у оквиру споменичког комплекса
има конак.

Тачка 3.

Заштићена околина споменика културе обухвата
катастарску парцелу број 7337 К.О. Црапаја, у приватној својини – власник
Српска православна црква.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) коришћење само у оквиру изворне намене;

3) осликавање спољних и унутрашњих зидова споменика
културе само на основу услова и сагласности надлежног завода за заштиту
споменика културе;

4) забрана држања животиња у објектима у саставу
споменика културе;

5) обезбеђивање сандука са песком за гашење пожара;

6) паљење свећа у споменику културе дозвољено је само
на месту које одреди надлежни завод за заштиту споменика културе;

7) затварање отвора на споменику културе кроз које могу
да улазе животиње и замена полупаних прозорских окана.

Тачка 5.

Утврђују се следеће мере заштите заштићене околине
споменика културе;

1) забрана депоновања земље и стварања депонија;

2) редовно кошење траве и уклањање вегетације која
угрожава споменик.

Тачка 6.

Ову одлуку објавити у „Службеном гласнику Републике
Србије”.



Број
633-2659/97-31

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









