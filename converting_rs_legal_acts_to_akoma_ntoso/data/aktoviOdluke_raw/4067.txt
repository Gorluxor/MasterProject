


	
	Zakon


	
			На основу члана 9. ст. 3, 4. и 5. Закона о стратешкој процени утицаја на животну средину („Службени гласник РС”, бр. 135/04 и 88/10), 
			Министарство грађевинарства, саобраћаја и инфраструктуре доноси
			ОДЛУКУ
			о неприступању изради стратешке процене утицаја измена и допуна Просторног плана подручја посебне намене инфраструктурног коридора ауто-пута Е-80, деоница Ниш–Мердаре на животну средину
			"Службени гласник РС", број 40 од 29. маја 2018.
			1. Не приступа се изради стратешке процене утицаја измена и допуна Просторног плана подручја посебне намене инфраструктурног коридора ауто-пута Е-80, деоница Ниш–Мердаре – у даљем тексту: Измене и допуне Просторног плана.
			2. Стратешкa проценa утицаја Измена и допуна Просторног плана на животну средину не врши се из разлога што је 2017. године Влада донела Просторни план подручја посебне намене инфраструктурног ауто-пута Е-80, деоница Ниш–Мердаре – „Службени гласник РС”, број 102/17, у даљем тексту: Просторни план, за који је урађена стратешка процена утицаја на животну средину.
			3. Изменама и допунама Просторног плана не мења се обухват Просторног плана и не очекује се битнији утицај на животну средину и одрживи развој.
			4. Ова одлука се доноси на основу мишљења министарства надлежног за послове заштите животне средине и других заинтересованих органа и организација.
			5. Ова одлука представља саставни део Одлуке о изради измена и допуна Просторног плана подручја посебне намене инфраструктурног коридора ауто-пута Е-80, деоница Ниш–Мердаре.
			6. Ова одлука се објављује у „Службеном гласнику Републике Србије” и представља саставни део аналитичко-документационе основе планског документа.
			7. Ова одлука ступа на снагу даном ступања на снагу Одлуке о изради измена и допуна Просторног плана подручја посебне намене инфраструктурног коридора ауто-пута Е-80, деоница Ниш–Мердаре.
			Број 350-01-747/2018-11
			У Београду, 23. маја 2018. године
			Министарство грађевинарства, саобраћаја и инфраструктуре
			Потпредседница Владе и министарка,
			проф. др Зорана З. Михајловић, с.р.
	

