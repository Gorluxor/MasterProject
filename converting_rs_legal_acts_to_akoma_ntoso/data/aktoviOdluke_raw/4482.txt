


	
	Zakon


	Редакцијски пречишћен текст
	
	
	На основу члана 47. став 8. Закона о високом образовању („Службени гласник РС”, бр. 76/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење, 68/15 и 87/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12, 72/12, 7/14 и 44/14),
	Влада доноси
	ОДЛУКУ
	о оснивању Пољопривредног факултета у Крушевцу Универзитета у Нишу
	"Службени гласник РС", бр. 46 од 12. маја 2017, 53 од 30. 
	маја 2017 - исправка
	1. Оснива се Пољопривредни факултет у Крушевцу, као високошколска установа са својством правног лица у саставу Универзитета у Нишу.
	2. Седиште Пољопривредног факултета Универзитета у Нишу (у даљем тексту: Факултет) је у Крушевцу, Косанчићева 4.
	3. Факултет обавља делатност високог образовања и развија научноистраживачки и стручни рад у складу са Законом о високом образовању.
	4. На оснивање, организацију и рад Факултета примењују се прописи о јавним службама и Закон о високом образовању.
	5. Средства за оснивање и почетак рада Факултета обезбеђују се у складу са законом.
	6. Факултет почиње са радом и остваривањем студијских програма по добијању дозволе за рад у складу са Законом о високом образовању.
	7. Орган управљања Факултета је Савет Факултета.
	До конституисања Савета Факултета у складу са Законом о високом образовању, његове послове обављаће Привремени савет Факултета у саставу:
	1) проф. др Ненад Павловић, проректор Универзитета у Нишу, председник;
	2) проф. др Зоран Николић, саветник ректора Универзитета у Нишу;
	3) проф. др Властимир Николић, проректор Универзитета у Нишу;
	4) проф. др Драган Ђукић, редовни професор Пољопривредног факултета, у пензији;
	5) др Зоран Лугић, директор Института за крмно биље у Крушевцу.
	8. Привремени савет Факултета:
	1) донеће статут Факултета;
	2) донеће годишњи програм рада Факултета;
	3) обављаће и друге послове из надлежности Савета Факултета, утврђене законом.
	9. До избора декана Факултета у складу са Законом о високом образовању, његове послове обављаће вршилац дужности декана.
	За вршиоца дужности декана Факултета именује се проф. др Слободан 
	Јевтић.
	*Службени гласник РС, број 53/2017
	10. Факултет ће донети опште акте у року од 60 дана од дана ступања на снагу ове одлуке.
	11. Савет Факултета, декан Факултета и стручни органи Факултета конституисаће се у складу са Законом о високом образовању, у року од шест месеци од дана ступања на снагу ове одлуке.
	Студентски парламент Факултета конституисаће се по одржаним изборима за чланове студентског парламента, у складу са Законом о високом образовању.
	12. Ова одлука ступа на снагу осмог дана од дана објављивања у „Службеном гласнику Републике Србије”.
	05 број 02-02-4117/2017
	У Београду, 11. маја 2017. године
	Влада
	Председник,
	Александар Вучић, с.р.

