


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 17. став 1. и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене за реализацију пројекта експлоатације и прераде минерала јадарита „Јадар”
				"Службени гласник РС", број 60 од 20. јуна 
				2017.
				1. Приступа се изради Просторног плана подручја посебне намене за реализацију пројекта експлоатације и прераде минерала јадарита „Јадар” (у даљем тексту: Просторни план).
				2. Оквирна граница Просторног плана обухвата делове територије града Лознице и општине Крупањ, и то:
				1) на територији града Лознице обухвата целе катастарскe општинe: Руњани, Липница, Брадић, Брњац, Велико Село, Јаребице, Драгинац, Симино Брдо, Цикоте, Шурице, Ступница, Слатина, Коренита, Горње Недељице, Доње Недељице, Грнчара, Шор;
				2) на територији општине Крупањ обухвата целе катастарске општине: Костајник, Дворска, Брезовице, Красава и Церова.
				Обухват Просторног плана дат је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
				Коначна граница обухвата Просторног плана биће дефинисана Нацртом просторног плана.
				3. Услови и смернице планских документа вишег реда и развојних стратегија за израду Просторног плана садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), где је наведено да постоји велико интересовање за борне минерале, нарочито после проналаска новог борног минерала – јадарита са високом концентрацијом литијума у Јадарском неогеном басену. Такође, као стратешки приоритет до 2014. године наведено је да за истражена лежишта минералних сировина код којих се ускоро очекује почетак експлоатације, као што је лежиште литијума у Јадру код Лознице, треба решити неопходне инфраструктурне проблеме везане за изградњу транспортних комуникација, снабдевање енергијом, одлагање јаловине и слично, а у циљу несметаног отварања рудника;
				2) Уредби о утврђивању Регионалног просторног плана за подручје Колубарског и Мачванског управног округа („Службени гласник РС”, број 11/15), где је као могућност развоја издвојена експлоатација и прерада минералних сировина, нарочито дефицитарних и ретких минерала (борних и литијумских минерала, антимона и друго). Такође, наведено је да се, између осталог, одрживо коришћење минералних сировина заснива и на отварању лежишта борних и литијумских минерала у долини реке Јадар и дефинисању експлоатационих резерви на осталим локалитетима на којима је истраживање у току. 
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак расположивих подлога за планско подручје, дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи.
				5. Визија и дугорочни циљ развоја и доношења Просторног плана је обезбеђење просторних услова за остварење посебне намене подручја, тј. за експлоатацију и прераду минерала јадарита „Јадар”.
				6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење подручја експлоатације и прераде минерала јадарита „Јадар”; рационално коришћење и очување природних ресурса; заштиту и унапређење животне средине; валоризацију комплементарних потенцијала подручја за развој; просторну, саобраћајну и привредну интеграцију подручја са окружењем и др. Просторни план ће садржати детаљну разраду за планиране намене.
				7. Рок за израду Нацрта просторног плана је 18 месеци од дана ступања на снагу ове одлуке.
				8. Средства за израду Просторног плана обезбеђује предузеће „Rio Sava Exploration” из Београда, у оквирном износу од 25 милиона динара. 
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Нацрт Просторног плана биће изложен на јавни увид у трајању од 30 дана у седишту јединица локалних самоуправа које су у обухвату Просторног плана.
				12. Одлука о изради Стратешке процене утицаја Просторног плана подручја посебне намене за реализацију пројекта експлоатације и прераде минерала јадарита „Јадар” на животну средину („Службени гласник РС”, број 36/17), чини саставни део ове одлуке.
				13. Број примерака Просторног плана биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-5551/2017
				У Београду, 19. јуна 2017. године 
				Влада
				Први потпредседник Владе,
				Ивица Дачић, с.р.
				
				Прилози
				Прилог 1. Графички приказ оквирне границе обухвата Просторног плана
				
				Прилог 2: Списак подлога за подручје Просторног плана достављен од стране Републичког геодетског завода
				Град Лозница
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Брадић
							
							
								ДКП – векторски формат
							
						
						
							
								2.
							
							
								Брњац
							
							
								ДКП – векторски формат
							
						
						
							
								3.
							
							
								Велико Село
							
							
								ДКП – векторски формат
							
						
						
							
								4.
							
							
								Горње Недељице
							
							
								ДКП – векторски формат
							
						
						
							
								5.
							
							
								Грнчара
							
							
								ДКП – векторски формат
							
						
						
							
								6.
							
							
								Доње Недељице
							
							
								ДКП – векторски формат
							
						
						
							
								7.
							
							
								Драгинац
							
							
								ДКП – векторски формат
							
						
						
							
								8.
							
							
								Јаребице
							
							
								ДКП – векторски формат
							
						
						
							
								9.
							
							
								Коренита
							
							
								ДКП – векторски формат
							
						
						
							
								10.
							
							
								Липница
							
							
								ДКП – векторски формат
							
						
						
							
								11.
							
							
								Руњани
							
							
								ДКП – векторски формат
							
						
						
							
								12.
							
							
								Симино Брдо
							
							
								ДКП – векторски формат
							
						
						
							
								13.
							
							
								Слатина
							
							
								ДКП – векторски формат
							
						
						
							
								14.
							
							
								Ступница
							
							
								ДКП – векторски формат
							
						
						
							
								15.
							
							
								Цикоте
							
							
								ДКП – векторски формат
							
						
						
							
								16.
							
							
								Шор
							
							
								ДКП – векторски формат
							
						
						
							
								17.
							
							
								Шурице
							
							
								ДКП – векторски формат
							
						
					
				
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Брадић
							
							
								векторски формат
							
						
						
							
								2.
							
							
								Брњац
							
							
								векторски формат
							
						
						
							
								3.
							
							
								Велико Село
							
							
								векторски формат
							
						
						
							
								4.
							
							
								Горње Недељице
							
							
								векторски формат
							
						
						
							
								5.
							
							
								Грнчара
							
							
								векторски формат
							
						
						
							
								6.
							
							
								Доње Недељице
							
							
								векторски формат
							
						
						
							
								7.
							
							
								Драгинац
							
							
								векторски формат
							
						
						
							
								8.
							
							
								Јаребице
							
							
								векторски формат
							
						
						
							
								9.
							
							
								Коренита
							
							
								векторски формат
							
						
						
							
								10.
							
							
								Липница
							
							
								векторски формат
							
						
						
							
								11.
							
							
								Руњани
							
							
								векторски формат
							
						
						
							
								12.
							
							
								Симино Брдо
							
							
								векторски формат
							
						
						
							
								13.
							
							
								Слатина
							
							
								векторски формат
							
						
						
							
								14.
							
							
								Ступница
							
							
								векторски формат
							
						
						
							
								15.
							
							
								Цикоте
							
							
								векторски формат
							
						
						
							
								16.
							
							
								Шор
							
							
								векторски формат
							
						
						
							
								17.
							
							
								Шурице
							
							
								векторски формат
							
						
					
				
				Општина Крупањ
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Брезовице
							
							
								ДКП – векторски формат
							
						
						
							
								2.
							
							
								Костајник
							
							
								ДКП – векторски формат
							
						
						
							
								3.
							
							
								Красава
							
							
								ДКП – векторски формат
							
						
						
							
								4.
							
							
								Церова
							
							
								ДКП – векторски формат
							
						
						
							
								5.
							
							
								Дворска
							
							
								ДКП – векторски формат
							
						
					
				
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Брезовице
							
							
								векторски формат
							
						
						
							
								2.
							
							
								Костајник
							
							
								векторски формат
							
						
						
							
								3.
							
							
								Красава
							
							
								векторски формат
							
						
						
							
								4.
							
							
								Церова
							
							
								векторски формат
							
						
						
							
								5.
							
							
								Дворска
							
							
								векторски формат
							
						
					
				
	

