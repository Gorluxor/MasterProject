



На основу члана 22. став 1. у вези са чланом 8. став 1 и 
чланом 25. став 5. Закона о планирању и уређењу простора и Просторном плану 
Социјалистичке Републике Југославије („Службени гласник СРС”, број 44/89) и 
члана 119. Пословника Социјалистичке Републике Србије,
Скупштина Републике Србије на седницама Већа удруженог 
рада, Већа општина и Друштвено-политичког већа 27. и 28. децембра 1990. године, 
донела је
ОДЛУКУ
o припремању Просторног плана подручја "Власина"
„Службени гласник РС”, број 22 од 31. децембра 1990.
Члан 1.
Приступа се припреми просторног плана подручја са посебном 
наменом „Власина” (у даљем тексту: Просторни план) који обухвата део слива реке 
Власине, а Законом о водама је проглашено за извориште од посебног значаја.
План ће обухватити део подручја општине Црна Трава (К. О. 
Бајинце – део; К. О. Црна Трава – део); општина Сурдулица (К. О. Власина Рид, К. 
О. Власина Стојковића; К. О. Власина Округлица; К. О. Клисура – део, К. О. 
Колуница; К. О.Божица; К. О. Топли До) и општине Босилеград (К. О. Доња Ржана; 
К. О. Горња Ржана; К. О. Плоче; К. О. Горња Лисина; К. О. Доња Лисина – део; К. 
О. Милорци – део).
План ће садржати детаљну разраду за грађевинска подручја 
Власина Стојковића и Власина Рид.
Члан 2.
Просторним планом утврђују се циљеви, политика и концепција 
организација, уређаја, коришћења и заштите простора са становишта заштите 
изворишта водоснабдевања и развоја туризма на подручју обухваћеном Просторним 
планом.
Члан 3.
Извршно веће Скупштине Републике Србије одговорно је за 
припремање плана.
Члан 4.
Извршно веће Скупштине Републике Србије поднеће Скупштини 
Републике Србије Нацрт просторног плана до 31. децембра 1991. године – Предлог 
просторног плана до 1. марта 1992. године.
Члан 5.
О Нацрту просторног плана биће спроведена јавна расправа 
која ће трајати 30 дана.
Јавна расправа о Нацрту просторног плана биће спроведена у 
општинама Црна Трава, Сурдулица и Босилеград, стручним институцијама и 
привредним субјектима у Републици из области заштите животне средине и заштите 
природе, водопривреде и туризма и др.
Извршно веће Скупштине Републике Србије донеће посебан 
програм за спровођење јавне расправе о Нацрту просторног плана.
Члан 6.
Стручни послови на припремању Просторног плана као и 
припремању аналитичко-документационе основе за потребе припремања Просторног 
плана, повериће се одговарајућим стручним организацијама специјализованим за 
обављање ових послова.
Стручне, организационе и административне послове у вези са 
поверавањем послова из става 1. овог члана обављаће Републички секретаријат за 
урбанизам и стамбено-комуналне послове.
Члан 7.
Стручна организација којој буду поверени стручни послови на 
припремању Предлога плана, обавезује се да изврши проверу и да у највећој 
могућој мери припреми концепцију организације простора садржан у документацији 
израђеној у оквиру припремања просторног плана за туристичко подручје Власине, 
чијој је изради приступљено по одлуци Скупштине општине Сурдулица из децембра 
1988. године.
Члан 8.
Средства за израду Просторног плана обезбеђена су у 1990. 
години у буџету Републике Србије у износу од 249.343 динара, у Републичком фонду 
за подстицање бржег развоја привредно недовољно развијених подручја у износу од 
311.678 динара, и у буџету општине Сурдулица у износу од 62.355 динара.
Средства за израду Просторног плана у 1991. години 
обезбеђују се у буџету Републике србије у износу од 300.000 динара и у 
Републичком фонду за подстицање бржег развоја привредно недовољно развијених 
подручја у износу од 300.000 динара.
Средства за припрему аналитичко-документационе основе за 
потребе израде просторног плана обезбеђују се на следећи начин:
За Студију заштите воде и ваздуха:
– Републички фонд за подстицање бржег развоја привредно 
недовољно развијених подручја 3.230.000 динара,
– Републички фонд за воде 3.230.000 динара, од тога 70% у 
1991. години, а 30% у 1992. години;
Геолошко истраживање:
– Републички фонд за подстицање бржег развоја привредно 
недовољно развијених подручја 240.000 динара у 1991. години,
– Републички фонд за геолошка истраживања 410.000 у 1990. 
години и 550.000 у 1991. години;
Студија заштита природе:
– буџет Републике 250.000 динара у 1991. години;
Студија заштите непокретних културних добара:
– буџет Републике 70.000 динара у 1991. години;
Студија о коришћењу земљишта:
– Републички фонд за пољопривредно земљиште 250.000 динара 
у 1991. години.
За потребе припремања Просторног плана користиће се Студија 
регионалног развоја приграничних подручја и Студија туристичког развоја Власине 
чија је израда у току.
Члан 9.
Ова одлука ступа на снагу осмог дана од дана објављивања у 
„Службеном гласнику Републике Србије”.
Скупштина Републике Србије
Председник  
Већа удруженог рада,
др Милош Лабан, с.р.
Председник
Већа општина,
др Милорад Бабовић, с.р.
Председник
Друштвено-политичког већа,
др Добросав Цветковић, с.р.
Председник Скупштине,
Зоран Соколовић, с.р. 

