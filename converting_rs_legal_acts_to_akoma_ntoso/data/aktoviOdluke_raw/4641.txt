





На
основу члана 47. став 1. Закона о културним добрима („Службени гласник Републике
Србије”, број 71/94), 

Влада
Републике Србије доноси

ОДЛУКУ

О УТВРЂИВАЊУ СПОМЕНИКА
РАТНИЦИМА ПАЛИМ У ПРВОМ СВЕТСКОМ РАТУ У ПАРАЋИНУ ЗА СПОМЕНИК КУЛТУРЕ

„Службени гласник РС”,
број 46 од
27. јула 2001.





Тачка 1. 

Споменик ратницима палим у Првом светском рату у Параћину,
утврђује се за споменик културе.



Тачка 2.

Споменик ратницима палим у Првом светском рату у Параћину
(у даљем тексту: споменик културе) налази се на територији општине Параћин, на централном
градском тргу у Улици краља Петра И у Параћину, у државној својини, на катастарској
парцели број 5556 КО Параћин–град.

Споменик културе подигнут је и освећен 1928. године, у знак
захвалности и сећања на грађане Параћина погинуле у балканским ратовима и Првом
светском рату, од 1912. до 1918. године. То је монументално скулпторско дело академског
вајара Ђорђа Јовановића (1861–1953). Партерно решење око споменика има јајолику
форму са крстообразно просеченим стазама, оцилима обликованим од цветних засада
у слободним пољима и централно постављеним каменим постаментом. На три степеника
постављен је кубус постамента од црвеног пешчара, на чијем врху је скулптура од
бронзе, реалистички представљена фигура српског ратника у униформи са пушком, у
борбеном положају који искорачује са врха стене. Величина фигуре двоструко већа
је од природне. На странама постамента постављене су црне мермерне плоче са уклесаним
именима више од 80 страдалих ратника.

Споменик културе, осим изузетних уметничких вредности скулпторског
дела има и историјски значај, као обележје важних датума из националне историје
Србије, а својим положајем одредио је урбану матрицу Параћина.



Тачка 3.

Заштићена околина споменика културе обухвата катастарску
парцелу број 5556 КО Параћин–град, у државној својини, улични профил Улице краља
Петра И у ширини од 8 м наспрам катастарске парцеле број 5556 КО Параћин–град.



Тачка 4.

Утврђују се следеће мере заштите споменика културе:

1) очување изворног изгледа, оригиналних материјала и оригиналних
натписа на споменику;

2) ажурно праћење стања, редовно одржавање и чишћење споменика;

3) забрана постављања нових спомен плоча на постамент споменика,
као и уписивање нових имена и посвета на постојеће спомен плоче;

4) редовно одржавање декоративне флоре.



Тачка 5.

Утврђују се следеће мере заштите заштићене околине споменика
културе:

1) забрана градње и постављања трајних или привремених објеката
који својом наменом, волуменом габарита по висини и облику могу угрозити или деградирати
споменик културе и његову заштићену околину;

2) забрана постављања покретних тезги, киоска и других привремених
објеката унутар заштићене околине;

3) забрана сађења високе вегетације; 

4) редовно одржавање декоративне флоре;

5) урбанистичко и комунално уређење, хортикултурно опремање
и одржавање простора заштићене околине у функцији споменика културе.



Тачка 6.

Ову одлуку објавити у
„Службеном гласнику Републике Србије”.







05
број 633-6872/2001-9

У
Београду, 17. јула 2001. године

Влада
Републике Србије

Потпредседник,

проф.
др Жарко Кораћ, с.р.



