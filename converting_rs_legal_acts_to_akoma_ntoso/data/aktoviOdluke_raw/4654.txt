





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси 

ОДЛУКУ

О УТВРЂИВАЊУ КУЋЕ
МИХАИЛА ПОПОВИЋА У БЕОГРАДУ 

ЗА СПОМЕНИК КУЛТУРЕ

„Службени гласник
РС”, број 32 од 7.06.2001.





Тачка 1. 

Кућа
Михаила Поповића у Београду утврђује се за споменик културе.

Тачка 2. 

Кућа
Михаила Поповића у Београду (у даЉем тексту: споменик културе) налази се на
територији града Београда, општина Врачар, Улица Курсулина број 35, у
друштвеној својини, на катастарској парцели број 658, КО Врачар.

Споменик
културе је приземна породична кућа изграђена 1905. године, за свештеника
Михаила Поповића, по пројекту архитекте Стојана Тителбаха. Традиционална основа
условила је просторну организацију са репрезентативним делом – собама и
трпезеријом према улици и приватним, споредним просторијама, у дворишном
тракту. Кућа, у коју се улази преко бочне капије, поставЉена је на регулациону
линију улице. Фасада је обликована у складу са захтевима нове уметности, као
јединствена површина са богатом декоративном пластиком флоралног типа. Једини
уступак академској архитектури представЉају јаки подеони и кровни венац и
симетрично постављени двоструки прозори. 

Споменик
културе је значајан као изузетно ауторско остварење познатог београдског
архитекте Стојана Тителбаха и једно од најоригиналнијих остварења арт нуво
архитектуре у Београду.

Тачка 3. 

Заштићена
околина споменика културе обухвата катастарску парцелу број 658, КО Врачар, у
друштвеној својини и део простора, наспрам катастарске парцеле бр. 658 КО
Савски венац до осе Улице Курсулине, у државној својини.

Тачка 4. 

Утврђују
се следеће мере заштите споменика културе:

1)
рестаурација изворног изгледа фасаде; 

2)
очување изгледа, хоризонталног и вертикалног габарита, конструктивних и
декоративних елемената архитектуре, оригиналних материјала и функционалних
карактеристика споменика културе; 

3)
ажурно праћење стања и одржавање конструктивно-статичког система, кровног
покривача, свих фасада, ентеријера и исправности инсталација у споменику
културе;

4)
забрана доградње, преградње и надградње; 

5)
очување и одржавање улазне капије;

6)
забрана радова који могу угрозити статичку безбедност споменика културе;

7)
уређење дворишта и обнавЉање вегетације.

Тачка 5. 

Утврђују
се следеће мере заштите заштићене околине споменика културе:

1)
забрана градње или поставЉања објеката трајног или привременог карактера, који
својом наменом, габаритом, волуменом и обликом могу угрозити или деградирати
споменик културе и његову заштићену околину;

2)
забрана поставЉања покретних тезги, киоска и других привремених објеката на
тротоару унутар заштићене околине споменика културе; 

3)
урбанистичко и комунално уређење, хортикултурно опремање и одржавање простора
заштићене околине споменика културе. 

Тачка 6. 

Ову одлуку објавити
у „Службеном гласнику Републике Србије”.





05
број 633-1792/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



