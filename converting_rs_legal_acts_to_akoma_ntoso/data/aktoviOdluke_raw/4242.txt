


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене слива акумулације Првонек
				"Службени гласник РС", број 17 од 6. марта 
				2017.
				
				1. Приступа се изради Просторног плана подручја посебне намене слива акумулације Првонек (у даљем тексту: Просторни план).
				2. Оквирна граница Просторног плана обухвата делове територија града Врања и то целе катастарске општине Сливница, Првонек, Стара Брезовица, Корбул, Црни Врх, Стари Глог и Бабина Пољана. 
				Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део. Коначна граница обухвата Просторног плана биће дефинисана Нацртом Просторног плана.
				3. Услови и смернице планских документа вишег реда и развојних стратегија за израду Просторног плана, садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да се извориште за снабдевање водом Првонек налази у оквиру Врањско-пчињског подсистема, односно Горње-јужноморавско регионалном систему водоснабдевања, као и да је израда Просторног плана, сврстана у приоритетне планске документе за доношење;
				2) Уредби о утврђивању Регионалног просторног плана општина Јужног поморавља („Службени гласник РС”, број 83/10), којом је утврђено да је акумулација Првонек на Бањској реци, кључно извориште/објекат Врањско-пчињског подсистема, у оквиру Горње-јужноморавског регионалног система водоснабдевања, као и да је ова вишенаменска акумулација предвиђена за снабдевање водом као њеном приоритетном функцијом; 
				3) Уредби о утврђивању Водопривредне основе Републике Србије („Службени гласник РС”, број 11/02) и Стратегији о управљању водама на територији Републике Србије до 2034. године („Службени гласник РС”, број 3/17), којима је утврђено да се Горње-јужноморавски регионални систем водоснабдевања, Пчињски подсистем, oслања поред осталог и на вишенаменску акумулацију Првонек, изграђену на Бањској реци, са основном наменом водоснабдевања, као и да је предметно извориште за регионално снабдевање водом за пиће предвиђено да омогући дугорочно поуздано снабдевање водом становништва и индустрије града Врања и општине Бујановац.
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак подлога за подручје Просторног плана, достављен од стране Републичког геодетског завода дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и на принципима управљања водама утврђеним чланом 25. Закона о водама („Службени гласник РС”, бр. 30/10, 93/12 и 101/16).
				5. Визија и дугорочни циљ развоја и доношења Просторног плана је обезбеђење просторних услова за остварење посебне намене подручја, тј. за заштиту и уређење сливног подручја акумулације Првонек у условима одрживог развоја планског подручја. 
				6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење изворишта водоснабдевања Првонек; заштиту и уређење сливног подручја у складу са Елаборатом о зонама санитарне заштите изворишта; рационално коришћење и очување природних ресурса; заштиту и унапређење животне средине, природних и створених вредности; валоризацију комплементарних потенцијала подручја за развој; просторне, саобраћајне, привредне и друге облике интеграције подручја са окружењем. Просторни план ће садржати елементе детаљне регулације за прву зону заштите изворишта водоснабдевања.
				7. Рок за израду Нацрта Просторног плана је 12 месеци од дана ступања на снагу ове одлуке.
				8. Оквирна процена средстава за финансирање израде Просторног плана, које обезбеђује Републичка дирекција за воде, износи 5.000.000,00 динара.
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде. 
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Одлука о изради стратешке процене утицаја Просторног плана подручја посебне намене слива акумулације Првонек на животну средину („Службени гласник РС”, број 5/17), чини саставни део ове одлуке.
				12. Нацрт Просторног плана биће изложен на јавни увид у трајању од 30 дана у седишту јединице локалне самоуправе, односно граду Врању.
				13. Број примерака Просторног плана који је потребно израдити биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-1689/2017
				У Београду, 3. марта 2017. године 
				Влада
				Председник,
				Александар Вучић, с.р.
				Прилози
				
				ПРИЛОГ 2
				СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
				Град Врање 
				Планови катастра непокретности 
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Сливница
							
							
								аналогни план * 
							
							
								1:2.500 
							
							
								11 
							
						
						
							
								2. 
							
							
								Првонек
							
							
								аналогни план * 
							
							
								1:2.500 
							
							
								14 
							
						
						
							
								3.
							
							
								Стара Брезовица
							
							
								аналогни план * 
							
							
								1:2.500
							
							
								9
							
						
						
							
								4.
							
							
								Корбул
							
							
								аналогни план * 
							
							
								1:2.500
							
							
								8
							
						
						
							
								5.
							
							
								Црни Врх
							
							
								аналогни план * 
							
							
								1:2.500
							
							
								16
							
						
						
							
								6.
							
							
								Стари Глог
							
							
								аналогни план * 
							
							
								1:2.500
							
							
								10
							
						
						
							
								7.
							
							
								Бабина Пољана
							
							
								аналогни план * 
							
							
								1:2.500
							
							
								17
							
						
					
				
				* – израда ДКП-а је у завршној фази 
				Планови катастра водова 
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Сливница
							
							
								нема 
							
							
								
							
							
								
							
						
						
							
								2. 
							
							
								Првонек
							
							
								векторски формат 
							
							
								
							
							
								
							
						
						
							
								3.
							
							
								Стара Брезовица
							
							
								нема 
							
							
							
							
							
						
						
							
								4.
							
							
								Корбул
							
							
								нема 
							
							
							
							
							
						
						
							
								5.
							
							
								Црни Врх
							
							
								нема 
							
							
							
							
							
						
						
							
								6.
							
							
								Стари Глог
							
							
								нема 
							
							
							
							
							
						
						
							
								7.
							
							
								Бабина Пољана
							
							
								векторски формат
							
							
							
							
							
						
					
				
	

