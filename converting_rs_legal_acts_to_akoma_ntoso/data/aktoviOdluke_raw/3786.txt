


	
	Zakon

	


	
				На основу члана 15. став 1. Закона о метрологији („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ 
				о оснивању Метролошког савета
				"Службени гласник РС", број 7 од 26. 
				јануара 2018.
				1. Овом одлуком оснива се Метролошки савет као стручно саветодавно тело (у даљем тексту: Савет). 
				2. Савет у складу са чланом 15. Закона о метрологији (у даљем тексту: Закон) обавља следеће послове:
				1) даје стручна мишљења у погледу развоја метролошког система Републике Србије;
				2) предлаже научне и образовне активности у области метрологије;
				3) предлаже приоритетe у научним истраживачко-развојним пројектима у области метрологије.
				Метролошки савет, на захтев Дирекције за мере и драгоцене метале, даје стручна образложења, односно мишљења поводом објављених метролошких информација које су од јавног интереса.
				3. У Савет се именују:
				1) за председника: 
				– Жељко Лалић, руководилац Групе за нехармонизоване техничке прописе у Министарству привреде;
				2) за чланове:
				– Љубиша Димитријевић, секретар удружења за стручне, научне и техничке делатности у Привредној комори Србије;
				– Ивица Милановић, начелник Сектора за метрологију Техничког опитног центра;
				– мр Драгана Наумовић, руководилац лабораторије Електротехничког института Никола Тесла;
				– проф. др Оливера Цирај Бјелац, заменик директора и руководилац лабораторије за радијациона мерења у Институту за нуклеарне науке „Винча”; 
				– др Бранка Раданов, виши саветник у Дирекцији за мере и драгоцене метале;
				– др Бранислав Танасић, Дирекција за мере и драгоцене метале;
				– др Предраг Вукадин, технички директор у Dex d.o.o.
				4. Председник Савета може да позове на седницу Савета представнике других органа и организација, као и стручњаке из различитих области, ради давања стручних мишљења у вези са појединим питањима из надлежности Савета.
				5. Савет је дужан да најмање једном годишње Влади достави извештај о раду.
				6. Стручне и административне послове Савета врши Дирекција за мере и драгоцене метале, у складу са Законом.
				7. Даном ступања на снагу ове одлуке престаје да важи Одлука о оснивању Метролошког савета („Службени гласник РС”, број 63/10). 
				8. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-417/2018
				У Београду, 18. јануара 2018. године
				Влада
				Председник,
				Ана Брнабић, с.р.
	

