


	
	Zakon


	
			Нa oснoву члaнa 33. ст. 2. и 3. Зaкoнa o Влaди („Службeни глaсник РС”, бр. 55/05, 71/05 – испрaвкa, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влaдa дoнoси
			ОДЛУКУ
			о образовању Радне групе за анализу и давање предлога и мишљења у вези са применом прописа у области такси превоза
			"Службени гласник РС", број 4 од 25. јануара 2019.
			1. Образује сe Радна група за анализу и давање предлога и мишљења у вези са применом прописа у области такси превоза (у дaљeм тeксту: Радна група).
			2. Зaдaтaк Радне групе је анализа примене прописа којима се уређује обављање делатности такси превоза, давање предлога и мишљења ради њиховог унапређења и усмеравање рада надлежних органа и организација у циљу пуне и благовремене имплементације оперативних питања која се односе на обављање делатности такси превоза, а нарочито у вези са aктивнoстима вeзaним зa елиминацију неовлашћеног обављања делатности такси превоза и нелојалне конкуренције кроз инсталирање и рекламирање електронских апликација за обављање делатности такси превоза од стране физичких лица која немају одобрење за обављање делатности такси превоза.
			3. У Радну групу именују се:
			− за председника:
			проф. др Зорана Михајловић, потпредседник Владе и министар грађевинарства, саобраћаја и инфраструктуре; 
			− за заменика председника:
			Бранко Ружић, министар државне управе и локалне самоуправе;
			− за чланове:
			1) Данијела Вазура, државни секретар у Министарству финансија;
			2) Заим Реџеповић, државни секретар у Министарству за рад, запошљавање, борачка и социјална питања;
			3) Мирко Чикириз, државни секретар у Министарству правде;
			4) Чедомир Лемаић, Дирекција полиције, Управа за управне послове, Министарство унутрашњих послова.
			У раду Радне групе могу да учествују, по позиву, стручњаци из различитих области, као и представници других органа, када се расправља о темама из њиховог делокруга.
			4. Радна група подноси извештај о свом раду надлежном одбору најмање сваких 60 дана, а Влади најмање сваких 90 дана.
			5. За потребе Радне групе образује се Стручна радна група (у даљем тексту: Стручна група), са задатком да врши стручне послове  разматрања могућих начина решавања проблема неовлашћеног обављања делатности такси превоза и нелојалне конкуренције кроз инсталирање и рекламирање електронских апликација за обављање делатности такси превоза од стране физичких лица која немају одобрење за обављање делатности такси превоза, као и осталих негативних појава које могу настати непотпуном применом прописа, уз дефинисање предлога мера за унапређење обављања делатности такси превоза.
			6. У Стручну групу именују се:
			− за руководиоца:
			Саша Стојановић, вршилац дужности помоћника министра грађевинарства, саобраћаја и инфраструктуре;
			− за заменика руководиоца:
			Зоран Илић, помоћник министра грађевинарства, саобраћаја и инфраструктуре;
			− за чланове:
			1) Бојан Стевић, државни секретар у Министарству државне управе и локалне самоуправе;
			2) Мирко Чикириз, државни секретар у Министарству правде;
			3) Дамир Леденчан, начелник одељења, Министарство грађевинарства, саобраћаја и инфраструктуре;
			4) Милан Жарковић, начелник одељења, Министарство грађевинарства, саобраћаја и инфраструктуре;
			5) Миодраг Кркаловић, шеф одсека, Министарство грађевинарства, саобраћаја и инфраструктуре;
			6) Маријан Блешић, руководилац групе, Министарство финансија;
			7) Татјана Рашета, самостални саветник, Министарство грађевинарства, саобраћаја и инфраструктуре;
			8) Данијела Ђикановић, самостални саветник, Министарство грађевинарства, саобраћаја и инфраструктуре;
			9) Ђурица Иличић, Министарство за рад, запошљавање, борачка и социјална питања;
			10) Владимир Антић, Дирекција полиције, Управа криминалистичке полиције, Министарство унутрашњих послова;
			11) др Јовица Васиљевић, вршилац дужности секретара Секретаријата за јавни превоз, Градска управа града Београда;
			12) Иван Стевановић, руководилац такси сектора у Секретаријату за јавни превоз, Градска управа града Београда;
			13) Ђорђе Вучинић, виши саветник, Удружење за комуналне делатности, Привредна комора Србије;
			14) проф. Владимир Поповић, Савез такси удружења Србије, Ниш;
			15) Александар Бјелић, Савез такси удружења Србије, Београд;
			16) Раденко Видаковић, Савез такси удружења Србије, Нови Сад;
			17) Владо Булатовић, Струковно удружење такси предузетника Београда;
			18) Бошко Вукојевић, директор регионалног центра Београд, Уговорна привредна такси комора Србије;
			19) Саша Марковић, директор регионалног центра Крагујевац, Уговорна привредна такси комора Србије.
			Смернице за рад Стручној групи даје Радна група.
			У случају да се појави потреба за учешћем других органа и организација у раду Стручне групе, руководилац може позвати представнике тих органа и организација да учествују у раду Стручне групе.
			7. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
			8. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-647/2019 
			У Бeoгрaду, 24. јануара 2019. гoдинe
			Влада
			Председник,
			Ана Брнабић, с.р.
	

