



На основу члана 15. став 7. Закона
о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 3. и 19. Уредбе о
Плану мреже здравствених установа
(„Службени гласник Републике
Србије”,
број
13/97),

Влада Републике Србије
донела је





ОДЛУКУ

О ОСНИВАЊУ ДОМА
ЗДРАВЉА БОЉЕВАЦ

„Службени гласник
РС”, број 7 од 20. марта 1998.



Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Дом здравља Бољевац.

Члан 2.

Назив
установе је Дом здравља Бољевац (у даљем тексту: Дом здравља).

Седиште
Дома здравља је у Бољевцу, Ул. Драгише Петровића број 41.

Члан 3.

Дом
здравља је правно лице са својством установе.

Дом
здравља има жиро-рачун који се води код надлежне службе за платни промет и
финансијски надзор.

Члан 4.

Дом
здравља обавља здравствену делатност из области примарне здравствене заштите на
подручју општине Бољевац.

Примарну
здравствену заштиту Дом здравља спроводи из области здравствене заштите,
односно специјалности утврђених у складу са чл. 24, 25, и 26. Закона о
здравственој заштити.

Члан 5.

Органи
Дома здравља јесу: директор, управни одбор и надзорни одбор.

Управни
одбор има пет чланова од којих су два из реда запослених у Дому здравља.

Надзорни
одбор има три члана од којих је један из реда запослених у Дому здравља.

Директора,
управни и надзорни одбор Дома здравља именује и разрешава оснивач.

Члан 6.

Средства
за оснивање и рад Дома здравља у државној су својини.

Члан 7.

Средства
и имовину за оснивање и рад Дома здравља чине средства, имовина, права и
обавезе Здравственог центра Зајечар, у чијем саставу је органиациона јединица
Дом здравља Бољевац, са билансним стањем на дан 28. фебруара 1998. године.

Биланс
стања у смислу става 1. овог члана утврдиће органи управљања Здравственог
центра Зајечар у чијем саставу је организациона јединица Дом здравља Бољевац,
која престаје са радом на основу одлуке.

Члан 8.

Даном
почетка рада Дом здравља преузима средства, имовину, права, обавезе и запослене
раднике организационе јединице из члана 7. ове одлуке.

Члан 9.

Министарство
за здравље именоваће директора Дома здравља до доношења статута Дома здравља,
као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Дома здравља.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-833/98

У Београду, 5. марта
1998. године

Влада Републике
Србије

Потпредседник,

академик проф. др Милутин
Стојковић, с.
р.





