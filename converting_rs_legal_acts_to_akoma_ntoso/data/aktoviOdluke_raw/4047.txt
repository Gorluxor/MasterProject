


	
	Zakon


	
			На основу члана 9. ст. 3, 4. и 5. Закона о стратешкој процени утицаја на животну средину („Службени гласник РС”, бр. 135/04 и 88/10),
			Министарство грађевинарства, саобраћаја и инфраструктуре доноси
			ОДЛУКУ
			о неприступању изради стратешке процене утицаја измена и допуна Просторног плана подручја инфраструктурног коридора Ниш – граница Бугарске на животну средину
			"Службени гласник РС", број 58 од 16. августа 
			2019.
			1. Не приступа се изради стратешке процене утицаја измена и допуна Просторног плана подручја инфраструктурног коридора Ниш – граница Бугарске – у даљем тексту: Измене и допуне Просторног плана.
			2. Стратешка процена утицаја на животну средину се не врши из разлога што су Измене и допуне Просторног плана мањег обима које се односе на дефинисање нових локација за изградњу база за одржавање путева у оквиру функционалних садржаја аутопута, као и утврђивања површина јавне намене, дефинисање безбедносних коридора и траса јавне комуналне инфраструктуре. 
			3. Изменама и допунама Просторног плана не мења се обухват Просторног плана и не очекује се битнији утицај на животну средину и одрживи развој.
			4. Ова одлука се доноси на основу мишљења министарства надлежног за послове заштите животне средине и других заинтересованих органа и организација.
			5. Ова одлука представља саставни део Одлуке о изради измена и допуна Просторног плана подручја инфраструктурног коридора Ниш – граница Бугарске.
			6. Ова одлука се објављује у „Службеном гласнику Републике Србије” и представља саставни део аналитичко-документационе основе планског документа.
			7. Ова одлука ступа на снагу даном ступања на снагу Одлуке о изради измена и допуна Просторног плана подручја инфраструктурног коридора Ниш – граница Бугарске.
			Број 350-01-01413/2019-11
			У Београду, 5. aвгустa 2019. године
			Министарство грађевинарства, саобраћаја и инфраструктуре
			Потпредседница Владеи министарка,
			проф. др Зорана З. Михајловић, с.р.
	

