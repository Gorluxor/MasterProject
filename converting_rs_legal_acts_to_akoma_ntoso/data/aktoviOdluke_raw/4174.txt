


	
	Zakon


	
			На основу чланa 3. Уредбе о предмету, условима, начину планирања централизованих јавних набавки и спровођењу поступка јавне набавке од стране Управе за заједничке послове републичких органа као тела за централизоване јавне набавке („Службени гласник РСˮ, брoj 93/15) и члана 43. став 1. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС,  44/14 и 30/18 – др. закон), 
			Влада доноси
			ОДЛУКУ
			о одређивању централизованих јавних набавки добара и услуга које ће спроводити Управа за заједничке послове републичких органа у 2019. години
			"Службени гласник РС", број 49 од 27. јуна 2018.
			1. Одређују се централизоване јавне набавке добара и услуга које ће Управа за заједничке послове републичких органа спроводити у 2019. години, и то:
			1) добра: 
			(1) канцеларијски материјал;
			(2) рачунарски материјал – тонери (осим за тонере набављене на основу централизоване јавне набавке која је покренута у 2018. години);
			(3) горива и мазива;
			(4) превозна средства (уколико наручиоци прибаве сагласност у складу са важећим прописима);
			(5) рачунарска опрема – хардвер (чија појединачна вредност  не прелази износ од 500.000,00 динара);
			(6) рачунарска опрема – хардвер (чија појединачна вредност прелази износ од 500.000,00 динара);
			(7) електрична енергија;
			(8) папирна конфекција;
			(9)  канцеларијски намештај;
			2) услуге:
			(1) санитарне услуге и друге сродне услуге (дезинфекција, дезинсекција и дератизација);
			(2) услуге одржавања и поправке (одржавање рачунарске опреме – рачунара, штампача и комуникационе опреме) – само за опрему која није била предмет централизоване јавне набавке у 2018. године или је набављена у 2018. години;
			(3) електронске комуникационе услуге – услуга преноса путем оптичких влакана;
			(4) услуге обезбеђења  (физичко-техничко и противпожарно обезбеђење објеката).
			2. Ову одлуку објавити у „Службеном гласнику Републике Србијеˮ.
			05 број 404-5698/2018
			У Београду, 21. јуна 2018. године
			Влада
			Председник,
			Ана Брнабић, с.р.
	

