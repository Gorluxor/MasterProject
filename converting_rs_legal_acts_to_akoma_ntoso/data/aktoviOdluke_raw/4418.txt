


	
	Zakon


	
			Редакцијски пречишћен текст
			
			
			
			На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о оснивању Секторског већа за сектор друштвених наука, новинарства и информисања
			"Службени гласник РС", бр. 104 од 28. децембра 
			2018, 57 од 9. августа 2019.
			1. Оснива се Секторско веће за сектор друштвених наука, новинарства и информисања (у даљем тексту: Секторско веће). Област друштвених и бихевиоралних наука односи се на економију (укључујући и макроекономију и јавне финансије), право, политичке науке и грађанско васпитање, психологију, социологију и културолошке студије, укључујући и етнологију и друштвену антропологију, студије хумане и социјалне географије и сл. Област новинарства и информисања односи се на уређивање, извештавање, писање коментара и извештаја од јавног интереса и др., на библиотекарство, информисање и архивске студије које се односе на селектовање, усвајање, организовање и чување информација (библиотекарске студије, музеологија и сл.). 
			2. Задаци Секторског већа су да:
			1) анализира постојеће и утврђује потребне квалификације у сектору; 
			2) идентификује квалификације које треба осавременити; 
			3) идентификује квалификације које више не одговарају потребама сектора; 
			4) доноси одлуку о изради предлога стандарда квалификација у оквиру сектора; 
			5) даје мишљење о очекиваним исходима знања и вештина унутар сектора; 
			6) промовише дијалог и непосредну сарадњу између света рада и образовања; 
			7) промовише могућности за образовање, обуку и запошљавање унутар сектора; 
			8) идентификује могућности за обучавање одраслих унутар сектора; 
			9) разматра импликације националног оквира квалификација на квалификације унутар сектора; 
			10) предлаже листе квалификација по нивоима и врстама које могу да се стичу признавањем претходног учења; 
			11) обавља друге послове у складу са Законом о националном оквиру квалификација Републике Србије.
			3. За чланове Секторског већа, на пет година именују се:
			1) на предлог Привредне коморе Србије и репрезентативних удружења послодаваца:
			(1) Јелена Андрић – за све области рада сектора, осим права;
			(2) Урош Новаковић – за област права.
			2) на предлог струковних комора, односно удружења:
			(1) Удружење новинара Србије:
			– Драгана Бјелица;
			(2) Независно удружење новинара Србије:
			– Татјана Јакоби.
			3) на предлог Савета за стручно образовање и образовање одраслих – Јелена Стојановић.
			4) на предлог Конференцијe универзитета и Конференцијe академија и високих школа:
			(1) проф. др Дарко Надић – КОНУС;
			(2) проф. др Марта Дедај, КАССС.
			5) на предлог Националне службе за запошљавање – Светлана Ускоковић Богосављевић.
			6) на предлог: 
			(1) 
			Министарства просвете, науке и технолошког развоја – проф. др 
			Татјана Цветковски;
			(2) Министарства рада, запошљавања, борачка и социјална питања – Данијела Рајковић;   
			(3) Министарства културе и информисања – Маја Зaрић;
			(4) Министарства правде – Рада Костић;
			(5) Министарства финансија – Ана Панчић;
			(6) 
			Министарства омладине и спорта – Марија Петронијевић.
			7) на предлог заједница стручних школа:
			(1) Томислав Бартолић, Заједница економских, правно-биротехничких, трговинских и туристичко-угоститељских школа Србије;
			(2) Маријан Мишић, Заједница гимназија.
			8) на предлог репрезентативних гранских синдиката:
			(1) Синдикат запослених у правосудним органима Републике Србије:
			– Гордана Ненадић;
			(2) Синдикат радника „Електропривреда Србије”:
			– Маја Јовановић и Ђина Тришковић;
			9) на предлог Завода за унапређивање образовања и васпитања:
			(1) Елеонора Влаховић, за област друштвених наука;
			(2) Дејана Милијић Субић, за област новинарства и информисања.
			Чланови 
			Секторског већа из става 1. тач. 3), 5) и тачка 6) подтач. (1), (2) 
			и (6) ове тачке учествују у раду Секторског већа у свим областима 
			рада Секторског већа из тачке 1. ове одлуке.
			Чланови Секторског већа из става 1. тач. 2), 4), 7) и 8), равномерно се ротирају у раду Секторског већа за све секторе рада по редоследу који се утврђује у складу са пословником о раду Секторског већа.
			Чланови Секторских већа из става 1. тач. 1), 6) подтач. (3)–(5) и тачке 9), учествују у раду за област рада сектора за који су именовани.
			*Службени 
			гласник РС, број 57/2019
			4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.
			5. Секторско веће доноси пословник о свом раду.
			6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину.
			7. Административно-техничку подршку Секторском већу пружа Агенција за квалификације.
			8. Чланови Секторског већа и стручних тимова имају право на накнаду за рад у висини коју утврди Влада.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-12724/2018
			У Београду, 27. децембра 2018. године
			Влада
			Председник,
			Ана Брнабић, с.р.
	

