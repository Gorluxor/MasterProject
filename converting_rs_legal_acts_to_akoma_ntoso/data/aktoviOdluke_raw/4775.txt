





На
основу члана 47. став 1. Закона о културним добрима („Службени гласник РС”, број
71/94),

Влада
Републике Србије доноси

ОДЛУКУ

О УТВРЂИВАЊУ СРПСКЕ ПРАВОСЛАВНЕ ЦРКВЕ СВ. ПЕТРА
И ПАВЛА У БАЧКОМ БРЕСТОВЦУ ЗА СПОМЕНИК КУЛТУРЕ

„Службени гласник
РС”, број 73 од
05. новембра 2002.





1.
Српска православна црква Св. Петра и Павла у Бачком Брестовцу, са покретним стварима
у њој које су од културног и историјског значаја, утврђује се за споменик културе.

2.
Српска православна црква Св. Петра и Павла у Бачком Брестовцу, са покретним стварима
у њој које су од културног и историјског значаја (у даљем тексту: споменик културе),
налази се на територији општине Оџаци, у Бачком Брестовцу, улица Маршала Тита број
72, у приватној својини, на катастарским парцелама бр. 1919,1920,1921 и 1922, КО
Бачки Брестовац.

Споменик
културе је зидан 1786. године на старијем култном месту. Као градитељ се помиње
мајстор Антоније, највероватније Хакер. Током 19. века више пута је обнављан. Конципиран
је као барокна грађевина, издужене једнобродне основе, са полукружном олтарском
апсидом и звоником који се издиже изнад западног прочеља. Конструктивни склоп чине
масивни ободни зидови и полукружни луци који носе сферне сводове. Положај западне
фасаде у односу на улични правац, њен неуобичајени изглед са масивним стубовима
који фланкирају улазни портал и угластим волутама које повезују брод и звоник, указују
на архитектуру са преласка из 18. у 19. век. На бочним фасадама су дубоке нише са
полукружним прозорима. Унутрашњост је луковима подељена на олтарски простор, два
травеја наоса и припрату са хором. Простор хора је подигнут на два стуба и ограђен
масивном зиданом оградом. Иконостас је осликао Ђока Ракић из Нештина 1877. године.
Резбарија је необарокна. Најстаријем периоду брестовачке цркве, око 1730. године,
припада део царских двери и Распећа са барокно-рокајном резбаријом, као и сигниране
зографске иконе које се данас налазе у Галерији Матице српске.

Споменик
културе представља значајно остварење барокне уметности. 3. Заштићена околина споменика
културе обухвата следеће катастарске парцеле: бр. 1919, 1920, 1921, 1922 и
1929, КО Бачки Брестовац, у приватној својини.

4.
Утврђују се следеће мере заштите споменика културе:

1)
очување изворног изгледа спољашње архитектуре и ентеријера, хоризонталног и вертикалног
габарита, облика и нагиба крова, свих конструктивних и декоративних елемената, оригиналних
материјала, функционалних карактеристика и оригиналних натписа;

2)
редовно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3)
забрана радова који могу угрозити статичку безбедност споменика културе;

4)
постављање громобранских инсталација и уређаја за противпожарну заштиту;

5)
изградња инфраструктуре дозвољава се само уз претходно извођење заштитних археолошких
ископавања и адекватне презентације археолошких налаза.

5.
Утврђују се следеће мере заштите заштићене околине споменика културе:

1)
забрана изградње објеката који својом архитектуром, габаритом и висином угрожавају
споменик културе;

2)
забрана изградње објеката који нису у функцији споменика културе;

3)
сви земљани радови на изградњи инфраструктуре дозвољавају се само уз претходно извођење
заштитних археолошких ископавања и одговарајућу презентацију археолошких налаза;

4)
забрана складиштења штетних материјала и стварања депонија;

5)
урбанистичко, комунално и хортикултурно опремање, одржавање и коришћење порте.

6.
Списак покретних ствари од посебног културног и историјског значаја које се налазе
у српској православној цркви Св. Петра и Павла у Бачком Брестовцу чини саставни
део ове одлуке и чува се у српској православној цркви Св. Петра и Павла у Бачком
Брестовцу.

7.
Ову одлуку објавити у „Службеном гласнику Републике Србије”.







05 број 633-15051/2002

У Београду, 31. октобра 2002. године

Влада Републике Србије

Потпредседник,

Јожеф Каса, с.р.

СПИСАК 

ПОКРЕТНИХ СТВАРИ ОД ПОСЕБНОГ КУЛТУРНОГ И ИСТОРИЈСКОГ
ЗНАЧАЈА У СРПСКОЈ ПРАВОСЛАВНОЈ ЦРКВИ СВ. ПЕТРА И ПАВЛА У БАЧКОМ БРЕСТОВЦУ



Иконе са иконостаса

Сокл

1. Каменовање Св. Стефана,
43 x 27 цм,

2. Ваведење, 43 x 27
цм,

3. Васкрсење Лазарево,
43 x 27 цм,

4. Усековање Лазарево,
43 x 27 цм.

Престоне иконе

5. Св. Никола, 52 x
115 цм,

6. Богородица са Христом,
52 x 115 цм,

7. Исус Христ, 52 x
115 цм,

8. Св. Јован Крститељ,
52 x 115 цм.

Двери

9. Арханђел Михајло
(северне), 52 x 125 цм,

10. Благовести (царске),
32 x 98 цм,

11. Арханђел Гаврило,
32 x 98 цм,

12. Св. ратник – доле
(јужне), 52 x 125 цм,

13. Свевидеће око,
11 x 18 цм.

Велики празници

14. Рођење Христово,
52 x 112 цм,

15. Крштење, 52 x
112 цм,

16. Васкрсење Христово,
52 x 112 цм,

17. Крунисање Богородице,
78 x 118 цм,

18. Вазнесење Христово,
52 x 112 цм,

19. Силазак Св. Духа,
52 x 112 цм,

20. Успење Богородице,
52 x 112 цм.

Трећа зона

21. Христ на Маслиновој
Гори, 58 x 68 цм, 22–35. Апостоли,

36. Богородица, 30 x
40 цм,

37. Јован Богослов,
30 x 40 цм,

38. Крст са Распећем,
58 x 60 цм.

Богородичин трон

1. Богородица са малим
Христом у наручју, рад Рафаила Момчиловића, 1937. година, 53 x 116 цм,

2. Христ и Самарјанка,
рад Рафаила Момчиловића, 1937. година, у доњем делу сокла, 43 x 27 цм.

Архијерејски трон 1.
Св. Сава, рад Рафаила Момчиловића, 1937. година, 52 x 116 цм.

Иконе ван иконостаса

1. Део царских двери
са дуборезом, осма деценија 18. века, 150 x 45 цм,

2. Крст Христовог Распећа,
130 x 90 цм.

Богослужбени предмети

1. Путир, позлаћено сребро,
18. век, висина – 23,5 цм, пречник постоља – 15, цм, пречник отвора – 9 цм,

2. Светогорски крст,
окован филиграном са постољем од сребра, висина – 19,5 цм, пречник основе – 5,5
цм,

3. Ибрик за воду, оријенталне
провенијенције, бакар, посребрен, висина – 22 цм,

4. Дарохранилница у облику
куће са барокним кровом, месинг, 13,5 x 8 х 23 цм,

5. Дарохранилница сличних
облика као претходна, плех, 14 x 14 x 23 цм,

6. Кандило, 18. век,
легура метала, 12,5 x 10 цм,

7. Посуда за прилог ситног
новца (тас), бакар,

8. Кадионица, месинг,
24 x 9 цм,

9. Крст са представом
Христа, 1875. година, месинг и емајл.



