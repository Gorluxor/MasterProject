


	
	Zakon

	


	
				ОДЛУКА 
				Мешовитог комитета бр. 2/2017основаног Споразумом о слободној трговини између Републике Србије и Републике Турскео изменама и допунама Протокола I Споразума
				"Службени гласник РС - Међународни 
				уговори", број 1 од 10. јануара 2018.
				МЕШОВИТИ КОМИТЕТ,
				Имајући у виду Уговор о слободној трговини између Републике Србије и Републике Турске (у даљем тексту „Стране“), који је потписан 1. јуна 2009. године, а ступио на снагу 1. септембра 2010. године (у даљем тексту „Споразум”), а нарочито његов члан 11;
				Констатујући да ће у складу са ставом 2. члана 11. Споразума, Стране у оквиру Мешовитог комитета испитати могућности за давање међусобних додатних повластица у области трговине пољопривредним производима;
				Чврсто уверене да ће побољшање пољопривредних повластица бити обострано корисно за Стране као и да ће даље унапредити претходно успостављене односе;
				ОДЛУЧИЛЕ СУ КАКО СЛЕДИ:
				Члан 1.
				Протокол I Споразума замењује се Протоколом I, који се налази у прилогу, а Стране су га парафирале 6. октобра 2017. године, биће потписан по окончању унутрашњих законских процедура обе Стране које су потребне за потписивање, и чиниће саставни део Споразума по окончању свих домаћих ратификационих процедура Страна.
				Члан 2.
				Ова одлука ступа на снагу на дан потписивања.
				У потврду чега су доле потписани пуномоћници, прописно овлашћени, потписали ову одлуку.
				Сачињено у Београду, 10. октобра 2017. године у два веродостојна примерка на енглеском језику.
				
					
						
							
								За Владу Републике Србије
								Потпредседник Владе и министар трговине, туризма и телекомуникација,
								Расим Љајић, с.р.
							
							
								За Владу Републике Турске
								Министар економије,
								Nihat Zaybekci, с.р.
							
						
					
				
				
	

