


	
	Zakon

	


	
		Редакцијски пречишћен текст
	
	
	
	
	На основу члана 31. Закона о регионалном развоју („Службени гласник РС”, бр. 51/09 и 30/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07 и 65/08 и 16/11), 
	
	Влада доноси
	
	
	ОДЛУКУ
	о оснивању Регионалног развојног савета за регион Јужне и Источне Србије
	
	„Службени гласник РС“, 
	бр. 51 од 13. јула 2011, 
	
	74 од 5. 
	октобра 2011, 52 од 14. јуна 2013, 91 
	од 18. октобра 2013, 110 од 13. децембра 2013, 57 од 30. маја 2014.
	
	
	1. Оснива се Регионални развојни савет за регион Јужне и Источне Србије (у даљем тексту: Регионални савет). 
	
	
	2. Регионални савет има председника и 13* чланова. Мандат председнику и члановима Регионалног савета траје пет година.
	
	*Службени 
	гласник РС, број 57/2014
	
	3. У Регионални савет именује се:*
	– за председника*
	Зоран Перишић, градоначелник Ниша,* 
	– за чланове:* 
	(1) Јана Илић, државни службеник у Министарству 
	привреде, представник Владе;**
	(2) Небојша Виденовић, председник општине Бор, 
	представник локалне самоуправе на предлог Општинског већа Бора;*
	(3) Александра Миловановић, помоћник председника 
	општине Неготин, представник локалне самоуправе на предлог Општинског већа 
	Неготина;*
	(4) брисана је (види тачку 2. Одлуке- 
	110/2013-203)
	(5) Љубиша Судимац, председник Скупштине општине 
	Блаце, представник локалне самоуправе на предлог Општинског већа Блаце;*
	(6) Нагип Арифи, председник општине Бујановац, 
	представник локалне самоуправе на предлог Општинског већа Бујановац;*
	(7) Зоран Антић, градоначелник Врања, 
	представник локалне самоуправе на предлог Градског већа Врања;*
	(8) брисана је (види 
	тачку 2. Одлуке - 57/2014-11)
	(9) Бранислав Костић, заменик председника 
	општине Пирот, представник локалне самоуправе на предлог Општинског већа 
	општине Пирот;*
	(10) Првослав Недељковић, помоћник 
	градоначелника Смедерева, представник локалне самоуправе на предлог Градског 
	већа Смедерева;*
	(11) Зоран Илић, председник општине Лебане, 
	представник локалне самоуправе на предлог Општинског већа Лебана;*
	(12) Бојан Аврамовић, директор Регионалне 
	развојне агенције ЈУГ д.о.о., Ниш, представник цивилног сектора на предлог 
	Регионалне развојне агенције ЈУГ д.о.о., Ниш;*
	(13) Добрила Судимац Мратинковић, саветник у 
	Центру за развој Јабланичког и Пчињског округа, представник цивилног сектора 
	на предлог Центра за развој Јабланичког и Пчињског округа;*
	(14) Владан Јеремић, директор Друштва са 
	ограниченом одговорношћу РАРИС – Регионалне агенције за развој Источне 
	Србије Зајечар, представник цивилног сектора на предлог Друштва са 
	ограниченом одговорношћу РАРИС – Регионалне агенције за развој Источне 
	Србије Зајечар;*
	(15) Ивана Стошић, генерални директор Бизнис 
	инкубатора центра БИЦ Yumko д.о.о., Врање – у реструктурирању, представник 
	јавног сектора на предлог Бизнис инкубатора центра БИЦ Yumko д.о.о., Врање – 
	у реструктурирању.*
	
	*Службени гласник РС, 
	број 52/2013
	
	**Службени гласник РС, број 57/2014
	
	4. Регионални савет обавља следеће послове:
	1) јавно промовише циљеве регионалног развоја и подстиче њихову реализацију на територији региона;
	2) даје мишљење на регионалну стратегију која се доноси за регион за који је основан регионални развојни савет;
	3) даје мишљење на програм финансирања развоја региона, за који је основан, који се финансира из средстава буџета Републике Србије;
	4) даје мишљења и предлоге на остале развојне документе на регионалном нивоу;
	5) формира радне групе на нивоу региона за одређена питања од значаја за регион;
	6) доноси Пословник о свом раду;
	7) подноси Влади и Националном савету једном годишње извештај о свом раду;
	8) обавља и друге послове, у складу са законом којим се уређује регионални развој.
	
	5. Регионални савет у свом раду може користити стручну помоћ која му се пружа у виду међународних пројеката, а ради проучавања појединих сложених питања из свог делокруга рада, може ангажовати стручне образовне институције и истакнуте стручњаке као чланове радних група.
	
	6. Регионални савет ради и одлучује на седницама. Седницама на којима се разматрају питања од посебног значаја за регион за који је основан Регионални савет присуствује председник Националног савета за регионални развој.
	Седнице регионалног савета одржавају се по потреби, а најмање једном у три месеца.
	Начин рада и одлучивања Регионалног савета и акти које доноси Регионални савет детаљније се уређују Пословником о раду.
	
	7. Административне и стручно-техничке послове за потребе Регионалног савета обавља акредитована регионална развојна агенција која има седиште у региону за који је основан Регионални савет, на основу овлашћења Регионалног савета.
	Послови из става 1. ове тачке односе се на: 
	1) послове у вези са сазивањем и припремом и одржавањем седница Регионалног савета;
	2) стручне послове у вези са припремањем мишљења, препорука, закључака и других аката Регионалног савета;
	3) чување и стављање на увид члановима Регионалног савета и стручне групе Регионалног савета мишљења, препорука, записника, закључака, извештаја и других аката Регионалног савета;
	4) вођење и чување архиве Регионалног савета;
	5) обављање и других послова по овлашћењу Регионалног савета.
	До избора акредитоване регионалне развојне агенције, послове из става 1. ове тачке обавља Национална агенција за регионални развој. 
	
	
	8. Председник и чланови Регионалног савета не примају накнаду за свој рад.
	
	9. Ова одлука ступа на снагу осмог дана од дана објављивања у „Службеном гласнику Републике Србије”.
	
	05 број 02-4096/2011
	У Београду, 30. јуна 2011. године
	Влада
	Председник,
	др Мирко Цветковић, с.р.

