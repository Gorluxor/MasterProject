


	
	Zakon

	


	
				На основу члана 142. став 1. Закона о водама („Службени гласник РС”, број 30/10) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08 и 16/11), 
				Влада доноси
				
				
				
				
				ОДЛУКУ
				о оснивању Националне конференције за воде
				
				"Службени гласник РС", број 55 од 27. јула 2011.
				
				
				1. Оснива се Национална конференција за воде (у даљем тексту: Национална конференција), ради обезбеђења утицаја јавности у управљању водама у Републици Србији.
				
				2. Послови Националне конференције су да прати реализацију Стратегије управљања водама на територији Републике Србије и плана управљања водама,учествује у јавној расправи у фази припреме плана управљања водама,прати реализацију плана управљања водама на водном подручју,даје предлоге за побољшање учешћа јавности у процесу планирања, доношења одлука и контроле њиховог спровођења, даје предлоге за едукацију јавности о значају воде, о потреби рационализације потрошње воде и заштите воде и улози водних објеката у обезбеђењу услуга.
				
				3. Национална конференција се састоји од представника јединица локалне самоуправе са сваког водног подручја, представника корисника вода и удружења грађана.
				
				4. Национална конференција има 14 чланова које именује Влада посебним решењем, на предлог министра надлежног за послове водопривреде.
				
				5. Стручне и административно техничке послове за потребе Националне конференције обављаће Министарство пољопривреде, трговине, шумарства и водопривреде – Републичка дирекција за воде.
				
				6. Ова одлука ступа на снагу осмог дана од дана објављивања у „Службеном гласнику Републике Србије”.
				
				
				05 број 02-5827/2011
				У Београду, 21. јула 2011. године
				Влада
				Први потпредседник Владе –
				заменик председника Владе,
				Ивица Дачић, с.р.
	

