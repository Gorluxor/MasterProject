





На основу члана 27. став 1. и члана 35. став 2. Закона о
планирању и уређењу простора и насеља („Службени гласник РС”, бр. 44/95, 23/96,
16/97 и 46/98),

Влада Републике Србије, доноси





ОДЛУКУ

О ИЗРАДИ ПРОСТОРНОГ ПЛАНА
ПОДРУЧЈА ИНФРАСТРУКТУРНОГ КОРИДОРА АУТОПУТА Е-75, ДЕОНИЦА БЕОГРАД – НИШ

„Службени
гласник РС”, број 55 од
26.
децембра 2000.





1.
Приступа се изради Просторног плана подручја инфраструктурног коридора аутопута
Е-75, деоница Беорад – Ниш (у даљем тексту: Просторни план).

2.
Циљ доношења Просторног плана је утврђивање дугорочне концепције, планских решења,
режима и услова коришћења, организације, уређења и заштите простора којима се обезбеђује
изградња, реконструкција и функционисање магистралних и регионалних инфраструктурних
система у коридору; рационално коришћење и очување пољопривредног земљишта, водних
и осталих природних ресурса; развој и функционисање активности, насеља, локалних
инфраструктурних система и објеката на подручју коридора; обезбеђење саобраћајне,
економске, социјалне и других облика интеграције подручја и шире зоне утицаја инфраструктурног
коридора; заштита и унапређење животне средине, природних и непокретних културних
добара.

3.
Подручје Просторног плана обухвата делове територија града Београда, општина Смедерево,
Велика Плана, Баточина, Лапово, Свилајнац, Јагодина, Ћуприја, Параћин, Ћићевац,
Ражањ, Алексинац и града Ниша, и то: на територији града Београда у општини Земун
делове катастарских општина Батајница, Добановци, Сурчин и Јаково, у општини Чукарица
делове катастарских општина Остружница, Велики Макиш, Железник и Сремчица, у општини
Раковица делове катастарских општина Кнежевац и Ресник, у општини Вождовац делове
катастарских општина Раковица Село, Бели Поток и Зуце, у општини Гроцка целе катастарске
општине Врчин, Заклопача, Гроцка, Бегаљица, Дражањ и делове катастарских општина
Лештане, Болеч, Ритопек и Винча, у општини Сопот целе катастарске општине Мала Иванча,
Мали Пожаревац, Поповић и Ђуринци, у општини Младеновац целе катастарске општине
Сенаја и Шепшин; на територији општине Смедерево целе катастарске општине Водањ,
Ландол, Другавац 1, Другавац 2, Биновац, Мало Орашје и делове катастарских општина
Враново, Мала Крсна, Скобаљ, Осипаоница, Лугавчина и Сараорци; на територији општине
Велика Плана целе катастарске општине Крцево, Велико Орашје, Велика Плана, Радовање,
Старо Село, Ново Село 1, Марковац и делове катастарских општина Лозовик и Милошевац;
на територији општине Баточина целе катастарске општине Баточина Варошица, Баточина
Село и Брзан; на територији општине Лапово целу катастарску општину Лапово; на територији
општине Свилајнац целе катастарске општине Радошин и Војска; на територији општине
Јагодина целе катастарске општине Милошево, Багрдан Село, Багрдан Варош, Рајкинац,
Дубока, Ланиште, Кочино Село, Рибаре, Ракитово, Кончарево, Мајур и Јагодина; на
територији општине Ћуприја целе катастарске општине Супска, Мијатовац, Остриковац
и Ћуприја; на територији општине Параћин целе катастарске општине Ванварош, Варош,
Главица, Мириловац, Текија, Стрижа, Лебина, Ратаре, Горње Видово 1, Горње Видово
2, Сикирица и Дреновац; на територији општине Ћићевац целе катастарске општине Појате,
Плочник и Ћићевац; на територији општине Ражањ целе катастарске општине Брачин,
Претрковац, Шетка, Мађере, Варош, Ражањ, Чубура, Послон, Липовац, Рујиште, Прасковче
и део катастарске општине Витошевац; на територији општине Алексинац целе катастарске
општине Јасење, Делиград, Вукашиновац, Брадарац, Суботинац, Рутевац, Ћићина, Краљево,
Бобовиште, Вакуп, Алексинац, Глоговица, Алексиначки Бујмир, Добрујевац, Моравац,
Прћиловица, Катун, Нозрина, Житковац, Моравски Бујмир, Тешица и Дражевац; на територији
града Ниша целе катастарске општине Доња Трнава, Горња Трнава, Берчинац, Доња Топоница,
Горња Топоница, Мезграја, Вртиште и део катастарске општине Трупале.

Подручје
Просторног плана дато је на графичком приказу, који је одштампан уз ову одлуку и
чини њен саставни део.

4.
Просторни план садржаће разраду на нивоу регулационог плана за поједине делове трасе,
функционалне и пратеће садржаје аутопута Е-75, деоница Београд – Ниш за које је
техничка документација урађена на нивоу идејног, односно главног пројекта.

5.
Концепција Просторног плана биће заснована на студијама и истраживањима, урбанистичкој
документацији и техничкој документацији урађеној на нивоу генералних и идејних пројеката
за магистралне инфраструктурне системе, комплексе и објекте и процени њиховог утицаја
на животну средину.

6.
Носилац израде Просторног плана је Министарство грађевина – Завод за просторно планирање
и урбанизам из Београда.

7.
Министарства, посебне организације, јавна предузећа и установе надлежне за послове
саобраћаја и веза, водопривреде, енергетике, урбанизма, заштите животне средине,
природе и споменика културе доставиће у року од тридесет дана од дана ступања на
снагу ове одлуке све расположиве податке, услове и документацију из делокруга свог
рада носиоцу израде Просторног плана.

8.
Рок за израду Просторног плана је годину дана од дана ступања на снагу ове одлуке.

9.
Средства за израду Просторног плана обезбедиће Министарство грађевина и Републичка
дирекција за путеве на основу уговора о изради Просторног плана подручја инфраструктурног
коридора аутопута Е-75, деоница Београда – Ниш број 350-01-853/2000-03 од 2. октобра
2000. године.

Средства
за разраду Просторног плана на нивоу регулационог плана обезбедиће инвеститори појединих
делова трасе, функционалних и пратећих садржаја аутопута Е-75, деоница Београд
– Ниш.

10.
Нацрт просторног плана биће изложен на јавни увид у трајању од 30 дана у зградама
Скупштине града Београда, скупштина општина Смедерево, Велика Плана, Баточина, Лапово,
Свилајнац, Јагодина, Ћуприја, Параћин, Ћићевац, Ражањ, Алексинац и Скупштине града
Ниша.

Истовремено
са јавним увидом спровешће се стручна расправа о Нацрту просторног плана са научним
институцијама, установама и јавним предузећима и другим заинтересованим предузећима,
друштвима и асоцијацијама са територија општина из претходног става.

11.
Ова одлука ступа на снагу осмог дана од дана објављивања у „Службеном гласнику Републике
Србије”.





05 број 350-4766/2000

У Београду, 26. децембра
2000. године

Влада Републике Србије



Потпредседник, 

др Небојша Човић, с.р. 



Председник,

Миломир Минић, с.р. 



Потпредседник,

проф. Спасоје Крунић, с.р.



