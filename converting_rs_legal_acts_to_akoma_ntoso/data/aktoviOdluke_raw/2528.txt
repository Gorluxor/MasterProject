


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – УС, 44/14 и 30/18 – др. закон),
			Влада доноси
			ОДЛУКУ 
			о образовању Радне групе за решавање имовинско-правних односа на непокретностима између правних субјеката који обављају пословне активности на комплексу Аеродрома „Никола Тесла” у Београду
			"Службени гласник РС", број 62 од 10. августа 
			2018.
			1. Образује се Радна група за решавање имовинско-правних односа на непокретностима између правних субјеката који обављају пословне активности на комплексу Аеродрома „Никола Тесла” у Београду (у даљем тексту: Радна група). 
			2. Задатак Радне групе је припрема извештаја о затеченом стању и предлогу опција, начина и метода решавања имовинско-правних односа на непокретностима, односно катастарским парцелама, на којима је у јавној књизи о евиденцији непокретности и правима на њима право својине или право коришћења уписано у корист „Аir Serbia” а.д. на дан 6. август 2018. године, између привредних субјеката који обављају пословне активности на комплексу Аеродрома „Никола Тесла” у Београду. 
			3. У Радну групу именују се:
			– за председника: 
			Александра Дамњановић, државни секретар у Министарству грађевинарства, саобраћаја и инфраструктуре;
			– за заменика председника: 
			Лука Томић, шеф Кабинета министра финансија;
			– за чланове:
			1) Нада Петковић Ристивојевић, заменик државног правобраниоца;
			2) Зоран Илић, помоћник министра грађевинарства, саобраћаја и инфраструктуре;
			3) Ненад Фуртула, Министарство унутрашњих послова;
			4) Снежана Вукотић, Републичка дирекција за имовину Републике Србије;
			5) Милош Бјелановић, Републички геодетски завод;
			6) Александра Станисављевић, Аеродром „Никола Тесла” а.д. Београд;
			7) Ана Калуђеровић, Аеродром „Никола Тесла” а.д. Београд;
			8) Милош Игњатовић, Аеродром „Никола Тесла” а.д. Београд; 
			9) Александар Пилиповић, „Air Serbia” а.д. Београд;
			10) Ђуро Кошевић, „Air Serbia” а.д. Београд;
			11) Јован Велковски, ЈАТ Техника д.о.о. Београд;
			12) Дејан Тушуп, ЈАТ Техника д.о.о. Београд. 
			4. За секретара Радне групе именује се Владан Дорић, Министарство грађевинарства, саобраћаја и инфраструктуре.
			5. Радна група може да тражи податке, документе и извештаје од органа државне управе, јавних предузећа и других организација, који су од значаја за извршење задатка из тачке 2. ове одлуке.
			6. Стручне и административо-техничке послове за потребе Радне групе обавља Министарство грађевинарства, саобраћаја и инфраструктуре.
			7. Радна група образује се за време које је потребно да се изврши задатак из тачке 2. ове одлуке.
			8. Радна група дужна је да по окончању задатка из тачке 2. ове одлуке поднесе Влади извештај о раду.
			9. Ова одлука ступа на снагу наредног дана од дана објављивања у „Службеном гласнику Републике Србије”. 
			05 број 02-7655/2018-1
			У Београду, 9. августа 2018. године
			Влада
			Председник,
			Ана Брнабић, с.р.
	

