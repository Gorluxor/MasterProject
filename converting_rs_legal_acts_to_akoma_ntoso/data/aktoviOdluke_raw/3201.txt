


	
	Zakon



	
			На основу члана 5. став 3. Закона о јавном дугу („Службени гласник РС”, бр. 61/05, 107/09, 78/11, 68/15 и 95/18), члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и члана 1. став 4. Уредбе о општим условима за емисију и продају дугорочних државних хартија од вредности на међународном финансијском тржишту („Службени гласник РС”, број 4/13),
			Влада доноси
			ОДЛУКУ
			о емисији дугорочних државних хартија од вредности на међународном финансијском тржишту
			"Службени гласник РС", број 79 од 7. новембра 
			2019.
			1. Република Србија емитује дугорочне државне хартије од вредности (у даљем тексту: обвезнице) деноминоване у еврима на међународном финансијском тржишту, кроз повећање обима (реотварање) емисије од 26. јуна 2019. године (ISIN: XS2015296465 и XS2015296549), емитоване на основу Одлуке о емисији дугорочних државних хартија од вредности на међународном финансијском тржишту 05 број 48-6156/2019-1 од 21. јуна 2019. године. Код реотварања већ постојеће емисије уз повећање обима емисије, обвезнице се издају у оригиналној валути (евро), купонска стопа и датум доспећа остају исти. 
			Обвезнице из става 1. ове тачке емитују се ради делимичног превременог откупа државних обвезница деноминованих у америчким доларима (ISIN: XS0893103852 и US817477AD48), које доспевају 2020. године, као и ради рефинансирања доспелих обавеза по основу јавног дуга.
			2. Обвезнице које се емитују на међународном финансијском тржишту на основу ове одлуке консолидују се и представљају јединствену серију са обвезницама које је Република Србија емитовала на међународном финансијском тржишту на основу Одлуке о емисији дугорочних државних хартија од вредности на међународном финансијском тржишту 05 број 48-6156/2019-1 од 21. јуна 2019. године.
			3. Основни елементи обвезница из тачке 1. ове одлуке су:
			Емитент:	Република Србија
			Износ емисије:	550.000.000 евра
			Деноминација:	100.000 евра, уз интегралну мултипликацију од по 1.000 евра
			Цена:	102,251 процента од номиналне вредности + обрачуната камата за период од и укључујући 26. јун 2019. године до датума салдирања 12. новембар 2019. године, искључујући тај датум
			Датум трговања:	5. новембар 2019. године
			Датум емитовања:	12. новембар 2019. године 
			Датум салдирања:	12. новембар 2019. године
			Датум доспећа:	26. јун 2029. године
			Купон:	1,500% годишње
			Стопа приноса:	1,250% годишње
			4. Обвезнице из тачке 3. ове одлуке емитују се у нематеријализованом облику и региструју код Deutsche Bank Luxembourg S.A. док се клиринг и салдирање врши код клириншких кућа – Euroclear SA/NV и Clearstream Banking S.A. у складу са чланом 28. став 1. Закона о јавном дугу.
			5. Обвезнице из тачке 3. ове одлуке гласе на име.
			6. Цена обвезница из тачке 3. ове одлуке утврђује се у форми купонских обвезница са годишњом исплатом купона. Датум доспећа купона је 26. јун, почевши од 26. јунa 2020. године. Уколико датум доспећа падне на нерадни дан, као датум доспећа рачуна се први наредни радни дан. 
			Цена код купонских обвезница се одређује на следећи начин:
			
				
					
				
			
			Легенда:
			P – цена у еврима
			n – број купонских периода 
			C – износ годишњег купона у еврима
			r – стопа приноса
			M – номинална вредност обвезнице у еврима
			t – купонски период у којем се врши трговање t = (1,...,10)
			7. Пренос власништва на обвезницама из тачке 3. ове одлуке врши се на дан уписа ових хартија од вредности на одговарајуће рачуне хартија од вредности који се воде код Deutsche Bank Luxembourg S.A, а по потреби пренос власништва може се вршити и након тога.
			8. Емитоване обвезнице се листирају на регулисаном тржишту Лондонске берзе, с обзиром на пријем обвезница на званични списак Агенције за финансијске услуге Уједињеног Краљевства и Лондонске берзе.
			9. Обвезнице из тачке 3. ове одлуке могу да буду откупљене и пре рока њиховог доспећа, ако о томе одлучи Влада на предлог министарства надлежног за послове финансија.
			10. Ова одлука ступа на снагу даном објављивања у „Службеном гласнику Републике Србије”.
			05 број 48-11155/2019-1
			У Београду, 7. новембра 2019. године
			Влада
			Први потпредседник Владе,
			Ивица Дачић, с.р.
	

