


	
	Zakon


	
				На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),
				Влада доноси 
				ОДЛУКУ 
				о образовању Координационог тела за праћењe изградње новог музеја „Никола Тесла” у Београду, са пратећим садржајима 
				"Службени гласник РС", број 49 од 22. маја 
				2017.
				1. Образује се Координационо тело за праћењe изградње новог музеја „Никола Тесла” у Београду, са пратећим садржајима (у даљем тексту: Координационо тело). 
				2. Задатак Координационог тела je подршка и детаљно праћење реализације пројекта изградње новог музеја „Никола Тесла” у Београду, са пратећим садржајима. 
				3. У Координационо тело именују се:
				– за председника: 
				проф. др Зорана З. Михајловић, потпредседник Владе и министар грађевинарства, саобраћаја и инфраструктуре;
				– за заменика председника:
				Владан Вукосављевић, министар културе и информисања;
				– за чланове:
				1) Бранислав Недимовић, министар пољопривреде и заштите животне средине;
				2) Младен Шарчевић, министар просвете, науке и технолошког развоја; 
				3) Александра Дамњановић, државни секретар у Министарству грађевинарства, саобраћаја и инфраструктуре;
				4) Горан Весић, градски менаџер града Београда;
				5) Милутин Фолић, главни урбаниста града Београда;
				6) Јован Воркапић, директор Републичке дирекције за имовину Републике Србије;
				7) Борко Драшковић, вршилац дужности директора Републичког геодетског завода;
				8) Даринка Ђуран, вршилац дужности помоћника министра грађевинарства, саобраћаја и инфраструктуре.
				4. Координационо тело подносиће извештај Влади најмање два пута месечно, а по потреби и чешће. 
				5. Административне и стручне послове за Координационо тело обављаће Министарство грађевинарства, саобраћаја и инфраструктуре.
				6. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 02-4656/2017
				У Београду, 19. маја 2017. године 
				Влада
				Председник,
				Александар Вучић, с.р.
	

