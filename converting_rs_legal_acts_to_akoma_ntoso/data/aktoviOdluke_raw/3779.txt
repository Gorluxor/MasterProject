










	Редакцијски пречишћен текст

	 

На основу члана 99.
тачка 4. Устава Савезне Републике Југославије, у вези са чланом 17. став 1.
Закона о контроли квалитета пољопривредних и прехрамбених производа у
спољнотрговинском промету (“Службени лист СРЈ”, бр. 12/95 и 28/96), Савезна
влада доноси
	
	 


ОДЛУКУ


о висини и начину плаћања накнаде за покриће трошкова контроле квалитета пољопривредних и прехрамбених производа и њихових прерађевина намењених увозу, односно извозу


"Службени лист СРЈ",
број 62 од 26. децембра 1997, 55 
од 6. новембра 1998.
	 


1. За покриће трошкова контроле квалитета
пољопривредних и прехрамбених производа и њихових прерађевина намењених увозу,
односно извозу (у даљем тексту: производи), извозник, односно увозник, плаћа
накнаду предвиђену овом одлуком. 


2. Висина накнаде из тачке 1. ове одлуке утврђује се
зависно од врсте, масе, начина транспорта производа, и износи: 


1) за вагонске, камионске, авионске и контејнерске
пошиљке до 20 тона – 150* динара, за сваку даљу тону, односно започету
тону, још по 4* динара; 


2) за бродске пошиљке до 100 тона – 180* динара,
а за сваку тону, односно започету тону, још по 2* динара; 


3) за денчане пошиљке до 5 колета – 60* динара,
а за свако даље колето, још по 4* динара. 


*Службени лист СРЈ, број 55/1998





3. Изузетно од одредбе тачке 2. ове одлуке, за коње за
клање и друге категорије коња, говеда за клање, укључујући телад и јунад, плаћа
се накнада од 40* динара по грлу. 


*Службени лист СРЈ, број 55/1998



4. Ако се контрола квалитета производа врши ноћу или
недељом или у дане државних празника, накнада из тач. 2. и 3. ове одлуке
увећава се за 100%. Сматра се да је контрола извршена ноћу ако је извршена у
времену од 19–06 часова. 


5. Ако увозник, односно извозник, не припреми
благовремено производе за преглед, а инспектор изађе на место прегледа у
одређено време, дужан је да на име изгубљеног времена инспектора плати износ од
50* динара по часу. 


*Службени лист СРЈ, број 55/1998




6. Накнаду из тач. 2, 3. и 4. ове одлуке, увозник,
односно извозник уплаћује приликом подношења захтева за контролу квалитета
производа. 


7. Даном ступања на снагу ове одлуке, престаје да важи
Одлука о висини и начину плаћања накнаде за покриће трошкова контроле квалитета
пољопривредних и прехрамбених производа и њихових прерађевина намењених увозу,
односно извозу („Службени лист СРЈ”, бр. 18/96). 


8. Ова одлука ступа на снагу осмог дана од дана
објављивања у „Службеном листу СРЈ”.


Савезна
влада


Е. п.
бр. 391 


20.
новембра 1997. године 


Београд


Председник,


др 
Радоје
Контић, 
с. р.



