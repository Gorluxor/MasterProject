





На основу члана 79. став 1.
Закона о социјалној заштити и обезбеђивању социјалне
сигурности грађана („Службени гласник Републике Србије”,
бр. 36/91, 79/91, 33/93, 53/93, 67/93, 46/94, 48/94 и 52/96),

Влада Републике
Србије доноси



ОДЛУКА
	о оснивању Геронтолошког центра у 
	Кикинди

„Службени
гласник РС”, број 21 од 11. јуна 1998.



Члан
1.

Оснива се
Геронтолошки центар у Кикинди.



Члан
2.

Геронтолошки центар
у Кикинди (у даљем тексту: Центар) обавља делатност обезбеђивања права на
смештај пензионера и старих лица.



Члан
3.

Средства за оснивање
и почетак рада Центра чини део средстава Центра за социјални рад у Кикинди,
које је користила организациона јединица Домско одељење за смештај пензионера и
старих лица, са билансним стањем на дан 30. јуна 1998. године.



Члан
4.

Центар почиње са
радом 1. јула 1998. године.



Члан
5.

До конституисања
управног одбора Влада Републике Србије образује привремени управни одбор који
има пет чланова.



Члан
6.

Привремени управни
одбор:

1) донеће статут
Центра;

2) донеће годишњи
програм рада Центра;

3) обављаће друге
послове из надлежности управног одбора.



Члан
7.

До именовања
директора Центра његове послове обављаће вршилац дужности директора Центра кога
ће именовати министар за рад, борачка и социјална питања.



Члан
8.

Корисници који су
смештени у Домско одељење за смештај пензионера и старих лица Центра за
социјални рад у Кикинди наставиће да остварују право на смештај у Центру.



Члан
9.

Даном почетка рада
Центар преузима запослене у Центру за социјални рад у Кикинди који су радили у
организационој јединици Домско одељење за смештај пензионера и старих лица.



Члан
10.

Ова одлука ступа на
снагу осмог дана од дана објављивања у „Службеном гласнику Републике Србије”.



05 број 022-1999/98

У Београду, 21. маја
1998. године

Влада Републике
Србије

Потпредседник,

Драгомир Томић, с.
р.



