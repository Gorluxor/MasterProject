


	
	Zakon

	


	
				На основу члана 6. став 4. Закона о проценитељима вредности непокретности („Службени гласник РС”, број 108/16) и члана 18. став 1. тачка 3. Закона о Народној банци Србије („Службени гласник РС”, бр. 72/03, 55/04, 85/25 – др. закон, 44/10, 76/12, 106/12, 14/15 и 40/15 – одлука УС), 
				Гувернер Народне банке Србије доноси 
				ОДЛУКУ
				о садржају, роковима и начину достављања извештаја о проценама вредности непокретности које су предмет хипотеке и кредитима обезбеђеним хипотеком
				"Службени гласник РС", број 55 од 2. јуна 
				2017.
				1. Овом одлуком уређују се садржај, рокови и начин достављања Народној банци Србије извештаја с подацима о проценама вредности непокретности које су предмет хипотеке и кредитима обезбеђеним хипотеком, као и услови и начин увида у базу тих података коју води Народна банка Србије (у даљем тексту: база података о проценама вредности непокретности).
				2. Банка са седиштем у Републици Србији која има дозволу за рад Народне банке Србије (у даљем тексту: банка) је дужна да за сваки новоодобрени кредит обезбеђен хипотеком Народној банци Србије достави податке у вези с проценом вредности непокретности која је предмет хипотеке и о том кредиту, на обрасцу Извештај с подацима о проценама вредности непокретности које су предмет хипотеке и о кредитимa обезбеђеним хипотеком, који је одштампан уз ову одлуку и њен је саставни део.
				Банка је дужна да на обрасцу из става 1. ове тачке Народној банци Србије достави и податке у вези с проценом вредности непокретности по основу раније одобрених кредита обезбеђених хипотеком а за које је у претходном месецу банци достављена поновна процена вредности непокретности, као и податке о кредитима обезбеђеним тим непокретностима.
				Банка је дужна да податке из ст. 1. и 2. ове тачке достави најкасније до 20. у текућем месецу за новоодобрене кредите по основу којих су средства исплаћена у претходном месецу, односно за раније одобрене кредите за које је у претходном месецу достављена поновна процена вредности непокретности.
				3. Народна банка Србије уређује упутством начин на који банка Народној банци Србије електронски доставља податке о проценама вредности непокретности које су предмет хипотеке и о кредитима обезбеђеним хипотеком.
				Банка је дужна да податке из става 1. ове тачке прикаже тачно и потпуно, у складу с прописима.
				4. На захтев упућен Народној банци Србије, банке могу остваривати увид у податке о проценама вредности непокретности из базe података о проценама вредности непокретности.
				На захтев упућен Народној банци Србије, лиценцирани проценитељи могу остваривати увид у податке о проценама вредности непокретности из базe података о проценама вредности непокретности.
				Уз захтев из става 2. ове тачке, лиценцирани проценитељ Народној банци Србије доставља следеће податке: име и презиме, адресу пребивалишта, број и датум издавања лиценце, копију решења којим му је издата/обновљена лиценца, доказ о чланству у Акредитованом удружењу, као и имејл адресу.
				Увид из ст. 1. и 2. ове тачке се остварује електронским путем. 
				5. Банке су дужне да Народној банци Србије први пут доставе податке у складу са овом одлуком до 20. јуна 2017. године, и то за новоодобрене кредите по основу којих су средства исплаћена у мају 2017. године, односно за раније одобрене кредите за које је у мају 2017. године достављена поновна процена вредности непокретности.
				6. Даном ступања на снагу ове одлуке престаје да важи Одлука о достављању података о проценама вредности непокретности које су предмет хипотеке и о кредитима обезбеђеним хипотеком („Службени гласник РС”, број 93/15).
				7. Ова одлука објављује се у „Службеном гласнику Републике Србије” и ступа на снагу 5. јуна 2017. године. 
				О. број 1
				У Београду, 31. маја 2017. године
				Гувернер
				Народне банке Србије,
				др Јоргованка Табаковић, с.р.
				
				Прилози
				ИЗВЕШТАЈ
				С ПОДАЦИМА О ПРОЦЕНАМА ВРЕДНОСТИ НЕПОКРЕТНОСТИ КОЈЕ СУ ПРЕДМЕТ ХИПОТЕКЕ И О КРЕДИТИМA ОБЕЗБЕЂЕНИМ ХИПОТЕКОМ 
				
					
						
							
								Опис
							
							
								Податак
							
						
						
							
								1.
							
							
								Подаци о кредиту
							
							
								
							
						
						
							
								1.1.
							
							
								Операција
							
							
								
							
						
						
							
								1.2.
							
							
								Кредит исплаћен једнократно или у оквиру кредитне линије, односно вишекратне исплате кредита
							
							
								
							
						
						
							
								1.3.
							
							
								Идентификациони број кредита/кредитне линије 
							
							
								
							
						
						
							
								1.4.
							
							
								Идентификациони број кредита/редни број исплате
							
							
								
							
						
						
							
								1.5.
							
							
								Рачун на коме се кредит води
							
							
								
							
						
						
							
								1.6.
							
							
								Вредност кредита у тренутку његове исплате
							
							
								
							
						
						
							
								1.7.
							
							
								Валута кредита 
							
							
								
							
						
						
							
								1.8.
							
							
								Датум исплате кредита
							
							
								
							
						
						
							
								1.9.
							
							
								Датум доспећа последње рате кредита
							
							
								
							
						
						
							
								1.10.
							
							
								Отплата кредита у односу на доходак, према интерној методологији банке при одобравању стамбеног кредита
							
							
								
							
						
						
							
								1.11.
							
							
								Додатне напомене у вези с кредитом
							
							
								
							
						
						
							
								1.12.
							
							
								Укупан број непокретности које су предмет обезбеђења кредита из извештаја
							
							
								
							
						
						
							
								1.13.
							
							
								Укупна вредност свих непокретности које су предмет обезбеђења кредита
							
							
								
							
						
						
							
								1.14.
							
							
								Валута у којој је исказана укупна вредност свих непокретности које су предмет обезбеђења кредита 
							
							
								
							
						
						
							
								2.
							
							
								Подаци о непокретности
							
							
								
							
						
						
							
								2.1.
							
							
								Врста извештавања
							
							
								
							
						
						
							
								2.2.
							
							
								Врста непокретности
							
							
								
							
						
						
							
								2.3.
							
							
								Опис пословне намене комерцијалне непокретности
							
							
								
							
						
						
							
								2.4.
							
							
								Шифра места
							
							
								
							
						
						
							
								2.5.
							
							
								Назив улице
							
							
								
							
						
						
							
								2.6.
							
							
								Катастарска општина
							
							
								
							
						
						
							
								2.7.
							
							
								Број листа непокретности
							
							
								
							
						
						
							
								2.8.
							
							
								Број катастарске парцеле
							
							
								
							
						
						
							
								2.9.
							
							
								Подброј катастарске парцеле
							
							
								
							
						
						
							
								2.10.
							
							
								Број објекта на парцели
							
							
								
							
						
						
							
								2.11.
							
							
								Број посебног дела објекта на парцели
							
							
								
							
						
						
							
								2.12.
							
							
								Матични број правног лица власника комерцијалне непокретности 
							
							
								
							
						
						
							
								2.13.
							
							
								Број етажа непокретности 
							
							
								
							
						
						
							
								2.14.
							
							
								Опис структуре непокретности 
							
							
								
							
						
						
							
								2.15.
							
							
								Број етаже на којој се стан налази
							
							
								
							
						
						
							
								2.16.
							
							
								Површина непокретности 
							
							
								
							
						
						
							
								2.17.
							
							
								Опис површине непокретности 
							
							
								
							
						
						
							
								2.18.
							
							
								Површина парцеле 
							
							
								
							
						
						
							
								2.19.
							
							
								Број соба
							
							
								
							
						
						
							
								2.20.
							
							
								Година изградње непокретности 
							
							
								
							
						
						
							
								2.21.
							
							
								Година последње адаптације
							
							
								
							
						
						
							
								2.22.
							
							
								Грејање
							
							
								
							
						
						
							
								2.23.
							
							
								Гаража/гаражно место/паркинг место
							
							
								
							
						
						
							
								2.24.
							
							
								Површина гараже/гаражног места/паркинг места
							
							
								
							
						
						
							
								2.25.
							
							
								Уписаност непокретности у Катастар непокретности
							
							
								
							
						
						
							
								2.26.
							
							
								Додатне напомене у вези с непокретношћу
							
							
								
							
						
						
							
								2.27.
							
							
								Датум процене
							
							
								
							
						
						
							
								2.28.
							
							
								Процењена тржишна вредност непокретности у валути
							
							
								
							
						
						
							
								2.29.
							
							
								Валута процене
							
							
								
							
						
						
							
								2.30.
							
							
								Метод процене вредности непокретности
							
							
								
							
						
						
							
								2.31.
							
							
								Уговорена цена у валути
							
							
								
							
						
						
							
								2.32.
							
							
								Валута уговорене цене
							
							
								
							
						
						
							
								2.33.
							
							
								Вредност колатерала у валути
							
							
								
							
						
						
							
								2.34.
							
							
								Валута колатерала
							
							
								
							
						
						
							
								2.35.
							
							
								Име и презиме проценитеља
							
							
								
							
						
						
							
								2.36.
							
							
								Број решења/лиценце проценитеља
							
							
								
							
						
						
							
								2.37.
							
							
								Назив правног лица (проценитељске куће)
							
							
								
							
						
						
							
								2.38.
							
							
								Матични број правног лица (проценитељске куће)
							
							
								
							
						
					
				
	

