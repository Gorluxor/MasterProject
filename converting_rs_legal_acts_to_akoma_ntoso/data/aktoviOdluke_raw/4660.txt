





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси 

ОДЛУКУ 

О УТВРЂИВАЊУ ВИЛЕ
ОЛГЕ МОС У БЕОГРАДУ ЗА СПОМЕНИК КУЛТУРЕ

„Службени гласник
РС”, број 32 од 7.06.2001.





Тачка 1. 

Вила
Олге Мос у Београду утврђује се за споменик културе.

Тачка 2. 

Вила
Олге Мос у Београду (у даЉем тексту: споменик културе) налази се на територији
града Београда, општина Савски венац, Улица Толстојева број 29, у друштвеној
својини, на катастарској парцели број 20329/3, КО Савски венац. 

Споменик
културе је вила подигнута 1938. године по пројекту архитекте Светомира Лазића
за госпођу Олгу Мос. Репрезентативна, слободностојећа кућа, са подрумом,
приземЉем и спратом, изграђена је на начелима модернизма, у маниру који је био
владајући у четвртој деценији XX века. У просторној организацији главно место
заузима централни хол, који запрема висине приземЉа и спрата. Осим што
обезбеђује визуелну и физичку везу међу етажама, он се наметнуо и као вертикална
доминанта. Хоризонталну доминанту чини цилиндрични испуст радног кабинета. 

Изузетно
жив однос између хоризонтала и вертикала, равних површина и отвора и посебно
акцентоване цилиндричне форме, чини овај споменик културе изузетним остварењем
модернистичке архитектуре. Осим по својој архитектонској вредности, значајан је
и као ауторско остварење архитекте Светомира Лазића. 

Тачка 3. 

Заштићена
околина споменика културе обухвата катастарску парцелу број 20329/3, КО Савски
венац, у друштвеној својини и део простора наспрам катастарске парцеле број
20329/3 КО Савски венац до осе Толстојеве улице, у државној својини.

Тачка 4. 

Утврђују
се следеће мере заштите споменика културе:

1)
очување изгледа, хоризонталног и вертикалног габарита, конструктивних и
декоративних елемената архитектуре, оригиналних материјала и функционалних
карактеристика; 

2)
ажурно праћење стања и одржавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана доградње, преградње, надградње и затварања кровне терасе; 

4)
забрана промене намене споменика културе;

5)
уређење дворишта, обнавЉање и одржавање вегетације;

6)
одржавање уличне ограде.

Тачка 5. 

Утврђују
се следеће мере заштите заштићене околине споменика културе:

1)
забрана градње или поставЉања објеката трајног или привременог карактера, који
својом наменом, габаритом, волуменом и обликом могу угрозити или деградирати
споменик културе и његову заштићену околину;

2)
забрана градње објеката који нису у функцији споменика културе;

3)
забрана промене намене или начина коришћења заштићене околине споменика
културе;

4)
урбанистичко и комунално уређење, хортикултурно опремање и одржавање простора
заштићене околине споменика.

Тачка 6. 

Ову одлуку објавити
у „Службеном гласнику Републике Србије”.





05
број 633-1788/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



