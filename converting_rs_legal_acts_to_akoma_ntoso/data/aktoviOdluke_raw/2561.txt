


	
	Zakon

	


	
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ
				о образовању Радне група за решавање неизмирених потраживања Министарства одбране и ЈП „Југоимпорт – СДПР” према Савезној Демократској Републици Етиопији, Републици Судан и предузећу „Техноимпорт” – Република Куба
				"Службени гласник РС", број 81 од 31. 
				августа 2017.
				1. Образује се Радна група за решавање неизмирених потраживања Министарства одбране и ЈП „Југоимпорт – СДПР” према Савезној Демократској Републици Етиопији, Републици Судан и предузећу „Техноимпорт” – Република Куба (у даљем тексту: Радна група).
				2. Задатак Радне групе је да изврши анализу неизмирених потраживања која има Министарство одбране и ЈП „Југоимпорт – СДПР” према Савезној Демократској Републици Етиопији, Републици Судан и предузећу „Техноимпорт” – Република Куба, а која су настала у периоду од 1980. године по основу закључених купопродајних уговора о испоруци наоружања и војне опреме, преговара са дужницима и предложи решења у вези са предметним потраживањима.
				3. Радну групу чине представници Министарства одбране, Министарства финансија, Министарства спољних послова, Министарства трговине, туризма и телекомуникација и ЈП „Југоимпорт – СДПР”.
				4. Председника, заменика и чланове Радне групе именује Влада, посебним решењем.
				5. Радна група може тражити податке, документа и извештаје од надлежних органа и ЈП „Југоимпорт – СДПР” у вези са извршавањем задатака из тачке 2. ове одлуке.
				6. Радна група се састаје по потреби, а најмање једном месечно.
				7. Састанцима Радне групе могу, по позиву, присуствовати и представници других органа државне управе и служби Владе који нису чланови Радне групе, као и други стручњаци.
				8. Стручне и административне послове за потребе Радне групе обавља Министарство одбране.
				9. Радна група подноси извештаје надлежном одбору најмање сваких 60 дана, а Влади најмање сваких 90 дана.
				10. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-8124/2017
				У Београду, 25. августа 2017. године
				Влада
				Председник,
				Ана Брнабић, с.р.
	

