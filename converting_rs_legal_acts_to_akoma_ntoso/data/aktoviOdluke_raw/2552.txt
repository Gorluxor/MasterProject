


	
	Zakon

	


	
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ
				о образовању Радне групе за реализацију пројекта „Изградња аутопута Ниш–Мердаре (I фаза: Ниш–Плочник)”
				"Службени гласник РС", број 96 од 27. 
				октобра 2017.
				1. Образује се Радна група за реализацију пројекта „Изградња аутопута Ниш–Мердаре (I фаза: Ниш–Плочник)” (у даљем тексту: Радна група).
				2. Задатак Радне групе је сарадња са Европском инвестиционом банком и другим међународним финансијским институцијама, ради реализације пројекта „Изградња аутопута Ниш–Мердаре (I фаза: Ниш–Плочник)”, а посебно ради дефинисања прихватљивих облика финансирања изградње тог аутопута.
				3. У Радну групу именују се:
				– за председника:
				проф. др Зорана Михајловић, потпредседник Владе и министар грађевинарства, саобраћаја и инфраструктуре;
				– за заменике председника:
				1) Миодраг Поледица, државни секретар у Министарству грађевинарства, саобраћаја и инфраструктуре; 
				2) Зоран Лакићевић, државни секретар у Министарству грађевинарства, саобраћаја и инфраструктуре;
				– за чланове:
				1) Саша Стојановић, вршилац дужности помоћника министра грађевинарства, саобраћаја и инфраструктуре;
				2) Татјана Јовановић, помоћник министра грађевинарства, саобраћаја и инфраструктуре;
				3) Мирјана Јовановић, руководилац групe, Министарство грађевинарства, саобраћаја и инфраструктуре;
				4) Јасмина Радоњић, самостални саветник, Министарство грађевинарства, саобраћаја и инфраструктуре;
				5) Александра Бенковић, Kабинет потпредседника Владе и министра грађевинарства, саобраћаја и инфраструктуре;
				6) Лазар Лекић, Кабинет потпредседника Владе и министра грађевинарства, саобраћаја и инфраструктуре;
				7) Бранко Дрчелић, вршилац дужности директора Управе за јавни дуг, Министарство финансија;
				8) Драгана Дејановић, самостални саветник, Управа за јавни дуг, Министарство финансија;
				9) Славољуб Тубић, помоћник генералног директора, Јавно предузеће „Путеви Србије”;
				10) Биљана Вуксановић, директор Сектора за стратегију, пројектовање и развој, Јавно предузеће „Путеви Србије”;
				11) Зоран Бабић, вршилац дужности директора „Коридори Србије” д.о.о.
				4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
				5. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 02-10432/2017
				У Београду, 26. октобра 2017. године
				Влада
				Председник,
				Ана Брнабић, с.р.
	

