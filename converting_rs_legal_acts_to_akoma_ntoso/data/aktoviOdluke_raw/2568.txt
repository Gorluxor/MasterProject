


	
	Zakon


	
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о образовању Међуресорне радне групе за спровођење и праћење спровођења Програма реформи политике запошљавања и социјалне политике у процесу приступања Републике Србије Европској унији
				"Службени гласник РС", број 43 од 5. маја 
				2017.
				1. Образује се Међуресорна радна група за спровођење и праћење спровођења Програма реформи политике запошљавања и социјалне политике у процесу приступања Републике Србије Европској унији (у даљем тексту: Међуресорна радна група)
				2. Задаци Међуресорне радне групе су:
				(1) да у сарадњи са надлежним министарствима прати спровођење Програма реформи политике запошљавања и социјалне политике у процесу приступања Републике Србије Европској унији, који је усвојила Влада 31. маја 2016. године;
				(2) да успостави механизме за праћење и извештавање о примени и да предлaжe основе за статистичко праћење реализације циљева;
				(3) да даје предлоге за измене и да припреми измене Програма реформи политике запошљавања и социјалне политике у процесу приступања Републике Србије Европској унији ради усклађивања стратешких циљева политике запошљавања и социјалне политике са стратешким циљевима политике ЕУ у наведеним областима, у процесу вођења преговора о приступању ЕУ.
				3. У Међуресорну радну групу именују се:
				1) за председника:
				др Ненад Иванишевић, државни секретар у Министарству за рад, запошљавање борачка и социјална питања;
				 2) за заменика председника:
				Зоран Лазић, помоћник министра за рад, запошљавање борачка и социјална питања;
				3) за чланове:
				(1) Ненад Мијаиловић, државни секретар у Министарству финансија; 
				(2) Иван Бошњак, државни секретар у Министарству државне управе и локалне самоуправе;
				(3) Владимир Поповић, државни секретар у Министарству просвете, науке и технолошког развоја;
				(4) др Весна Књегињић, помоћник министра здравља;
				(5) Предраг Петровић, директор Републичког завода за социјалну заштиту;
				(6) Радоје Савићевић, секретар Министарства привреде;
				(7) Зорица Никодијевић, секретар Министарства омладине и спорта;
				(8) Иван Секуловић, менаџер Тима за социјално укључивање и смањење сиромаштва;
				(9) Јеленa Миловановић, заменик менаџера Тима за социјално укључивање и смањење сиромаштва;
				(10) Драгана Радојичић Филковић, шеф Одсека за економска и социјална питања и припрему предлога аката у процесу усклађивања прописа у Канцеларији за европске интеграције;
				(11) Стефана Лилић, начелник Одељења за планирање и програмирање средстава ЕУ и развојне помоћи у области изградње институција и друштвеног развоја у Канцеларији за европске интеграције;
				(12) Светлана Аксентијевић, виши саветник у Одељењу за екoномске анализе Републичког секретаријата за јавне политике;
				(13) Милена Бановић, шеф Одсека за планирање и стварање подстицајног окружења за развој цивилног друштва у Канцеларији за сарадњу са цивилним друштвом; 
				(14) Јасмина Танасић, шеф Одељења за друштвене делатности, секретар Одбора за здравље и социјалну политику, из Сталне конференције градова и општина;
				(15) Ивана Максић, саветник за социјалну заштиту и инклузију Рома у Сталној конференцији градова и општина; 
				(16) Драгана Савић, руководилац Групе за међународну сарадњу и европске интеграције у Министарству за рад, запошљавање, борачка и социјална питања;
				(17) Татјана Пријић, руководилац Групе за заштиту особа са инвалидитетом у Министарству за рад, запошљавање, борачка и социјална питања;
				(18) Силвија Радиновић, руководилац Групе за политике запошљавања и праћење европске стратегије у Министарству за рад, запошљавање, борачка и социјална питања.
				4. У раду Међуресорске радне групе, ради давања стручних мишљења и предлога у вези са појединим питањима у оквиру спровођења, праћења спровођења измена Програма реформи политике запошљавања и социјалне политике у Републици Србији, могу учествовати и представници других органа, организација, репрезентативних удружења синдиката и послодаваца, цивилног сектора, као и стручњаци из различитих области.
				5. Стручну и административно-техничку потпору Међуресорној радној групи пружа Министарство за рад, запошљавање, борачка и социјална питања. 
				6. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-02-4036/2017-1
				У Београду, 4. маја 2017. године
				Влада
				Председник,
				Александар Вучић, с.р.
	

