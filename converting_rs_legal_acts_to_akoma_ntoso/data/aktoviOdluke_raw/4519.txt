


	
	Zakon


	
			На основу члана 90. стaв 1. и члана 107. Закона о основама система образовања и васпитања („Службени гласник РС”, бр. 88/17 и 27/18 – др. закон), члана 4. и члана 27. стaв 2. Закона о јавним службама („Службени гласник РС”, бр. 42/91, 71/94, 79/05 – др. закон и 83/14 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о оснивању Куршумлијско-подујевске економско-техничке школе у Куршумлији и укидању Економске школе у Куршумлији и Техничке школе „Ђура Ђаковић” у Подујеву која обавља делатност ван седишта у Куршумлији
			"Службени гласник РС", број 62 од 10. августа 
			2018.
			1. Оснива се Куршумлијско-подујевска економско-техничка школа у Куршумлији (у даљем тексту: Школа) за обављање делатности у области  средњег стручног образовања и васпитања.
			2. Укида се Економска школа са седиштем у Куршумлији, улица Карађорђева број 2 и Техничка школа „Ђура Ђаковић” у Подујеву која обавља делатност ван седишта у Куршумлији, улица Топличка број 18 (у даљем тексту: укинуте школе) са даном 31. август 2018. године.
			3. Школа ће пословати под називом: Куршумлијско-подујевска економско-техничка школа.
			Седиште Школе је у Куршумлији, улица Карађорђева број 2.
			4. На оснивање, организацију и рад Школе примењују се прописи о јавним службама и средњeм образовању и васпитању.
			5. Средства за почетак рада и обављање делатности Школе обезбеђују се у складу са законом.
			6. Школа остварује планове и програме наставе и учења општег и стручног образовања и васпитања у трогодишњем и четворогодишњем трајању за следећа подручја рада: Економија, право и администрација, Трговина, угоститељство и туризам, Машинство и обрада метала и Електротехника.
			План и програм наставе и учења остварује се на српском језику.
			7. До именовања Школског одбора у складу са законом, Школом ће управљати Привремени школски одбор, у саставу:
			1) Душан Миљановић;
			2) Живомир Обрадовић;
			3) Мирјана Јовић;
			4) Биљана Савић;
			5) Миломирка Петровић.
			8. Привремени школски одбор:
			1) донеће статут Школе до 1. септембра 2018. године;
			2) донеће годишњи програм рада Школе;
			3) обављаће друге послове из надлежности Школског одбора утврђене законом.
			Привремени школски одбор престаје са радом када се именује Школски одбор у складу са законом.
			9. До именовања директора Школе, његове послове ће обављати и вршити његова овлашћења Ратомир Пантовић, као вршилац дужности директора Школе.
			10. Општи акти Школе донеће се у року од 30 дана од дана доношења статута Школе.
			11. Ученици уписани у укинуте школе имају право да заврше започети разред у укинутим школама закључно са 31. августом 2018. године, и да наставе школовање у Школи, од 1. септембра 2018. године.
			12. Школа је дужна да преузме матичне књиге и другу евиденцију укинутих школа.
			13. Укинуте школе су дужне да предају матичне књиге и другу евиденцију Школи, закључно са 31. августом 2018. године.
			14. Запослене у укинутим школама преузима Школа.
			15. Имовину, права и обавезе по основу дужничко-поверилачких односа од укинутих школа преузима Школа.
			16. Укинуте школе ће усвојити завршни рачун са стањем на дан 31. август 2018. године.
			17. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 022-7673/2018
			У Београду, 9. августа 2018. године
			Влада
			Председник,
			Ана Брнабић, с.р.
	

