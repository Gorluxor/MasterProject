


	
	Zakon


	
			
			
			
			Редакцијски пречишћен текст
			
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Радне групе за сарадњу са Организацијом за европску безбедност и сарадњу и Канцеларијом за демократске институције и људска права у координацији и праћењу спровођења примене препорука за унапређење изборног процеса
			"Службени гласник РС", бр. 62 од 30. августа 
			2019, 65 од 13. септембра 2019.
			1. Образује се Радна група за сарадњу са Организацијом за европску безбедност и сарадњу (ОЕБС) и Канцеларијом за демократске институције и људска права (КДИЉП) у координацији и праћењу спровођења примене препорука за унапређење изборног процеса.
			2. Задатак Радне групе је да у сарадњи са ОЕБС и КДИЉП координира и прати спровођење препорука из извештаја мисија ОЕБС/КДИЉП о процени избора.
			3. У Радну групу се именују:
			– за председника:
			др Небојша Стефановић, потпредседник Владе и министар унутрашњих послова,
			– за заменика председника:
			проф. др Дејан Ђурђевић, директор Републичког секретаријата за законодавство,
			– за чланове:
			1) Милош Поповић, шеф Кабинета председника Владе,
			1а) Никола 
			Ерић, саветник у Кабинету председника Владе,
			2) Тамара Стојчевић, заменик Генералног секретара Владе,
			2а) Петар 
			Јањић, помоћник Генералног секретара Владе,
			3) Вељко Одаловић, генерални секретар Министарства спољних послова,
			4) Катарина Томашевић, шеф Кабинета потпредседника Владе и министра унутрашњих послова,
			5) Марина Дражић, помоћник министра државнe управe и локалнe самоуправe,
			6) Југослав Милачић, саветник министра за европске интеграције,
			7) Дејан Царевић, директор Управе за извршење кривичних санкција,
			8) др Ранка Вујовић, помоћник директора Републичког секретаријата за законодавство,
			9) Зорица Вукмировић, Министарство унутрашњих послова,
			10) Татјана Ђукановић, АП Војводина,
			11) Сандра Пантелић, град Београд,
			12) Наташа Живковић, град Београд.
			– за секретара:
			Мирко Шуковић, Министарство унутрашњих послова,
			– за заменика секретара:
			Тамара Босиљ, Генерални секретаријат Владе.
			*Службени 
			гласник РС, број 65/2019
			4. Радна група ће активно сарађивати са представницима свих надлежних органа и организација, као и са представницима међународних институција и тела која у оквиру различитих пројеката учествују у процесу унапређења изборног процеса.
			5. Радна група може од органа државне управе да тражи достављање података, докумената и извештаја који су од значаја за обављање задатака Радне групе.
			6. Радна група је дужна да једном у шест месеци припрема извештаје за надлежни одбор, односно Владу, закључно са даном окончања рада заједничке групе.
			7. Стручне и административно-техничке послове за потребе Радне групе обављаће Генерални секретаријат Владе.
			7а. Накнада 
			нужних и оправданих трошкова везаних за рад Радне групе вршиће се из 
			средстава опредељених за рад Генералног секретаријата Владе.
			*Службени 
			гласник РС, број 65/2019
			8. Рок за извршење задатака Радне групе је 31. децембар 2021. године, односно док траје спровођење примене препорука за унапређење изборног процеса.
			9. За рад у Радној групи председнику, заменику председника и члановима не исплаћује се накнада.
			10. Ова одлука ступа на снагу осмог дана од дана објављивања у „Службеном гласнику Републике Србије”.
			
			05 број 02-8639/2019
			У Београду, 29. августа 2019. године
			Влада
			Председник,
			Ана Брнабић, с.р.
	

