


	
	Zakon


	
			Редакцијски пречишћен текст
			
			
			На основу члана 28. став 1. Закона о Влади („Службени гласник РС”, бр. 55/05, 71/05 ‒ исправка, 101/07, 65/08, 16/11, 68/12 ‒ УС, 72/12, 74/12 – УС, 7/14 и 44/14), 
			Председник Владе доноси
			ОДЛУКУ
			о оснивању Савета за креативне индустрије
			"Службени гласник РС", бр. 23 од 23. марта 2018, 
			25 од 30. марта 2018, 52 од 6. јула 2018.
			1. Овом одлуком оснива се Савет за креативне индустрије председника Владе (у даљем тексту: Савет), у следећем саставу:
			– Лазар Џамић,
			– Биљана Србљановић,
			– Тијана Палковљевић Бугарски,
			– представник Егзит фондације,
			– Јасна Димитријевић,
			– Марко 
			Раденковић,
			– представник Мокрин хауса,
			– представник Старт ИТ,
			– Александра Лазар,
			– представник Српске филмске асоцијације,
			– Никола Божовић,
			– Вук Величковић,
			– Андреј Носов,
			– Славимир Стојановић,
			– Игор Тодоровић,
			– Милан Марковић, 
			– представник Београдске културне мреже, 
			и
			– Љиљана Рогач Мијатовић.
			*Службени гласник РС, број 25/2018
			**Службени гласник РС, број 52/2018
			2. Савет је савет председника Владе, основан за област развоја креативних индустрија у Републици Србији.
			3. Савет предлаже председнику Владе развојну политику у области креативних индустрија, даје му мишљења о предлозима осталих чланова Владе, припрема предлоге које председник Владе износи ради разматрања на седници Владе и по налогу председника Владе разматра остала питања у области за коју је основан.
			Савет разматра следећа питања:
			– предлоге јавних политика везаних за развој креативних индустрија у Републици Србији;
			– одређивање приоритетних циљева и активности органа државне управе и служби Владе који врше послове везане за креативне индустрије и и учествује у поступку праћења реализације приоритетних активности;
			– повезивање и сарадњу између центара креативних индустрија;
			– уподобљавање правног и финансијског система Републике Србије, како би се подстакао развој креативних индустрија; 
			– даје предлоге и мишљења о изменама прописа који се тичу креативних индустрија;
			– промовисање иновативности и креативности као основних елемената слике о Републици Србији унутар земље и ка међународној заједници;
			– подстицање комуникације и сарадње између сектора креативних индустрија и других грана привреде.
			4. Органи државне управе, службе Владе и радна тела Владе дужни су да сарађују са Саветом у питањима из области за коју је Савет основан.
			5. Савет може ангажовати стручна лица и образовати радне групе у сврху извршавања задатака из тачке 3. ове одлуке.
			6. За свој рад чланови Савета немају право на накнаду.
			7. Административно-техничке послове за потребе Савета обавља Кабинет председника Владе.
			8. Ова одлука ступа на снагу осмог дана од дана објављивања у „Службеном гласнику Републике Србије”.
			01 број 02-02-1/2018-01
			У Београду, 23. марта 2018. године
			Председник Владе,
			Ана Брнабић, с.р.
	

