


	
	Zakon


	
			
			
			Редакцијски пречишћен текст
			
			
			На основу члана 43. став 1. Закона о Влади ( „Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), члана 62. Закона о државној управи („Службени гласник РС”, бр. 79/05, 101/07, 95/10, 99/14, 30/18 – др. закон и 47/18) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13),
			Влада доноси
			ОДЛУКУ
			о образовању Кooрдинaциoнoг тeлa зa сузбиjaње сивe eкoнoмиje
			"Службени гласник РС", бр. 4 од 25. јануара 2019, 
			42 од 14. јуна 2019.
			1. Образује се Кooрдинaциoнo тeло зa сузбиjaње сивe eкoнoмиje (у даљем тексту: Координационо тело).
			2. Задатак Координационог тела је да координира рад органа државне управе и усмерава активности које се односе на припрему, ревизију и имплементацију Националног програма за сузбијање сиве економије, са пратећим акционим планом (у даљем тексту: Национални програм), као и извештавање о спроведеним активностима.
			3. У Координационо тело именују се:
			за председника:
			– Синиша Мали, министар финансија;
			за заменика председника:
			– Бранислав Недимовић, министар пољопривреде, шумарства и водопривреде;
			за чланове:
			1) проф. др Зорана Михајловић, потпредседник Владе и министар грађевинарства, саобраћаја и инфраструктуре,
			2) др Расим Љајић, потпредседник Владе и министар трговине, туризма и телекомуникација,
			3) Бранко Ружић, министар државне управе и локалне самоуправе,
			4) Зоран Ђорђевић, министар за рад, запошљавање, борачка и социјална питања,
			5) Нела Кубуровић, министар правде.
			За секретара Координационог тела именује се Ана Јовић, Министарство финансија.
			У раду Координационог тела могу да учествују, по позиву, стручњаци из различитих области, као и представници других органа, када се расправља о темама из њиховог делокруга.
			4. Координационо тело о свом раду извештава Владу на сваких 90 дана.
			Извештавање се врши и пружањем, односно достављањем потребних података и информација имплементационој групи Министарске групе 3 – „Пружање бољих јавних услуга” Координационог тела за припрему и праћење реализације Акционог плана за спровођење Програма Владе, које је образовано Одлуком о образовању Координационог тела за припрему и праћење реализације Акционог плана за спровођење Програма Владе („Службени гласник РС”, број 88/17).
			Извештавање у смислу става 2. ове тачке је задатак овлашћеног представника Министарства финансија, који је одређен овом одлуком.
			5. Образује се Стручна група Координационог тела зa сузбиjaње сивe eкoнoмиje (у даљем тексту: Стручна група), са задатком да припремa ревизију Националног програма и акционих планова, да прати и координира његово спровођење, као и да припрема извештаје Координационог тела из тачке 4. став 1. ове одлуке.
			6. У Стручну групу именују се:
			за координатора:
			– Драгана Илић, шеф јединице за конкурентност и дигитализацију, Национална алијанса за локални економски развој (у даљем тексту: НАЛЕД);
			за чланове:
			– Милош Поповић, шеф Кабинета председника Владе,
			– Радомир Илић, државни секретар у Министарству правде,
			– Зоран Касаловић, државни секретар у Министарству државне управе и локалне самоуправе,
			– Мирјана 
			Филиповић, државни секретар у Министарству рударства и енергетике,
			– Жељко Радошевић, државни секретар у 
			Министарству пољопривреде, шумарства и водопривреде,
			– Јованка 
			Атанацковић, помоћник министра грађевинарства, саобраћаја и 
			инфраструктуре,
			– Саша 
			Стојановић, вршилац дужности помоћника министра грађевинарства, 
			саобраћаја и инфраструктуре,
			– Бојана Тошић, вршилац дужности директора Републичког секретаријата за јавне политике,
			– доц. др Саша Трандафиловић, вршилац дужности помоћника министра за рад, запошљавање, борачка и социјална питања – Сектор за економско – финансијске послове,
			– Лидија Стојановић, помоћник министра трговине, туризма и телекомуникација и главни тржишни инспектор,
			– Драгана Марковић, директор Пореске управе,
			– Милош Томић, вршилац дужности директора Управе царина,
			– Владимир Ребић, директор полиције – Министарство унутрашњих послова,
			– др Миладин Ковачевић, директор Републичког завода за статистику,
			– Небојша Табаковић, главни саветник, помоћник начелника Одељења у Управи за супротстављањe тероризму и организованом криминалу у Безбедносно-информативној агенцији,
			– др Драган Демировић, вршилац дужности помоћника министра финансија, Сектор за фискални систем,
			– Нинослав Кекић, вршилац дужности помоћника директора Републичког секретаријата за јавне политике,
			– Душан Вучковић, помоћник министра привреде,
			– Марија Кујачић, Канцеларија за информационе технологије и електронску управу,
			– Никола Алтипамарков, члан Фискалног савета,
			– Јелена Бојовић, директор за регулаторну реформу, НАЛЕД,
			– Милица Стефановић, директор за комуникације и развој, НАЛЕД,
			– чланови Савеза за фер конкуренцију.
			У раду Стручне групе могу да учествују, по позиву, стручњаци из различитих области, као и представници других органа, када се расправља о темама из њиховог делокруга. 
			Смернице за рад Стручној групи даје Координационо тело.
			*Службени 
			гласник РС, број 42/2019
			7. Стручну и административно-техничку подршку раду Координационог тела пружа министарство надлежно за послове финансија.
			8. Стручну и административно-техничку подршку раду Стручне групе, пружају Републички секретаријат за јавне политике и НАЛЕД.
			9. За известиоца из става 2. тачке 4. ове одлуке одређује се др Драган Демировић, вршилац дужности помоћника министра финансија.
			10. Чланови Координационог тела и Стручне групе немају право на накнаду за рад у Координационом телу и Стручној групи.
			11. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-633/2019-1
			У Београду, 24. јануара 2019. године
			Влада
			Председник,
			Ана Брнабић, с.р.
	

