


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Радне групе у циљу припреме и израде Нацрта закона који ће на целовит начин регулисати питање финансијске помоћи и подршке српском становништву на територији АП Косово и Метохија
			"Службени гласник РС", број 86 од 9. новембра 
			2018.
			1. Образује се Радна група у циљу припреме и израде Нацрта закона који ће на целовит начин регулисати питање финансијске помоћи и подршке српском становништву на територији АП Косово и Метохија.
			2. Задатак Радне групе је да припреми и изради Нацрт закона који ће на целовит начин регулисати питање финансијске помоћи и подршке српском становништву на територији АП Косово и Метохија.
			3. Радна група ће задатак из тачке 2. ове одлуке извршити најкасније у року од једне године од дана доношења ове одлуке.
			4. У Радну групу именују се:
			1) за председника:
			 – Миљан Ранђеловић, в.д. помоћника директора Канцеларије за Косово и Метохију;
			2) за заменика председника:
			– Тамара Стојчевић, заменик Генералног секретара Владе;
			3) за чланове и заменике чланова:
			(1) Петар Петковић, в.д. помоћника директора Канцеларије за Косово и Метохију, члан;
			– Игор Поповић, руководилац Групе за правосуђе, људска права и имовинско-правна питања у Канцеларији за Косово и Метохију, заменик члана;
			(2) Јелена Танасковић, државни секретар у Министарству финансија, члан;
			– Дарко Комненић, в.д. помоћника министра финансија, заменик члана;
			(3) Бранимир Стојановић, државни секретар у Министарству привреде, члан;
			– Дамјан Ћупрић, руководилац Групе за европске интеграције у Министарству привреде, заменик члана;
			(4) Жељко Радошевић, државни секретар у Министарству пољопривреде, шумарства и водопривреде, члан;
			– Велимир Станојевић, државни секретар у Министарству пољопривреде, шумарства и водопривреде, заменик члана;
			(5) Бранислав Атанасковић, секретар Министарства заштите животне средине, члан;
			– Јасмина Јовић, в.д. помоћника министра заштите животне средине, заменик члана; 
			(6) Ђорђе Милић, помоћник министра грађевинарства, саобраћаја и инфраструктуре, члан;
			– Ивана Стефановић, виши саветник у Министарству грађевинарства, саобраћаја и инфраструктуре, заменик члана;
			(7) Мирјана Филиповић, државни секретар у Министарству рударства и енергетике, члан;
			– Милош Бањац, в.д. помоћника министра рударства и енергетике, заменик члана;
			(8) Радомир Илић, државни секретар у Министарству правде, члан;
			– Владимир Винш, самостални саветник у Министарству правде, заменик члана;
			(9) Бојан Стевић, државни секретар у Министарству државне управе и локалне самоуправе, члан;
			– Саша Могић, помоћник министра државне управе и локалне самоуправе, заменик члана;
			(10) Милосав Миличковић, државни секретар у Министарству унутрашњих послова, члан;
			– Жељко Веселиновић, помоћник министра унутрашњих послова, заменик члана;
			(11) Југослав Милачић, саветник министра за европске интеграције, члан;
			– Милутин Трнавац, начелник Одељења за политичке критеријуме и правду, слободу и безбедност у Министарству за европске интеграције, заменик члана;
			(12) др Марко Миленковић, државни секретар у Министарству просвете, науке и технолошког развоја, члан;
			– др Александар Пајић, посебни саветник, Министарство просвете, науке и технолошког развоја, заменик члана;
			(13) проф. др Берислав Векић, државни секретар у Министарству здравља, члан;
			– Слађана Ђукић, в.д. помоћника министра здравља, заменик члана;
			(14) Ненад Нерић, државни секретар у Министарству за рад, запошљавање, борачка и социјална питања, члан;
			– Милош Јанковић, в.д. помоћника министра за рад, запошљавање, борачка и социјална питања, заменик члана;
			(15) Предраг Перуничић, државни секретар у Министарству омладине и спорта, члан;
			– Жаклина Гостиљац Masella, руководилац Групе за управљање инфраструктурним пројектима у Министарству омладине и спорта, заменик члана;
			(16) Александар Гајовић, државни секретар у Министарству културе и информисања, члан;
			– Игор С. Јовичић, в.д. секретара Министарства културе и информисања, заменик члана;
			(17) Дарко Радојичић, помоћник директора Републичког секретаријата за законодавство, члан;
			– Гордана Матаија, помоћник директора Републичког секретаријата за законодавство, заменик члана;
			(18) Сандра Недељковић, в.д. заменика директора Канцеларије за управљање јавним улагањима, члан;
			– Виолета Сретеновић, Канцеларија за управљање јавним улагањима, заменик члана.
			5. За секретара Радне групе именује се Душица Николић, руководилац Групе за људске ресурсе и техничку подршку у Канцеларији за Косово и Метохију.
			6. У раду Радне групе могу учествовати и представници других органа и организација, као и друга стручна лица. 
			7. Радна група у свом раду сходно примењује одредбе Пословника Владе. 
			8. Председник, заменик председника, чланови и заменици чланова, секретар Радне групе, као и друга ангажована лица немају право на накнаду за рад у Радној групи.
			9. Стручну и административно-техничку потпору Радној групи пружа Генерални секретаријат Владе.
			10. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-10769/2018-1
			У Београду, 8. новембра 2018. године
			Влада
			Председник,
			Ана Брнабић, с.р.
	

