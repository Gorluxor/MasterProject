



На основу члана 15. став 7. Закона
о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 18. и 19. Уредбе о
Плану мреже здравствених установа
(„Службени гласник Републике
Србије”,
број
13/97),

Влада Републике Србије
донела је





ОДЛУКУ

О ОСНИВАЊУ КЛИНИЧКОГ
ЦЕНТРА НОВИ САД

„Службени гласник
РС”, број 15 од 11. априла 1997.



Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Клинички центар Нови Сад.

Члан 2.

Назив
установе је Клинички центар Нови САД (у даљем тексту: КЦ).

Седиште
КЦ је у Новом Саду. Ул. Хајдук Вељкова бр. 1–9.

Члан 3.

У
састав КЦ улазе следеће установе, и то:

1.
Институт за хирургију у Новом Саду;

2.
Институт за интерне болести у Новом Саду;

3.
Институт за неурологију, психијатрију и ментално здравље у Новом Саду;

4.
Институт медицинских служби у Новом Саду;

5.
Клиника за инфективне и кожно-венеричне болести у Новом Саду;

6.
Клиника за болести уха, грла и носа у Новом Саду;

7.
Клиника за очне болести у Новом Саду;

8.
Клиника за гинекологију и акушерство у Новом Саду;

9.
Клиника за медицинску рехабилитацију у Новом Саду;

Члан 4.

КЦ
је правно лице са својством установе.

КЦ
послује са потпуном одговорношћу.

КЦ
има жиро рачун који се води код надлежне службе за платни промет и финансијски
надзор.

Члан 5.

КЦ
обавља здравствену делатност у складу са чланом 39. Закона о здравственој
заштити, и то:

–
обавља специјализовану поликлиничку и болничку здравствену делатност из више
грана медицине, односно области здравствене заштите;

–
обавља образовну делатност, као наставна база медицинског факултета и
научноистраживачку делатност.

Члан 6.

Органи
КЦ јесу: директор, управни одбор и надзорни одбор.

Управни
одбор има седам чланова од којих су три из реда запослених у КЦ.

Надзори
одбор има пет чланова од којих су два из реда запослених у КЦ.

Директора,
управни и надзорни одбор КЦ-а именује и разрешава оснивач.

Члан 7.

Средства
за оснивање и рад КЦ у државној су својини.

Члан 8.

Средства
и имовину за оснивање и рад КЦ чине средства, имовина, права и обавезе установа
из члана 3. ове одлуке са билансним стањем на дан 29. априла 1997. године.

Биланс
стања у смислу става 1. овог члана утврдиће органи управљања установа из члана
3. ове одлуке, које престају са радом на основу ове одлуке.

КЦ
почиње са радом 30. априла 1997. године.

Члан 9.

Даном
почетка рада КЦ преузима средства, имовину, права, обавезе и запослене раднике
установа из члана 3. ове одлуке.

Од
дана ступања на снагу ове одлуке установе из члана 3. ове одлуке, не могу
отуђити или оптеретити имовину нити запошљавати нове раднике.

Члан 10.

Влада
Републике Србије ће именовати вршиоца дужности директора КЦ до доношења статута
КЦ, као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада КЦ.

Члан 11.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-1295/97

У Београду, 9. априла
1997. године

Влада Републике Србије

Потпредседник,

Слободан Радуловић, с.р.





