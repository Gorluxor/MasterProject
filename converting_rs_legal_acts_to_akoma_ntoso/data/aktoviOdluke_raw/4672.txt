





На основу члана 47. став 1. Закона о културним добрима
(„Службени гласник Републике Србије”, број 71/94), 

Влада Републике Србије доноси



ОДЛУКУ

О УТВРЂИВАЊУ КАЋУРИНЕ
ШТАМПАРИЈЕ У ПАНЧЕВУ ЗА СПОМЕНИК КУЛТУРЕ 

„Службени гласник
РС”, број 32 од 7.06.2001.







Тачка 1.

Каћурина
штампарија у Панчеву утврђује се за споменик културе. 

Тачка 2.

Каћурина
штампарија у Панчеву (у даљем тексту: споменик културе) налази се на територији
општине Панчево, у Панчеву, у Косовској улици број 2, у мешовитој својини, на катастарским
парцелама број 4125 и 4126, КО Панчево.

Споменик
културе је зграда саграђена крајем XIX века као угаона приземна грађевина, неправилне
основе. Грађена је у две фазе, што је уочљиво у основи, али је јединственом обрадом
фасада постигнута целовитост објекта. Фасаде су геометријски декорисане, са плитким,
полукружно завршеним нишама, у којима се налазе прозори, и хоризонталном рустиком
између њих. Објекат је грађен од опеке у кречном малтеру. Кров је сложен, са покривачем
од бибер црепа. 

Поред
културно-историјске вредности, као зграда у којој се налазила једна од најстаријих
штампарија у Панчеву, овај споменик културе се својим изгледом, волуменом и стилским
карактеристикама уклапа у урбану матрицу блока коме припада и као његов саставни
део сведочи о урбанизму пристанишног дела града и његовом спонтаном развоју. 

Тачка 3.

Заштићена
околина споменика културе обухвата следеће катастарске парцеле: бр. 4125 и
4126, КО Панчево, у државној својини, као и простор наспрам наведених парцела, оивичен
осама Улице Ђуре Јакшића, катастарска парцела број 4133, КО Панчево и Косовске улице,
катастарска парцела број 4130, КО Панчево, у државној својини. 

Тачка 4.

Утврђују
се следеће мере заштите споменика културе:

1)
очување изворног изгледа спољашње архитектуре и ентеријера, хоризонталног и вертикалног
габарита, облика и нагиба крова, свих конструктивних и декоративних елемената, оригиналних
материјала, функционалних карактеристика и оригиналних натписа;

2)
ажурно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3)
забрана радова који могу угрозити статичку безбедност споменика културе;

4)
инсталирање громобранских уређаја и уређаја за заштиту од пожара.

Тачка 5.

Утврђује
се следећа мера заштите заштићене околине споменика културе:

–
урбанистичко и комунално опремање, уређење, одржавање и коришћење уличног простора
испред споменика културе, према условима надлежног завода за заштиту споменика културе.


Тачка 6.

Ову одлуку објавити у
„Службеном гласнику Републике Србије”.





05
број 633-1772/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.



