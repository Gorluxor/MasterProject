


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене планине Цер
				"Службени гласник РС", број 78 од 18. августа 
				2017.
				1. Приступа се изради Просторног плана подручја посебне намене планине Цер (у даљем тексту: Просторни план).
				2. Оквирна граница обухвата Просторног плана обухвата делове територија града Шапца, и то цeлe кaтaстaрскe oпштинe Бела Река, Пeткoвицa, Рaдoвaшницa, Дeсић, Двориште и Румскa; делове тeритoриja грaдa Лoзницe и то цeлe кaтaстaрскe oпштинe Teкeриш, Tрбoсиљe, Милинa, Лeшницa, Чoкeшинa, Каменица, Јошева, Јадранска Лeшницa и Ново Село, као и територију насељеног места Дoњи Дoбрић.
				Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
				Коначна граница обухвата Просторног плана биће дефинисана Нацртом Просторног плана.
				3. Услови и смернице планских документа вишег реда и развојних стратегија за израду Просторног плана садржани су у:
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да ће на основу претходних истраживања и валоризације заштите и одрживог коришћења природног наслеђа, бити дефинисани статус, просторни обухват и режими заштите за подручје западнe Србијe – у који спада и планинa Цер; на основу истраживања и валоризације које је обавио Републички завод за заштиту споменика културе Републике Србије, предложена је листа културних подручја, као и листа споменика који са непосредном околином чине сагледиве културно-пејзажне целине, у које је укључено и Церско подручје;
				2) Уредби о утврђивању Регионалног просторног плана Колубарског и Мачванског управног округа („Службени гласник РС”, број 11/15), којим је у природне вредности предвиђене за заштиту сврстано и подручје Цера; 
				3) Стратегији развоја туризма Републике Србије за период од 2016. до 2025. године („Службени гласник РС”, број 98/16), у делу о туристичким дестинацијама, Цер је издвојен као кључна вредност (атрактивност) у туристичкој дестинацији Подриње, Лозница и Бања Ковиљача. 
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак расположивих подлога за планско подручје дат је у Прилогу 2 - Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део. 
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и другим важећим прописима Републике Србије.
				5. Циљ дoнoшeњa Прoстoрнoг плaнa je: утврђивaњe дугoрoчнe кoнцeпциje oргaнизaциje, урeђeњa, зaштитe и кoришћeњa простора, а везано за изгрaдњу мeмoриjaлнoг цeнтрa „Цер”; рaциoнaлнo кoришћeњe и oчувaњe прирoдних рeсурсa; зaштитa и унaпрeђeњe живoтнe срeдинe, прирoдних и нeпoкрeтних културних дoбaрa; вaлoризaциja кoмплeмeнтaрних пoтeнциjaлa пoдручja зa рaзвoj; прoстoрни, сaoбрaћajни, приврeдни и други oблици интeгрaциje пoдручja сa oкружeњeм.
				6. Концептуални оквир планирања, коришћења, уређења и заштите планског подручја заснива се на обезбеђењу услова за изградњу и планско коришћење простора око меморијалног центра „Цер”.
				Просторни план ће садржати детаљну разраду за планиране намене. Просторним планом створиће се плански основ у смислу директног спровођења. Просторни план ће се спроводити локацијским условима, а по потреби плановима детаљне регулације и урбанистичким пројектима у складу са законом. 
				7. Рок за израду Нацрта Просторног плана је 12 месеци од дана ступања на снагу ове одлуке.
				8. Средства за израду Просторног плана обезбеђује Министарство грађевинарства, саобраћаја и инфраструктуре. Оквирна процена финансијских средстава износе 12.600.000,00 динара са ПДВ-ом.
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Нацрт Просторног плана биће изложен на јавни увид у трајању од 30 дана у зградама Градске управе града Шапца и Градске управе града Лознице.
				12. Одлука о изради Стратешке процене утицаја Просторног плана подручја посебне намене планине Цер на животну средину („Службени гласник РС”, број 17/17), чини саставни део ове одлуке.
				13. Број примерака Просторног плана биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-7604/2017
				У Београду, 17. августа 2017. године
				Влада
				Председник,
				Ана Брнабић, с.р.
				
				ПРИЛОГ 2
				Списак подлога за подручје Просторног плана достављен од стране Републичког геодетског завода
				Град Шабац
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Петковица
							
							
								ДКП – векторски формат
							
						
						
							
								2.
							
							
								Радовашница
							
							
								ДКП у изради – векторски формат
							
						
						
							
								3.
							
							
								Десић
							
							
								ДКП у изради – векторски формат
							
						
						
							
								4.
							
							
								Двориште*
							
							
								ДКП у изради – векторски формат
							
						
						
							
								5.
							
							
								Румска
							
							
								ДКП у изради – векторски формат
							
						
						
							
								6.
							
							
								Бела Река
							
							
								ДКП – векторски формат
							
						
					
				
				* насељено место Милошевац, катастарска општина Двориште
				Планови катастра водова
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Петковица
							
							
								векторски формат
							
						
						
							
								2.
							
							
								Радовашница
							
							
								векторски формат
							
						
						
							
								3.
							
							
								Десић
							
							
								векторски формат
							
						
						
							
								4.
							
							
								Двориште
							
							
								векторски формат
							
						
						
							
								5.
							
							
								Румска
							
							
								векторски формат
							
						
						
							
								6.
							
							
								Бела Река
							
							
								векторски формат
							
						
					
				
				Град Лозница
				Планови катастра непокретности
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Трбосиље
							
							
								ДКП – векторски формат
							
						
						
							
								2.
							
							
								Милина
							
							
								ДКП – векторски формат
							
						
						
							
								3.
							
							
								Доњи Добрић
							
							
								ДКП – векторски формат
							
						
						
							
								4.
							
							
								Лешница
							
							
								ДКП – векторски формат
							
						
						
							
								5.
							
							
								Чокешина
							
							
								ДКП – векторски формат
							
						
						
							
								6.
							
							
								Текериш
							
							
								ДКП – векторски формат
							
						
						
							
								7.
							
							
								Каменица
							
							
								ДКП – векторски формат
							
						
						
							
								8.
							
							
								Јошева
							
							
								ДКП – векторски формат
							
						
						
							
								9.
							
							
								Јадранска Лешница
							
							
								ДКП – векторски формат
							
						
						
							
								10.
							
							
								Ново Село
							
							
								ДКП – векторски формат
							
						
					
				
				* насељено место Милошевац, катастарка општина Двориште
				Планови катастра водова
				
					
						
							
								Ред.број
							
							
								Катастарска општина
							
							
								Врста плана
							
						
					
					
						
							
								1.
							
							
								Трбосиље
							
							
								векторски формат
							
						
						
							
								2.
							
							
								Милина
							
							
								векторски формат
							
						
						
							
								3.
							
							
								Доњи Добрић
							
							
								векторски формат
							
						
						
							
								4.
							
							
								Лешница
							
							
								векторски формат
							
						
						
							
								5.
							
							
								Чокешина
							
							
								векторски формат
							
						
						
							
								6.
							
							
								Текериш
							
							
								векторски формат
							
						
						
							
								7.
							
							
								Каменица
							
							
								векторски формат
							
						
						
							
								8.
							
							
								Јошева
							
							
								векторски формат
							
						
						
							
								9.
							
							
								Јадранска Лешница
							
							
								векторски формат
							
						
						
							
								10.
							
							
								Ново Село
							
							
								векторски формат
							
						
					
				
	

