



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ ВОДИЦЕ
ПОСВЕЋЕНЕ ВОЗДВИЖЕЊУ ЧАСНОГ КРСТА У АТАРУ УЗДИНА ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Водица посвећена Воздвижењу Часног крста у атару Уздина
утврђује се за споменик културе.

Тачка 2.

Водица посвећена Воздвижењу Часног крста у атару Уздина
(у даљем тексту: споменик културе) налази се на територији општине Ковачица, у
атару Уздина, потес „Котул мик”, у приватној својини – власник Румунска
православна црква, на катастарској парцели број 5320 К.О. Уздин.

Водица посвећена Воздвижењу Часног крста у атару Уздина
састоји се од капеле и озиданог улаза у порту, која је у прошлости била
ограђена живом оградом. Водица је подигнута почетком ХIХ века, у време када је
Уздин био једно од граничарских насеља Баната. Својим изгледом – ротонда,
капела на водици заједно са сачуваним масивним улазом, грађена у стилу
рустичног барока, представља јединствен пример сакралног народног градитељства
на тлу Војводине.

Тачка 3.

Заштићена околина споменика културе обухвата
катастарске парцеле бр. 5320 и 5321 К.О. Уздин, у приватној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) коришћење само у оквиру изворне намене;

3) осликавање спољних и унутрашњих зидова споменика
културе само на основу услова и сагласности надлежног завода за заштиту
споменика културе;

4) забрана држања животиња у споменику културе;

5) паљење свећа у споменику културе дозвољено је само
на месту које одреди надлежни завод за заштиту споменика културе;

6) обезбеђивање сандука са песком за гашење пожара.

Тачка 5.

Утврђују се следеће мере заштите заштићене околине споменика
културе:

1) забрана депоновања земље и стварања депонија;

2) редовно кошење траве и уклањање вегетације која
угрожава споменик културе.

Тачка 6.

Ову одлуку објавити у „Службеном гласнику Републике
Србије”.



Број
633-2659/97-33

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









