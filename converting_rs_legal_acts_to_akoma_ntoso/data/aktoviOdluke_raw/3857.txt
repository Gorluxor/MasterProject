


	
	Zakon


	
			На основу чл. 11, 12. и 141. Закона о привредним друштвима („Службени гласник РС”, бр. 36/11, 99/11, 83/14 – др. закон, 5/15 и 44/18), члана 6. став 2, а у вези са чланом 79. став 1. Закона о јавним предузећима („Службени гласник РС”, број 15/16) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о измени оснивачког акта Водопривредног привредног друштва „Галовица” друштво с ограниченом одговорношћу Београд 
			"Службени гласник РС", број 77 од 17. октобра 
			2018.
			1. Уводне одредбе
			Члан 1.
			Овом одлуком врши се усклађивање оснивачког акта Водопривредног привредног друштва „Галовица”, друштво с ограниченом одговорношћу, Београд са одредбама Закона о јавним предузећима („Службени гласник РС”, број 15/16).
			Члан 2.
			Водопривредно предузеће „Галовица” ДП Београд, уписано је у Регистар привредних субјеката у Агенцији за привредне регистре Решењем БД број 14355/2005 од 5. августа 2005. године. 
			Решењем Владе о преузимању власничких права на друштвеном капиталу („Службени гласник РС”, број 122/14), Република Србија преузела je власничка права у Водопривредном предузећу „Галовица” ДП Београд и постала власник 100% капитала Водопривредног предузећа „Галовица” ДП Београд.
			Одлука о изменама и допунама оснивачког акта Водопривредног предузећа „Галовица” ДП Београд („Службени гласник РС”, број 74/15), којом је Водопривредно предузеће „Галовица” ДП Београд, организовано као друштво с ограниченом одговорношћу, регистрована је у Регистру привредних субјеката Решењем Агенције за привредне регистре БД број 80019/2015 од 21. септембра 2015. године. 
			Члан 3. 
			Оснивач Водопривредног привредног друштва „Галовица”, друштво с ограниченом одговорношћу, Београд (у даљем тексту: Друштво), је Република Србија, а права оснивача врши Влада, Београд, Немањина 11, матични број 07020171 (у даљем тексту: Оснивач). 
			Члан 4. 
			Друштво послује под пословним именом: Водопривредно привредно друштво „Галовица” друштво са ограниченим одговорношћу Београд.
			Скраћено пословно име Друштва је: „Галовица” д.о.о. Београд. Седиште Друштва је у Београду – Земун, Авијатичарски трг 10.
			Члан 5. 
			Друштво има својство правног лица и права, обавезе и одговорности утврђене законом и овом одлуком.
			Друштво је основано као друштво капитала, на неодређено време, чији је једини члан и власник Република Србија.
			Друштво за своје обавезе одговара целокупном својом имовином.
			Члан 6. 
			Друштво може да има печат и штамбиљ.
			Садржина, изглед и употреба печата ближе се уређује општим актом Друштва. 
			2. Делатност Друштва
			Члан 7. 
			Претежна делатност Друштва је: 
			– Шифра делатности: 42.91,
			– Назив делатности: Изградња хидротехничких објеката.
			Поред делатности из става 1. овог члана Друштво обавља и друге делатности, и то:
			01.11 Гајење жита (осим пиринча), легуминоза и уљарица
			01.12 Гајење пиринча
			01.13 Гајење поврћа, бостана, коренастих и кртоластих биљака
			01.14 Гајење шећерне трске
			01.15 Гајење дувана 
			01.16 Гајење биљака за производњу влакана
			01.19 Гајење осталих једногодишњих и двогодишњих биљака
			01.22 Гајење тропског и суптропског воћа
			01.23 Гајење агрума
			01.24 Гајење јабучастог и коштичавог воћа
			01.25 Гајење осталог дрвенастог, жбунастог и језграстог воћа
			01.26 Гајење уљних плодова
			01.28 Гајење зачинског, ароматичног и лековитог биља
			01.29 Гајење осталих вишегодишњих биљака
			01.30 Гајење садног материјала
			01.41 Узгој музних крава
			01.42 Узгој других говеда и бивола
			01.43 Узгој коња и других копитара
			01.45 Узгој оваца и коза
			01.46 Узгој свиња
			01.47 Узгој живине 
			01.49 Узгој осталих животиња
			01.61 Услужне делатности у гајењу усева и засада
			01.63 Активности после жетве
			01.64 Дорада семена
			02.10 Гајење шума и остале шумарске делатности
			02.20 Сеча дрвећа
			02.30 Сакупљање шумских плодова 
			02.40 Услужне делатности у вези са шумарством
			03.12 Слатководни риболов
			03.21 Морске аквакултуре
			03.22 Слатководне аквакултуре
			08.12 Експлоатација шљунка, песка, глине и каолина
			09.90 Услужне делатности у вези са истраживањем и експлоатацијом осталих руда
			16.10 Резање и обрада дрвета
			16.21 Производња фурнира и плоча од дрвета
			16.22 Производња паркета
			16.23 Производња остале грађевинске столарије и елемената
			16.24 Производња дрвне амбалаже
			16.29 Производња осталих производа од дрвета, плуте, сламе и прућа
			17.21 Производња таласастог папира и картона и амбалаже од папира и картона
			17.22 Производња предмета од папира за личну употребу и употребу у домаћинству
			25.11 Производња металних конструкција и делова конструкција
			25.12 Производња металних врата и прозора
			25.21 Производња котлова и радијатора за централно грејање 
			25.29 Производња осталих металних цистерни, резервоара и контејнера
			25.61 Обрада и превлачење метала
			25.62 Машинска обрада метала
			25.72 Производња брава и окова
			33.11 Поправка металних производа
			33.12 Поправка машина
			33.19 Поправка остале опреме
			36.00 Скупљање, пречишћавање и дистрибуција воде
			37.00 Уклањање отпадних вода
			41.20 Изградња стамбених и нестамбених зграда
			42.11 Изградња путева и аутопутева
			42.12 Изградња железничких пруга и подземних железница
			42.13 Изградња мостова и тунела
			42.21 Изградња цевовода
			42.22 Изградња електричних и телекомуникационих водова
			42.99 Изградња осталих непоменутих грађевина
			43.11 Рушење објеката
			43.12 Припрема градилишта
			43.21 Постављање електричних инсталација
			43.22 Постављање водоводних, канализационих, грејних и климатизационих система 
			43.29 Остали инсталациони радови у грађевинарству
			43.31 Малтерисање
			43.32 Уградња столарије
			43.33 Постављање подних и зидних облога 
			43.34 Бојење и застакљивање
			43.39 Остали завршни радови
			43.91 Кровни радови
			43.99 Остали непоменути специфични грађевински радови
			45.11 Трговина аутомобилима и лаким моторним возилима
			45.19 Трговина осталим моторним возилима
			45.20 Одржавање и поправка моторних возила
			45.31 Трговина на велико деловима и опремом за моторна возила
			45.32 Трговина на мало деловима и опремом за моторна возила
			45.40 Трговина мотоциклима, деловима и прибором, одржавање и поправка мотоцикала
			46.11 Посредовање у продаји пољопривредних сировина, животиња, текстилних сировина и полупроизвода
			46.12 Посредовање у продаји горива, руда, метала и индустријских хемикалија
			46.13 Посредовање у продаји дрвне грађе и грађевинског материјала
			46.14 Посредовање у продаји машина, индустријске опреме, бродова и авиона
			46.21 Трговина на велико житом, сировим дуваном, семењем и храном за животиње
			46.22 Трговина на велико цвећем и садницама
			46.23 Трговина на велико животињама
			46.24 Трговина на велико сировом, недовршеном и довршеном кожом.
			46.31 Трговина на велико воћем и поврћем
			46.32 Трговина на велико месом и производима од меса
			46.33 Трговина на велико млечним производима, јајима и јестивим уљима и мастима
			46.34 Трговина на велико пићима
			46.35 Трговина на велико дуванским производима
			46.36 Трговина на велико шећером, чоколадом и слаткишима
			46.37 Трговина на велико кафом, чајевима, какаом и зачинима
			46.38 Трговина на велико осталом храном, укључујући рибу, љускаре и мекушце
			46.39 Неспецијализована трговина на велико храном, пићима и дуваном
			46.41 Трговина на велико текстилом
			46.42 Трговина на велико одећом и обућом
			46.43 Трговина на велико електричним апаратима за домаћинство 
			46.44 Трговина на велико порцуланом, стакленом робом и средствима за чишћење
			46.45 Трговина на велико парфимеријским и козметичким производима
			46.47 Трговина на велико намештајем, теписима и опремом за осветљење
			46.48 Трговина на велико сатовима и накитом
			46.49 Трговина на велико осталим производима за домаћинство
			46.51 Трговина на велико рачунарима, рачунарском опремом и софтверима 
			46.52 Трговина на велико електронским и телекомуникационим деловима и опремом
			46.61 Трговина на велико пољопривредним машинама, опремом и прибором
			46.62 Трговина на велико алатним машинама
			46.63 Трговина на велико рударским и грађевинским машинама
			46.64 Трговина на велико машинама за текстилну индустрију и машинама за шивење и плетење
			46.65 Трговина на велико канцеларијским намештајем
			46.66 Трговина на велико осталим канцеларијским машинама и опремом
			46.69 Трговина на велико осталим машинама и опремом
			46.71 Трговина на велико чврстим, течним и гасовитим горивима и сличним производима
			46.73 Трговина на велико дрветом, грађевинским материјалом и санитарном опремом
			46.74 Трговина на велико металном робом, инсталационим материјалима, опремом и прибором за грејање
			46.76 Трговина на велико осталим полупроизводима
			46.77 Трговина на велико отпацима и остацима
			46.90 Неспецијализована трговина на велико
			47.52 Трговина на мало металном робом, бојама и стаклом у специјализованим продавницама
			49.41 Друмски превоз терета
			49.42 Услуге пресељења
			52.29 Остале пратеће делатности у саобраћају
			58.21 Издавање рачунарских игара
			58.29 Издавање осталих софтвера 
			62.01 Рачунарско програмирање
			62.03 Управљање рачунарском опремом
			62.09 Остале услуге информационе технологије
			63.11 Обрада података, хостинг и слично 
			63.12 Веб портали
			69.10 Правни послови
			69.20 Рачуноводствени, књиговодствени и ревизорски послови; пореско саветовање
			70.10 Управљање економским субјектом
			70.21 Делатност комуникација и односа с јавношћу
			70.22 Консултантске активности у вези с пословањем и осталим управљањем
			71.12 Инжењерске делатности и техничко саветовање
			73.20 Истраживање тржишта и испитивање јавног мњења
			74.90 Остале стручне, научне и техничке делатности
			77.31 Изнајмљивање и лизинг пољопривредних машина и опреме
			77.32 Изнајмљивање и лизинг машина и опреме за грађевинарство
			77.33 Изнајмљивање и лизинг канцеларијских машина и канцеларијске опреме (укључујући рачунаре)
			77.39 Изнајмљивање и лизинг осталих машина, опреме и материјалних добара
			82.92 Услуге паковања
			95.12 Поправка комуникационе опреме
			95.24 Одржавање и поправка намештаја
			95.29 Поправка осталих личних предмета и предмета за домаћинство. 
			Друштво обавља водну делатност уређења водотока и заштиту од штетног дејства вода, као делатност од општег интереса, у складу са законом којим се уређује управљање водама.
			Делатност из става 3. овог члана обухвата следеће послове: 
			1) спровођење одбране од поплава и других облика заштите од штетног дејства вода;
			2) старање о функционисању водних објеката и система;
			3) одржавање регулационих и заштитних објеката и пратећих уређаја на њима;
			4) одржавање хидромелиорационих система за одводњавање и наводњавање;
			5) извођење санационих радова и хитних интервенција на заштитним и регулационим објектима;
			6) праћење стања водних објеката.
			Друштво може обављати и друге делатности, укључујући спољнотрговинску делатност, ако за то испуњава услове прописане законом.
			3. Оснивачка права и улагање капитала 
			Члан 8. 
			Друштво може, уз претходну сагласност Оснивача, основати друштво капитала за обављање делатности од општег интереса и друштво капитала за обављање делатности која није делатност од општег интереса. 
			Члан 9. 
			Друштво може улагати капитал у већ основана друштва капитала, уз претходну сагласност Оснивача. 
			4. Права, обавезе и одговорности Оснивача према Друштву и Друштва према Оснивачу
			Члан 10. 
			Оснивач даје сагласност на следеће одлуке Друштва:
			1) о давању гаранција, авала, јемстава, залога и других средстава обезбеђења за послове који нису из оквира делатности од општег интереса; 
			2) тарифу (одлуку о ценама, тарифни систем и др.), осим ако другим законом није предвиђено да ту сагласност даје други државни орган; 
			3) о располагању (прибављање и отуђење) средствима у јавној својини која су пренета у својину Друштва, велике вредности, која је у непосредној функцији обављања делатности од општег интереса, утврђених овом одлуком; 
			4) акт о општим условима за испоруку производа и услуга; 
			5) акт о процени вредности капитала, као и на програм и одлуку о својинској трансформацији;
			6) дугорочни и средњорочни план пословне стратегије и развоја;
			7) годишњи програм пословања;
			8) одлуку о расподели добити, односно начину покрића губитка; 
			9) друге одлуке и акте, у складу са законом којим се одређује обављање делатности од општег интереса и овом одлуком.
			Оснивач даје претходну сагласност на следеће одлуке Друштва:
			1) о улагању капитала; 
			2) о статусним променама; 
			3) о оснивању других правних субјеката.
			Оснивач доноси одлуку о промени правне форме Друштва.
			Члан 11. 
			Годишњи програм пословања Друштва доноси се и доставља Оснивачу ради давања сагласности у складу са законом којим се уређује правни положај јавних предузећа и других облика организовања који обављају делатност од општег интереса.
			Садржина годишњег програма пословања и последице његовог недоношења, предвиђени су законом којим се уређује правни положај јавних предузећа и других облика организовања који обављају делатност од општег интереса.
			Друштво је дужно да дугорочне и средњорочне планове пословне стратегије и развоја и годишњи програм пословања усклади са законом и програмским и планским актима Оснивача.
			Члан 12.
			Друштво је дужно да министарству надлежном за послове привреде доставља тромесечне извештаје о реализацији годишњег програма пословања, на обрасцу извештаја који пропише министар надлежан за послове привреде, у складу са законом којим се уређује правни положај јавних предузећа и других облика организовања који обављају делатност од општег интереса. 
			Члан 13.
			Друштво мора имати извршену ревизију финансијских извештаја од стране овлашћеног ревизора.
			Финансијски извештај са извештајем овлашћеног ревизора Друштво доставља Оснивачу, ради информисања.
			Члан 14.
			Друштво је дужно да пре исплате зарада овери образац за контролу обрачуна и исплате зарада.
			Члан 15.
			У случају поремећаја у пословању Друштва, Оснивач предузима мере којима ће се обезбедити услови за несметано обављање делатности од општег интереса, осим ако је оснивачким актом и законом којим се одређује делатност од општег интереса другачије одређено, а нарочито:
			1) промену унутрашње организације Друштва;
			2) разрешење органа које именује и именовање привремених органа;
			3) ограничење права располагања појединим средствима у својини Друштва и у јавној својини;
			4) друге мере одређене законом којим се одређују делатности од општег интереса.
			За време ратног стања или непосредне ратне опасности Оснивач може у Друштву утврдити организацију за извршавање послова од стратешког значаја за Републику Србију.
			Члан 16.
			Забрањено је коришћење имовине, активности, имена и визуелног идентитета Друштва у свим активностима везаним за политичке странке и изборне кампање, као и свака друга употреба Друштва у политичке сврхе. 
			Друштво које нема конкуренцију на тржишту у делатности од општег интереса, не може се оглашавати без сагласности Оснивача.
			Члан 17.
			У случају да у Друштву нису обезбеђени услови за остваривање редовног процеса рада услед више силе, министарство надлежно за област којој припада делатност Друштва, ако оцени да могу наступити штетне последице за живот и здравље људи или њихову безбедност и безбедност имовине или друге штетне неотклоњиве последице, поступа у складу са законом.
			Члан 18. 
			Запослени у Друштву имају право на штрајк које остварују у складу са законом. 
			5. Услови и начин утврђивања и распоређивања добити и начин покрића губитка и сношења ризика 
			Члан 19.
			Расподела добити, односно покриће губитка, утврђује се у складу са законом. 
			Одлуку о расподели добити Друштва доноси Скупштина Друштва уз сагласност Оснивача, и њоме се одређује део средстава који се уплаћује у буџет Републике Србије, у складу са законом.
			Одлуку о начину покрића губитка Друштва доноси Скупштина Друштва, уз сагласност Оснивача.
			6. Услови и начин задуживања Друштва 
			Члан 20. 
			Друштвo може да се задужује под условима који су предвиђени законом којим се уређује јавни дуг.
			7. Заступање Друштва 
			Члан 21. 
			Друштво заступа директор, без ограничења овлашћења.
			Директор може, у оквиру својих овлашћења, дати другом лицу писано пуномоћје за заступање Друштва.
			8. Износ основног капиталa
			Члан 22. 
			Основни капитал друштва на дан 31. децембра 1997. године износи 17.211.000,00 динара (словима: седамнаест милиона двеста и једанаест хиљада динара) и уплаћен је у целости.
			Основни капитал из става 1. овог члана је удео Оснивача, као јединог члана са 100% учешћа у основном капиталу Друштва.
			9. Средства за оснивање и рад Друштва
			Члан 23. 
			Друштво у оквиру обављања својих делатности може да стиче и прибавља средства из следећих извора:
			1) прихода које оствари својим пословањем;
			2) финансијских кредита и зајмова;
			3) улагања домаћих и страних лица;
			4) буџета Републике Србије;
			5) донација, субвенција и средстава финансијске помоћи;
			6) других извора у складу са законом.
			 Средства за инвестициона улагања могу да се обезбеђују из:
			1) буџета Републике Србије, која су утврђена посебно за ову намену;
			2) кредита и зајмова;
			3) прихода које оствари својим пословањем;
			4) других извора у складу са законом.
			10. Имовина Друштва, располагање (отуђење и прибављање) имовином Друштва и имовина која се не може отуђити
			Члан 24. 
			Имовину Друштва чине право својине на покретним и непокретним стварима, новчана средства и хартије од вредности и друга имовинска права, која су пренета у својину Друштва у складу са законом, укључујући и право коришћења на стварима у јавној својини.
			Друштво управља и располаже својом имовином у складу са законом и овом одлуком.
			Друштво не може да отуђи средства која се налазе у његовој имовини, на којима Друштво не може да стекне својину.
			Водни објекти из члана 23. ст. 2. и 3. Закона о водама („Службени гласник РС”, бр. 30/10, 93/12 и 101/16), који су јавним књигама о евиденцији непокретности и правима на њима уписани као објекти у друштвеној, односно државној својини са правом коришћења Друштва, односно који су у ванкњижној друштвеној, односно државној својини, са правом коришћења Друштва, су у складу са Законом о јавној својини („Службени гласник РС”, бр. 72/11, 88/13, 105/14, 104/16 – др. закон, 108/16 и 113/17) објекти у јавној својини Републике Србије и Друштво на тим објектима не може стећи својину и право коришћења, већ је дужно да их, у складу са Законом о водама, правним послом пренесе у јавну својину Републике Србије, након чега ће, управљање на истим преузети надлежно јавно водопривредно предузеће.
			11. Органи друштва
			Члан 25. 
			Управљање у Друштву организовано је као једнодомно.
			Органи Друштва су: Скупштина и директор.
			а) Скупштина
			Члан 26. 
			Функцију скупштине Друштва врши Оснивач, преко овлашћеног представника (у даљем тексту: представник Оснивача), којег предлаже министарство надлежно за послове привреде, на период од четири године.
			Представник Оснивача дужан је да се додатно усавршава у области корпоративног управљања.
			Представник Оснивача има право на одговарајућу накнаду за рад у Скупштини, а висину накнаде, односно критеријуме и мерила за њено утврђивање одређује Оснивач. 
			Члан 27.
			Мандат представника Оснивача престаје истеком периода на који је именован, оставком или разрешењем. 
			Представник Оснивача разрешава се пре истека периода на који је именован, из разлога и на начин предвиђен законом којим се уређује правни положај јавних предузећа и других облика организовања који обављају делатност од општег интереса.
			Представник Оснивача коме је престао мандат, дужан је да врши своје дужности до именовања нове Скупштине, односно именовања новог представника Оснивача, а најдуже шест месеци. 
			Члан 28.
			Скупштина Друштва:
			1) доноси дугорочни и средњорочни план пословне стратегије и развоја и одговорна је за њихово спровођење; 
			2) доноси годишњи програм пословања, усклађен са дугорочним и средњорочним планом пословне стратегије и развоја из тачке 1. овог става; 
			3) усваја извештај о степену реализације годишњег програма пословања; 
			4) усваја тромесечни извештај о степену усклађености планираних и реализованих активности; 
			5) усваја финансијске извештаје; 
			6) надзире рад директора и усваја извештаје директора; 
			7) одлучује о статусним променама, оснивању других правних субјеката и улагању капитала;
			8) закључује уговоре о раду са директором, у складу са законом којим се уређују радни односи;
			9) доноси правилник о раду Друштва;
			10)  усваја извештаје ревизора ако су финансијски извештаји били предмет ревизије;
			11)  одлучује о повећању и смањењу основног капитала друштва, као и о свакој емисији хартија од вредности;
			12) одлучује о расподели добити и начину покрића губитка;
			13) именује ревизора и утврђује накнаду за његов рад;
			14) одлучује о покретању поступка ликвидације, као и о подношењу предлога за покретање стечајног поступка од стране Друштва; 
			15)  именује ликвидационог управника и усваја ликвидационе билансе и извештаје ликвидационог управника; 
			16)  даје и опозива прокуру; 
			17) одлучује о покретању поступка и давању пуномоћја за заступање Друштва у спору са прокуристом, као и у спору са Директором; 
			18) одлучује о покретању поступка и давању пуномоћја за заступање Друштва у спору против члана друштва; 
			19) одобрава уговор о приступању новог члана и даје сагласност на пренос удела трећем лицу у случајевима предвиђеним законом којим се уређује правни положај привредних друштава; 
			20) даје одобрење на правне послове у којима постоји лични интерес, у складу са законом којим се уређује правни положај привредних друштава; 
			21)  даје сагласност на стицање, продају, давање у закуп, залагање или друго располагање имовином велике вредности у смислу закона којим се уређује правни положај привредних друштава; 
			22)  одлучује о образовању огранка Друштва;
			23)  одлучује о промени делатности Друштва;
			24)  доноси пословник о свом раду; 
			25) врши друге послове и одлучује о другим питањима, у складу са законом и овом одлуком.
			Одлуке из става 1. тач. 1), 2), 9), 11, 12), 14), 19) и 23) овог члана Скупштина Друштва доноси уз сагласност Оснивача.
			Одлуке из става 1. тачка 7) овог члана, Скупштина Друштва доноси уз претходну сагласност Оснивача.
			Седнице Скупштине
			Члан 29. 
			Седнице Скупштине су редовне и ванредне, у складу са законом којим се уређује правни положај привредних друштава. 
			Седницу скупштине сазива: 
			1) директор или 
			2) представник Оснивача. 
			Начин рада и одлучивање на седницама Скупштине ближе се уређују пословником о раду Скупштине. 
			б) Директор
			Члан 30. 
			Директора именује Оснивач на период од четири године, по основу спроведеног јавног конкурса.
			Јавни конкурс за именовање директора спроводи се у поступку прописаном законом којим се уређује правни положај јавних предузећа и других облика организовања који обављају делатност од општег интереса.
			Члан 31. 
			За директора може бити именовано лице које испуњава услове прописане законом којим се уређује правни положај јавних предузећа и других облика организовања који обављају делатност од општег интереса.
			Члан 32. 
			Директор:
			1) представља и заступа Друштво;
			2) организује рад Друштва и руководи процесом рада;
			3) води пословање Друштва;
			4) одговара за законитост рада Друштва;
			5) предлаже дугорочни и средњорочни план пословне стратегије и развоја и одговоран је за њихово спровођење; 
			6) предлаже годишњи програм пословања и одговоран је за његово спровођење; 
			7) предлаже финансијске извештаје; 
			8) извршава одлуке Скупштине; 
			9) бира представнике Друштва у скупштини друштва капитала чији је једини власник Друштво; 
			10) доноси акт о систематизацији радних места; 
			11)  врши и друге послове одређене законом и овом одлуком.
			На избор представника Друштва у скупштини друштва капитала из става 1. тачка 9) овог члана, које обавља делатност од општег интереса, сагласност даје Оснивач.
			Члан 33. 
			Директор има право на зараду, а може имати и право на стимулацију у складу са законом којим се уређује правни положај јавних предузећа и других облика организовања који обављају делатност од општег интереса.
			Одлука о исплати стимулације доноси се у складу са законом којим се уређује правни положај јавних предузећа и других облика организовања који обављају делатност од општег интереса.
			Члан 34.
			Мандат директора престаје истеком времена на који је именован, оставком и разрешењем.
			Директор подноси оставку Оснивачу, у писаној форми.
			Директор може бити разрешен из разлога и на начин предвиђен законом којим се уређује правни положај јавних предузећа и других облика организовања који обављају делатност од општег интереса.
			Члан 35. 
			Директор може бити суспендован на начин и под условима предвиђеним законом којим се уређује правни положај јавних предузећа и других облика организовања који обављају делатност од општег интереса.
			Члан 36. 
			Друштво може имати вршиоца дужности директора кога именује Оснивач у случајевима, под условима и на период који су предвиђени законом којим се уређује правни положај јавних предузећа и других облика организовања који обављају делатност од општег интереса.
			 Вршилац дужности директора има сва права, обавезе и овлашћења директора.
			12. Заштита животне средине 
			Члан 37.
			Друштво је дужно да примењује све законе и друге прописе којима се уређује заштита животне средине.
			13. Јавност у раду Друштва
			Члан 38. 
			Јавност у раду Друштва обезбеђује се редовним извештавањем јавности о годишњем програму пословања Друштва и тромесечним извештајима о реализацији годишњег програма пословања и извештавањем јавности о другим чињеницама које могу бити од значаја а нарочито о: ревидираним финансијским годишњим извештајима и мишљењу овлашћеног ревизора на те извештаје, извештају о посебним или ванредним ревизијама, Скупштини, имену директора, организационој структури Друштва и начину комуникације Друштва са јавношћу.
			Друштво је дужно да на својој интернет страници објави: усвојени годишњи програм пословања и све његове измене и допуне, тромесечне извештаје о реализацији годишњег програма пословања, ревидиране финансијске годишње извештаје, мишљење овлашћеног ревизора на те извештаје, организациону структуру, састав, контакт и радну биографију представника Оснивача у Скупштини Друштва и радну биографију и контакт директора, као и друге чињенице које су од значаја за јавност.
			14. Општи акти Друштва
			Члан 39. 
			Општи акти Друштва су правилници, одлуке и друга акта којима се на општи начин уређују одређена питања. 
			15. Прелазне и завршне одредбе
			Члан 40.
			Друштво наставља са радом у складу са овом одлуком, Законом о јавним предузећима („Службени гласник РС”, број 15/16), Законом о водама („Службени гласник РС”, бр. 30/10, 93/12 и 101/16) и Законом о привредним друштвима („Службени гласник РС”, бр. 36/11, 99/11, 83/14 – др. закон, 5/15 и 44/18).
			Друштво ће усагласити своја општа акта са овом одлуком у року од 90 дана од дана доношења ове одлуке.
			Члан 41. 
			Ову одлуку објавити у „Службеном гласнику Републике Србије”.
			05 број 023-9577/2018
			У Београду, 11. октобра 2018. године
			Влада
			Председник,
			Ана Брнабић, с.р.
	

