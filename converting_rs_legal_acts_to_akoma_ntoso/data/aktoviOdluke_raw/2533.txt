


	
	Zakon


	
			Редакцијски пречишћен текст
			
			
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Комисије за борбу против наркоманије у школама
			"Службени гласник РС", бр. 52 од 6. јула 2018, 59 
			од 31. јула 2018.
			1. Образује се Комисија за борбу против наркоманије у школама (у даљем тексту: Комисија).
			2. У Комисију се именују:
			1) за председника:
			– асс. др Златибор Лончар, министар здравља;
			2) за чланове:
			– др Небојша Стефановић – потпредседник Владе и министар унутрашњих послова;
			– Нела Кубуровић, министар правде;
			– Младен Шарчевић, министар просвете, науке и технолошког развоја;
			– проф. др. Славица Ђукић Дејановић , министар без портфеља задужен за демографију и популациону политику;
			– Зоран Ђорђевић, министар за рад, 
			запошљавање, борачка и социјална питања;
			– Вања Удовичић, министар омладине и 
			спорта.
			*Службени гласник РС, број 59/2018
			3. Задатак Комисије је припрема програма у циљу спровођења активности на подизању свести о штетности употребе наркотика.
			4. Комисија може ангажовати стручна лица у сврху извршавања задатака из тачке 3. ове одлуке.
			Комисија може да тражи подршку органа државне управе, локалне самоуправе, јавних служби и других субјеката у циљу извршавања задатака из тачке 3. ове одлуке.
			5. Чланови Комисије, као и ангажована стручна лица немају право на накнаду за свој рад.
			6. Комисија је дужна да о свом раду подноси извештај надлежном одбору Владе сваких 60 дана, а Влади сваких 90 дана.
			7. Стручну и административно-техничку подршку за потребе рада Комисије пружа Министарство здравља.
			8. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-6398/2018-1
			У Београду, 6. јула 2018. године
			Влада
			Председник,
			Ана Брнабић, с.р.
	

