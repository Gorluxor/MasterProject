


	
	Zakon

	


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
			Влада доноси
			ОДЛУКУ
			о образовању Радне групе за давање предлога за унапређење и побољшање организационих, оперативних и финансијских резултата привредног друштва „Институт за путеве” а.д. Београд
			"Службени гласник РС", број 18 од 9. марта 
			2018.
			1. Образује се Радна група за давање предлога за унапређење и побољшање организационих, оперативних и финансијских резултата привредног друштва „Институт за путеве” а.д. Београд (у даљем тексту: Радна група).
			2. Задатак Радне групе је сарадња са надлежним органима и организацијама у циљу унапређења и побољшања организационих, оперативних и финансијских резултата привредног друштва „Институт за путеве” а.д. Београд и давање мишљења, предлога и стручних образложења.
			3. У Радну групу именују се:
			– за председника:
			проф. др Зорана З. Михајловић, потпредседник Владе и министар грађевинарства, саобраћаја и инфраструктуре;
			– за заменика председника: 
			Миодраг Поледица, државни секретар у Министарству грађевинарства, саобраћаја и инфраструктуре;
			– за чланове:
			1) Јованка Атанацковић, помоћник министра грађевинарства, саобраћаја и инфраструктуре;
			2) Саша Стојановић, вршилац дужности помоћника министра грађевинарства, саобраћаја и инфраструктуре;
			3) Дубравка Дракулић, помоћник министра привреде;
			4) Јован Ћосић, вршилац дужности помоћника министра правде;
			5) Славица Вуловић, саветник потпредседника Владе и министра грађевинарства, саобраћаја и инфраструктуре;
			6) Винка Милановић, саветник потпредседника Владе и министра грађевинарства, саобраћаја и инфраструктуре;
			7) Весна Панић, виши саветник, Министарство грађевинарства, саобраћаја и инфраструктуре;
			8) Дејан Еремија, Министарство финансија;
			9) мр Братислав Милић, директор, „Институт за путеве” а.д. Београд;
			10) Милош Вујић, директор финансијске службе, „Институт за путеве” а.д. Београд;
			11) Валбона Самарџија, директор правне службе, „Институт за путеве” а.д. Београд;
			12) Бранислав Бабовић, председник Извршног одбора Синдиката радника „Институт за путеве” а.д. Београд;
			13) Мирослав Зеленбаба, потпредседник Синдиката радника „Институт за путеве” а.д. Београд; 
			14) Тамара Нешковић, представник Синдиката радника „Институт за путеве” а.д. Београд.
			4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
			5. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-2160/2018
			У Београду, 8. марта 2018. године
			Влада 
			Председник,
			Ана Брнабић, с.р.
	

