


	
	Zakon

	


	
			На основу члана 62. став 1. тачка 4) Закона о националним саветима националних мањина („Службени гласник РС”, бр. 72/09, 20/14 – одлука УС, 55/14 и 47/18) и члана 57. Упутства за спровођење непосредних избора за чланове националних савета националних мањина („Службени гласник РС”, број 57/18 – пречишћен текст),
			Републичка изборна комисија, на седници одржаној 21. августа 2018. године, донела је
			ОДЛУКУ
			о обрасцима за вршење изборних радњи у поступку непосредних избора за чланове националних савета националних мањина, расписаних за 4. новембар 2018. године
			"Службени гласник РС", број 64 од 21. августа 
			2018.
			Члан 1.
			Овом одлуком прописују се назив и изглед образаца за вршење појединих изборних радњи утврђених Законом о националним саветима националних мањина и Упутством за спровођење непосредних избора за чланове националних савета националних мањина, у поступку непосредних избора за чланове националних савета националних мањина, расписаних за 4. новембар 2018. године.
			Члан 2.
			Поједине изборне радње при спровођењу непосредних избора за чланове националних савета националних мањина расписаних за 4. новембар 2018. године, вршиће се према следећим обрасцима:
			1. Решење о утврђивању Збирне изборне листе кандидата за чланове Националног савета (назив националне мањине) националне мањине – Образац НСНМ-1/18,
			2. Гласачки листић за избор чланова Националног савета (назив националне мањине) националне мањине – Образац НСНМ-2/18,
			3. Контролни лист за проверу исправности гласачке кутије – Образац НСНМ-3/18,
			4. Потврда о изборном праву за гласање ван бирачког места – Образац НСНМ-4/18,
			5. Записник о примопредаји изборног материјала пре гласања између Координатора Републичке изборне комисије и радног тела – Образац НСНМ-5/18,
			6. Записник о примопредаји изборног материјала пре гласања између радног тела и бирачког одбора – Образац НСНМ-6/18,
			7. Записник о раду бирачког одбора на спровођењу гласања и утврђивању резултата гласања за избор чланова Националног савета (назив националне мањине) националне мањине – Образац НСНМ-7/18,
			8. Записник о примопредаји изборног материјала после гласања између бирачког одбора и радног тела – Образац НСНМ-8/18,
			9. Записник о примопредаји изборног материјала после гласања између радног тела и Координатора Републичке изборне комисије – Образац НСНМ-9/18,
			10. Списак лица овлашћених за надгледање рада органа за спровођење непосредних избора за чланове националних савета националних мањина, расписаних за 4. новембар 2018. године – Образац НСНМ-10/18,
			11. Пријава домаћих посматрача за праћење рада органа за спровођење избора за чланове националних савета националних мањина, расписаних за 4. новембар 2018. године – Образац НСНМ-11/18,
			12. Списак лица пријављених за домаће посматраче рада органа за спровођење избора за чланове националних савета националних мањина, расписаних за 4. новембар 2018. године – Образац НСНМ-12/18,
			13. Пријава страних посматрача за праћење рада органа за спровођење избора за чланове националних савета националних мањина, расписаних за 4. новембар 2018. године – Образац НСНМ-13/18,
			14. Списак лица пријављених за стране посматраче рада органа за спровођење избора за чланове националних савета националних мањина, расписаних за 4. новембар 2018. године – Образац НСНМ-14/18, и
			15. Уверење о избору за члана Националног савета (назив националне мањине) националне мањине – Образац НСНМ-15/18.
			Члан 3.
			Обрасци из члана 2. ове одлуке, који су саставни део ове одлуке, утврђују се и објављују на српском језику и ћириличком писму.
			У складу са чланом 42. Упутства за спровођење непосредних избора за чланове националних савета националних мањина, збирна изборна листа, гласачки листићи, образац записника о раду бирачког одбора и уверење о избору за члана Националног савета националне мањине, за спровођење избора за чланове националних савета албанске, ашкалијске, бошњачке, бугарске, египатске, мађарске, румунске, русинске, словачке и чешке националне мањине, штампају се, односно израђују двојезично, на српском језику и ћириличким писмом и на језику и писму националне мањине чији се национални савет бира.
			Члан 4.
			Образац списка лица овлашћених за надгледање рада бирачких одбора на спровођењу гласања на непосредним изборима за чланове националних савета албанске, ашкалијске, бошњачке, бугарске, египатске, мађарске, румунске, русинске, словачке и чешке националне мањине биће израђени двојезично, на српском језику и ћириличком писму и на језику и писму националне мањине чији се национални савет бира и као такви стављени на располагање предлагачима изборних листа путем интернет странице Републичке изборне комисије.
			Члан 5.
			Обрасци пријаве страних посматрача за праћење рада органа за спровођење избора и списка лица пријављених за стране посматраче рада органа за спровођење избора биће преведени на енглески језик и као такви стављени на располагање заинтересованим међународним и страним организацијама и удружењима и представницима страних држава, путем интернет странице Републичке изборне комисије.
			Члан 6.
			Ова одлука ступа на снагу даном доношења, а биће објављена у „Службеном гласнику Републике Србије”.
			02 број 013-84/18
			У Београду, 21. августа 2018. године
			Републичка изборна комисија
			Председник, 
			Владимир Димитријевић, с.р.
			
			Прилози
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
	

