


	
	Zakon

	


	
			На основу члана 35, а у вези са чланом 29. Закона о националним саветима националних мањина („Службени гласник РС”, бр. 72/09, 20/14 – УС, 55/14 и 47/18) и Решења о привременом закључењу посебног бирачког списка националне мањине број 208-00-01/2018-27/01 од 15. августа 2018. године, 
			Mинистар државне управе и локалне самоуправе доноси 
			ОДЛУКУ
			о расписивању избора за чланове националних савета националних мањина
			"Службени гласник РС", број 63 од 17. августа 
			2018.
			I
			Овом одлуком расписују се избори за чланове националних савета албанске, ашкалијске, бошњачке, бугарске, буњевачке, влашке, грчке, египатске, мађарске, македонске, немачке, пољске, ромске, румунске, руске, русинске, словачке, словеначке, украјинске, хрватске, црногорске и чешке националне мањине.
			II
			На непосредним изборима за чланове националних савета националних мањина бира се:
			– 15 чланова Националног савета албанске националне мањине;
			– 15 чланова Националног савета ашкалијске националне мањине;
			– 35 чланова Националног савета бошњачке националне мањине;
			– 19 чланова Националног савета бугарске националне мањине;
			– 19 чланова Националног савета буњевачке националне мањине;
			– 23 члана Националног савета влашке националне мањине;
			– 15 чланова Националног савета грчке националне мањине;
			– 15 чланова Националног савета египатске националне мањине;
			– 35 чланова Националног савета мађарске националне мањине;
			– 15 чланова Националног савета немачке националне мањине;
			– 15 чланова Националног савета пољске националне мањине;
			– 35 чланова Националног савета ромске националне мањине
			– 23 члана Националног савета румунске националне мањине;
			– 19 чланова Националног савета русинске националне мањине;
			– 29 чланова Националног савета словачке националне мањине;
			– 15 чланова Националног савета словеначке националне мањине;
			– 15 чланова Националног савета украјинске националне мањине;
			– 15 чланова Националног савета чешке националне мањине.
			III
			На изборима путем електорске скупштине за чланове националних савета националних мањина бира се:
			– 23 члана Националног савета македонске националне мањине;
			– 15 чланова Националног савета руске националне мањине;
			– 23 члана Националног савета црногорске националне мањине; 
			– 29 чланова Националног савета хрватске националне мањине.
			IV
			За дан одржавања избора одређује се недеља 4. новембар 2018. године.
			V
			Рокови за вршење изборних радњи почињу да теку од дана ступања на снагу ове одлуке.
			VI
			Ова одлука ступа на снагу даном објављивања.
			Ова одлука доставља се Републичкој изборној комисији.
			VII
			Ову одлуку објавити у „Службеном гласнику Републике Србије”.
			Број 208-00-00172/2018-27 
			У Београду, 17. августа 2018. године 
			Министар,
			Бранко Ружић, с.р.
	

