


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене слива акумулације Врутци
				"Службени гласник РС", број 43 од 5. маја 
				2017.
				1. Приступа се изради Просторног плана подручја посебне намене слива акумулације Врутци (у даљем тексту: Просторни план).
				2. Оквирна граница Просторног плана обухвата делове територија града Ужица и општина Чајетина и Бајина Башта, и то: на територији града Ужица целе катастарске општине Биоска, Врутци, Кремна и Мокра Гора; на територији општине Чајетина целе катастарске општине Трипкова и Шљивовица и на територији општине Бајина Башта целе катастарске општине Мала Река и Солотуша. 
				Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део. Коначна граница обухвата Просторног плана биће дефинисана Нацртом Просторног плана.
				3. Услови и смернице планских докумената вишег реда и развојних стратегија за израду Просторног плана, садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да се извориште за снабдевање водом Врутци налази у оквиру Западноморавског подсистема, односно Западноморавско-рзавског регионалног система водоснабдевања, као и да је израда Просторног плана, сврстана у приоритетне планске документе за доношење;
				2) Уредби о утврђивању Регионалног просторног плана Златиборског и Моравичког управног округа („Службени гласник РС”, број 1/13), којом је утврђено: да је Западноморавскo-рзавски регионални систем водоснабдевања планиран за обезбеђење воде највишег квалитета, са три подсистема који сада функционишу аутономно (Рзав; Западна Морава; Увац, Лим и Дрина) са циљем њиховог перспективног функционалног повезивања; да се подсистем Западна Морава ослања на акумулацију Врутци на реци Ђетињи у функцији Ужичког водоводног субсистема (насеља од Ужица до Севојна) и другим водоводима (који имају карактер субсистема са властитим извориштима и који ће се касније постепено повезивати у системе вишег реда); 
				3) Стратегији о управљању водама на територији Републике Србије до 2034. године („Службени гласник РС”, број 3/17) и Уредби о утврђивању Водопривредне основе Републике Србије („Службени гласник РС”, број 11/02), којима је утврђено да се Западноморавско-рзавски регионални систем водоснабдевања, подсистем Врутци, oслања, поред осталог и на вишенаменску акумулацију Врутци, изграђену на реци Ђетињи, са основном наменом водоснабдевања, односно дугорочно поуздано снабдевање водом насеља града Ужица и општина Чајетина и Бајина Башта; поред наведеног ова акумулација има и намену оплемењивања малих вода Западне Мораве, заштиту од поплава Ужица и других коришћења вода.
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак подлога за подручје Просторног плана, достављен од стране Републичког геодетског завода, дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи, као и на принципима управљања водама утврђеним чланом 25. Закона о водама („Службени гласник РС”, бр. 30/10, 93/12 и 101/16).
				5. Визија и дугорочни циљ развоја доношења Просторног плана је обезбеђење просторних услова за остварење посебне намене подручја, тј. за заштиту и уређење сливног подручја акумулације Врутци у условима одрживог развоја планског подручја. 
				6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење изворишта водоснабдевања Врутци; заштиту и уређење сливног подручја у складу са Елаборатом о зонама санитарне заштите изворишта; рационално коришћење и очување природних ресурса; заштиту и унапређење животне средине, природних и створених вредности; валоризацију комплементарних потенцијала подручја за развој; просторне, саобраћајне, привредне и друге облике интеграције подручја са окружењем. 
				Просторни план ће садржати детаљну разраду за прву зону заштите изворишта водоснабдевања.
				7. Рок за израду Нацрта Просторног плана је 12 месеци од дана ступања на снагу ове одлуке.
				8. Оквирна процена средстава за финансирање израде Просторног плана, које обезбеђује Републичка дирекција за воде, износи 14.400.000,00 динара са ПДВ-ом.
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде. 
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Одлука о изради Стратешке процене утицаја Просторног плана подручја посебне намене слива акумулације Врутци на животну средину („Службени гласник РС”, број 15/17), чини саставни део ове одлуке.
				12. Нацрт Просторног плана биће изложен на јавни увид у трајању од 30 дана у седиштима јединица локалних самоуправа које су у обухвату Просторног плана.
				13. Број примерака Просторног плана који је потребно израдити биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-3872/2017-1
				У Београду, 4. маја 2017. године
				Влада 
				Председник,
				Александар Вучић, с.р.
				
				Прилози
				
				
				ПРИЛОГ 2
				СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
				Град Ужице
				Планови катастра непокретности 
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Биоска 
							
							
								ДКП – векторски формат 
							
							
							
							
							
						
						
							
								2. 
							
							
								Кремна
							
							
								ДКП – векторски формат
							
							
							
							
							
						
						
							
								3.
							
							
								Врутци
							
							
								ДКП – векторски формат
							
							
							
							
							
						
						
							
								4.
							
							
								Мокра Гора
							
							
								ДКП  у изради– векторски формат
							
							
							
							
							
						
					
				
				
				Планови катастра водова 
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Биоска
							
							
								векторски формат
							
							
								
							
							
								
							
						
						
							
								2. 
							
							
								Кремна
							
							
								векторски формат
							
							
								
							
							
								
							
						
						
							
								3.
							
							
								Врутци
							
							
								векторски формат
							
							
							
							
							
						
						
							
								4.
							
							
								Мокра Гора
							
							
								векторски формат
							
							
							
							
							
						
					
				
				
				Општина Бајина Башта
				Планови катастра непокретности
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Мала Река
							
							
								ДКП у изради – векторски формат 
							
							
							
							
							
						
						
							
								2. 
							
							
								Солотуша
							
							
								ДКП у изради – векторски формат
							
							
							
							
							
						
					
				
				
				Планови катастра водова
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Мала Река
							
							
								нема 
							
							
							
							
							
						
						
							
								2. 
							
							
								Солотуша
							
							
								нема
							
							
							
							
							
						
					
				
				
				Општина Чајетина
				Планови катастра непокретности
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Шљивовица
							
							
								векторски формат
							
							
								
							
							
								
							
						
						
							
								2. 
							
							
								Трипкова
							
							
								ДКП у изради – векторски формат 
							
							
								
							
							
								
							
						
					
				
				
				Планови катастра водова
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Шљивовица
							
							
								векторски формат
							
							
								
							
							
								
							
						
						
							
								2. 
							
							
								Трипкова
							
							
								векторски формат 
							
							
								
							
							
								
							
						
					
				
	

