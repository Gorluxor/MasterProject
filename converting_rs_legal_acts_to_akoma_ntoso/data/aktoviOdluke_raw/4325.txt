


	
	Zakon


	
		Редакцијски пречишћен текст
	
	
	
	На основу члана 38. став 4. Закона о средствима за исхрану биља и оплемењивачима земљишта („Службени гласник РС”, број 41/09) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12),
	Влада доноси 
	
	ОДЛУКУ
	о висини накнаде у области средстава за исхрану биља и оплемењивача земљишта
	
	"Службени гласник РС", бр. 113 од 20. децембра 2013, 30
	од 14. марта 2014.
	
	1. Овом одлуком утврђује се висина накнаде коју плаћа произвођач, дистрибутер и увозник за: 
	
	
	
	1) преглед и узорковање средстава за исхрану биља и оплемењивача земљишта (у 
	даљем тексту: средства за исхрану биља), које се врши на њихов захтев;*
	
	
	2) преглед и узорковање средстава за исхрану биља у поступку инспекцијске 
	контроле при увозу средстава за исхрану биља.*
	3) брисана је (види тачку 1. Одлуке - 30/2014-135)
	4) брисана је (види тачку 1. Одлуке - 30/2014-135)
	
	*Службени гласник РС, 
	број 30/2014
	
	
	2. Висина накнаде за преглед и узорковање средстава за исхрану биља које се 
	врши на захтев произвођача и дистрибутера износи:*
	
		
			
			
			Активност у оквиру услуге*
			
			
			Износ у динарима*
		
		
			
			
			Преглед и узорковање*
			
			
			2.280*
		
		
			
			
			Доплата за успостављање система службених контрола*
			
			
			300*
		
	
	
	*Службени гласник РС, 
	број 30/2014
	
	Брисана је ранија тачка 3. (види тачку 3. Одлуке - 30/2014-135) 
	
	3. Висина накнаде за преглед и узорковање средстава за исхрану биља у 
	поступку инспекцијске контроле при увозу утврђује се за:*
	
	1) преглед и узорковање средстава за исхрану биља и сировина за њихову 
	производњу и износи:*
	
		
			
			
			Активност у оквиру услуге*
			
			
			Износ у динарима*
		
		
			
			
			Преглед и узорковање*
			
			
			1.4551), 
			2)*
		
		
			
			
			Доплата за успостављање система службених контрола*
			
			
			300*
		
		
			
			
			
			1) Износ је утврђен за вагонске, камионске, контејнерске и бродске 
			пошиљке до десет тона и за авионске и денчане пошиљке до три колета. 
			За сваку наредну тону или колето додаје се износ од 60 динара по 
			тони, односно колету;*
			
			2) Укупан износ после обрачуна тонаже пошиљке увећава се за 100% ако 
			се преглед и узорковање обавља државним празником, током ноћи (од 22 
			часа до 6 часова идућег дана) и недељом.*
		
	
	
	2) преглед пошиљки узорака средстава за исхрану биља и сировина за њихову 
	производњу и износи 1.260 динара*
	
	*Службени гласник РС, 
	број 30/2014
	
	Брисана је ранија тачка 5. (види тачку 5. Одлуке - 30/2014-135)
	4.* Износ накнада из тач. 2. и 3.* ове одлуке уплаћује се на рачун буџета Републике Србије.
	
	*Службени гласник РС, 
	број 30/2014
	
	7. Даном почетка примене ове одлуке престају да важе:
	1) Одлука о висини накнада за покриће трошкова у вези са издавањем дозвола за стављање у промет пестицида и ђубрива и висини накнада за испитивање физичких и хемијских особина и биолошке вредности пестицида и ђубрива („Службени лист СРЈ”, број 4/01) у делу који се односи на ђубрива;
	2) Одлука о висини накнада за извршени здравствени преглед пошиљака биља и контролу пестицида и ђубрива у промету преко државне границе („Службени гласник РС”, број 57/08) у делу који се односи на ђубрива.
	8. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2014. године.
	
	НАПОМЕНА ИЗДАВАЧА: Одлуком о изменама Одлуке о висини накнаде у 
	области средстава за исхрану биља и оплемењивача земљишта ("Службени гласник 
	РС", број 30/2014) тач. 7. и 8. Одлуке нису пренумерисане. 
	
	05 број 321-10885/2013
	У Београду, 18. децембра 2013. године
	Влада
	Председник, 
	Ивица Дачић, 
	с.р.

