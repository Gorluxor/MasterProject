


	
	Zakon

	


	
			На основу члана 62. став 1. тачка 4) Закона о националним саветима националних мањина („Службени гласник РС”, бр. 72/09, 20/14 – одлука УС, 55/14 и 47/18) и члана 30. Упутства за спровођење електорске скупштине за избор чланова националних савета националних мањина („Службени гласник РС”, број 60/18 – пречишћен текст),
			Републичка изборна комисија, на седници одржаној 21. августа 2018. године, донела је
			ОДЛУКУ
			о обрасцима за вршење изборних радњи у поступку избора за чланове националних савета националних мањина путем електорских скупштина расписаних за 4. новембар 2018. године
			"Службени гласник РС", број 64 од 21. августа 
			2018.
			Члан 1.
			Овом одлуком прописују се назив и изглед образаца за вршење појединих изборних радњи утврђених Законом о националним саветима националних мањина и Упутством за спровођење електорске скупштине за избор чланова националних савета националних мањина, у поступку избора за чланове националних савета националних мањина путем електорских скупштина расписаних за 4. новембар 2018. године.
			Члан 2.
			Поједине изборне радње при спровођењу избора за чланове националних савета националних мањина путем електорских скупштина расписаних за 4. новембар 2018. године, вршиће се према следећим обрасцима:
			1. Гласачки листић за избор чланова Националног савета (назив националне мањине) националне мањине – Образац ЕЛСК-1/18,
			2. Записник о раду Одбора на електорској скупштини за избор чланова Националног савета (назив националне мањине) националне мањине – Образац ЕЛСК-2/18,
			3. Уверење о избору за члана Националног савета (назив националне мањине) националне мањине – Образац ЕЛСК-3/18.
			Члан 3.
			Обрасци из члана 2. ове одлуке, који су саставни део ове одлуке, утврђују се и објављују на српском језику и ћириличком писму.
			У складу са чланом 30. Упутства за спровођење електорске скупштине за избор чланова националних савета националних мањина, гласачки листићи и уверења о избору за члана Националног савета националне мањине, за спровођење избора за чланове националних савета македонске, хрватске и црногорске националне мањине, штампају се, односно израђују двојезично, на српском језику и ћириличким писмом и на језику и писму националне мањине чији се национални савет бира.
			Члан 4.
			Ова одлука ступа на снагу даном доношења, а биће објављена у „Службеном гласнику Републике Србије”.
			02 број 013-86/18
			У Београду, 21. августа 2018. године
			Републичка изборна комисија
			Председник,
			Владимир Димитријевић, с.р.
			Прилози
			Гласачки листић за избор чланова 
			Националног савета (назив националне мањине) националне мањине - 
			Образац ЕЛСК-1/18
			Записник о раду Одбора на електорској 
			скупштини за избор чланова Националног савета (назив националне 
			мањине) националне мањине – Образац ЕЛСК-2/18
			
			Уверење о избору за члана 
			Националног савета (назив националне мањине) националне мањине – 
			Образац ЕЛСК-3/18
	

