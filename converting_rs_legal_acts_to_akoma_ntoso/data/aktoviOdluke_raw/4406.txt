





На основу члана 31. став 1. Закона о основама система образовања
и васпитања („Службени гласник РС”, бр. 62/03, 64/03 – исправка, 58/04, 62/04 –
исправка, 79/05 – др. закон и 101/05 – др. закон) и члана 43. став 1. Закона о Влади
(„Службени гласник РС”, бр. 55/05, 71/05 – исправка, 101/07 и 65/08),

Влада доноси



ОДЛУКУ

о оснивању Угоститељско-туристичке
школе у Новом Пазару

„Службени
гласник РС”, број 88 од
26.09.2008.





1. Оснива се Угоститељско-туристичка
школа у Новом Пазару, као стручна школа за обављање делатности у области средњег
образовања и васпитања.

2. Школа ће пословати
под називом: Угоститељско-туристичка школа, са потпуном одговорношћу.

Седиште Угоститељско-туристичке
школе (у даљем тексту: Школа) је у Новом Пазару, улица Његошева б.б.

3. На оснивање, организацију
и рад Школе примењују се прописи о јавним службама, средњој школи и Закон о основама
система образовања и васпитања.

4. Средства за почетак
рада и обављање делатности Школе обезбеђују се у складу са законом.

5. Школа ће остваривати
наставне планове и програме средњег образовања прописане за средње стручне школе
у подручју рада трговина, угоститељство и туризам и пољопривреда, производња и прерада
хране, почев од школске 2008/2009. године.

Наставни план и програм
остварује се на српском језику.

6. До конституисања школског
одбора Влада образује привремени школски одбор у саставу:

1) Едис Еровић, професор
Економско-трговинске школе у Новом Пазару;

2) Мирсад Муховић, професор
Економско-трговинске школе у Новом Пазару;

3) Гордана Дрманац, професор
Економско-трговинске школе у Новом Пазару;

4) Фуад Воца, радник
у Заводу за запошљавање у Новом Пазару; 

5) Радослав Јешић, службеник
у Предузећу „Јединство” а.д. у Новом Пазару;

6) Миљхат Љајић, пољопривредник;

7) Снежана Ђокић, трговац
у ТП „Рекић” у Новом Пазару;

8) Фикрет Ганић, службеник
у Предузећу „Минел растављачи” у Новом Пазару;

9) Садик Тахировић, радник
у Здравственом центру у Новом Пазару. 

7. Привремени школски
одбор:

1) донеће статут Школе;

2) донеће годишњи програм
рада Школе;

3) обављаће и друге послове
из надлежности школског одбора утврђене законом.

Привремени школски одбор
престаје са радом када се именује школски одбор у складу са Законом о основама система
образовања и васпитања.

8. Општи акти Школе донеће
се у року од 30 дана од дана доношења статута Школе.

9. До именовања директора
Школе његове послове ће обављати и вршити његова овлашћења вршилац дужности директора
Миладин Белојица, професор. 

10. Ученици који су започели
стицање средњег образовања и васпитања у Економско-трговинској школи у Новом Пазару,
наставиће стицање средњег образовања и васпитања у Школи, почев од школске
2008/2009. године.

11. Даном почетка рада
Школа преузима потребан број запослених из Економско-трговинске школе у Новом Пазару.

12. Ова одлука ступа
на снагу даном објављивања у „Службеном гласнику Републике Србије”.





05
број 611-3494/2008-2

У
Београду, 25. септембра 2008. године

Влада


Први
потпредседник Владе – 

заменик
председника Владе,

Ивица
Дачић, с.р.



