


	
	Zakon


	
			На основу чл. 9. и 11. Закона о стратешкој процени утицаја на животну средину („Службени гласник РС”, бр. 135/04 и 88/10),
			Министарство пољопривреде, шумарства и водопривреде доноси
			ОДЛУКУ
			о изради Стратешке процене утицаја Акционог плана за реализацију Стратегије управљања водама на територији Републике Србије до 2034. године на животну средину
			"Службени гласник РС", број 56 од 18. јула 2018.
			Приступа се изради Стратешке процене утицаја Акционог плана за реализацију Стратегије управљања водама на територији Републике Србије до 2034. године на животну средину (у даљем тексту: Стратешка процена).
			1. Стратешка процена се ради за територију Републике Србије.
			Разлози за израду Стратешке процене садржани су у одредбама Закона о стратешкој процени утицаја на животну средину („Службени гласник РС”, бр. 135/04 и 88/10 – у даљем тексту: Закон), који налаже да се стратешка процена врши за планове, прoгрaмe, oснoвe и стрaтeгиje у oблaсти прoстoрнoг и урбaнистичкoг плaнирaњa, пoљoприврeдe, шумaрствa, рибaрствa, ловства, енергетике, индустрије, саобраћаја, управљања отпадом, упрaвљaњa вoдaмa, телекомуникација, туризма, oчувaњa прирoдних стaништa и дивљe флoрe и фaунe, кojимa сe успoстaвљa oквир зa oдoбрaвaњe будућих рaзвojних прojeкaтa oдрeђeних прoписимa кojимa сe урeђуje прoцeнa утицaja нa живoтну срeдину, а дефинисани су на основу територијалног обухвата и могућих утицаја Акционог плана за реализацију Стратегије упављања водама на територији Републике Србије до 2034. године (у даљем тексту: Акциони план) на животну средину.
			2. Стратешком проценом биће разматранa питања заштите ваздуха, воде, земљишта, климе, биљног и животињског света, станишта и биодиверзитета, заштићених природних добара, становништва, здравља, градова, насеља, као и друга питања за која се током израде утврди да могу да имају значајан утицај на животну средину.
			3. Извештај о стратешкој процени (у даљем тексту: Извештај) садржи обавезне елементе утврђене Законом, и то:
			1) полазне основе Стратешке процене;
			2) опште и посебне циљеве Стратешке процене и избор индикатора;
			3) процену могућих утицаја са описом мера предвиђених за смањење негативних утицаја на животну средину;
			4) смернице за израду стратешких процена на нижим хијерархијским нивоима и процене утицаја пројеката на животну средину;
			5) програм праћења стања животне средине у току спровођења Акционог плана (мониторинг);
			6) приказ коришћене методологије и тешкоћа у изради Стратешке процене;
			7) приказ начина одлучивања, опис разлога одлучујућих за избор Акционог плана са аспекта разматраних варијантних решења и приказ начина на који су питања животне средине укључена у Акциони план;
			8) закључке до којих се дошло током израде Извештаја, представљене на начин разумљив јавности;
			9) друге податке од значаја за Стратешку процену.
			4. Носилац израде Извештаја биће изабран у складу са чланом 10. Закона.
			5. Рок за израду Извештаја је до шест месеци од дана објављивања ове одлуке.
			6. Средства за израду Стратешке процене и Извештаја обезбеђена су Законом о буџету Републике Србије за 2018. годину („Службени гласник РС”, број 113/17), на разделу 24. Министарство пољопривреде, шумарства и водопривреде, Глава 24.4. Буџетски фонд за воде Републике Србије, Програм 0401 – Интегрално управљање водама, Функција 630 – Водоснабдевање, Програмска активност 0006 – Планирање и међународна сарадња у области вода, Економска класификација 424 – Специјализоване услуге.
			7. Министарство пољопривреде, шумарства и водопривреде – Републичка дирекција за воде обезбеђује учешће заинтересованих органа и организација и јавности, које имају интерес у доношењу одлука које се односе на заштиту животне средине, као и у поступку израде и разматрања Извештаја у складу са Законом.
			8. Оглашавање и излагање на јавни увид Извештаја спроводи Министарство пољопривреде, шумарства и водопривреде – Републичка дирекција за воде, у складу са Законом.
			9. Ову одлуку објавити у „Службеном гласнику Републике Србије”.
			Број 110-00-82/2018-07
			У Београду, 29. јуна 2018. године
			Државни секретар,
			Жељко Радошевић, с.р.
	

