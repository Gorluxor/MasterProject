


	
	Zakon


	
			Редакцијски пречишћен текст
			
			
			
			На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о оснивању Секторског већа за cектор пољопривреде, производње хране, шумарства, рибарства и ветерине
			"Службени гласник РС", бр. 104 од 28. децембра 
			2018, 57 од 9. августа 2019.
			1. Оснива се Секторско веће за сектор пољопривреде, производње хране, шумарства, рибарства и ветерине (у даљем тексту: Секторско веће) за области које се односе на производњу биља и узгој домаћих животиња укључујући и вођење и одржавање фарми и производњу непрерађених производа од биљака и животиња (нпр. сточарство, ратарство, воћарство), затим на област хортикултуре (нпр. цвећарство, управљање расадницима), шумарства (нпр. чување шума), рибарства и ветерине, затим на област производње хране, обраду и паковање хране и пића, као и опрему и процедуре примењиване у производњи и дистрибуцији хране. 
			2. Задаци Секторског већа су да: 
			1) анализира постојеће и утврђује потребне квалификације у сектору; 
			2) идентификује квалификације које треба осавременити; 
			3) идентификује квалификације које више не одговарају потребама сектора; 
			4) доноси одлуку о изради предлога стандарда квалификација у оквиру сектора; 
			5) даје мишљење о очекиваним исходима знања и вештина унутар сектора; 
			6) промовише дијалог и непосредну сарадњу између света рада и образовања; 
			7) промовише могућности за образовање, обуку и запошљавање унутар сектора; 
			8) идентификује могућности за обучавање одраслих унутар сектора; 
			9) разматра импликације националног оквира квалификација на квалификације унутар сектора; 
			10) предлаже листе квалификација по нивоима и врстама које могу да се стичу признавањем претходног учења; 
			11) обавља друге послове у складу са Законом о националном оквиру квалификација Републике Србије.
			3. За чланове Секторског већа, на пет година именују се:
			1) на предлог Привредне коморе Србије и репрезентативних удружења послодаваца – Горан Јаковљевић.
			2) на предлог Савета за стручно образовање и образовање одраслих – Јово Ћато.
			3) на предлог Конференцијe универзитета и Конференцијe академија и високих школа  – проф. др Весна Родић.
			4) на предлог Националне службе за запошљавање – Вања Златковић.
			5) на предлог министарстава: 
			(1) 
			Министарства просвете, науке и технолошког развоја – проф. др Виктор 
			Недовић.
			(2) Министарства рада, запошљавања, борачка и социјална питања – Биљана Зекавица.
			(3) Министарства омладине и спорта – Новак 
			Ушћумлић.
			(4) Министарства пољопривреде, шумарства и 
			водопривреде:
			– Мирјана Бојчевски, Сектор за 
			пољопривредну политику;
			– Маја Андријашевић, Одељење за добробит 
			животиња и ветеринарске услуге у Управи за ветерину;
			– Владе Ђоковић, Одсек за семе и садни 
			материјал у Управи за заштиту биља;
			– Љиљана Совиљ, Управа за шуме;
			– Предраг Вукчевић, Сектор пољопривредне 
			инспекције.
			6) на предлог репрезентативних гранских синдиката:
			(1) Грански синдикат прехране, угоститељства, туризма, пољопривреде, водопривреде и дуванске индустрије независност:
			– Милојица Живковић;
			(2) Самостални синдикат шумарства и прераде дрвета Србије:
			– Предраг Главоњић.
			7) на предлог заједница стручних школа:
			(1) Зоран Радосављевић, Удружење средњих школа за подручјe рада пољопривреда, производња и прерада хране;
			(2) Анкица Ковачевић, Струковно удружење – заједница средњих школа подручја рада шумарство и обрада дрвета.
			8) на предлог Завода за унапређивање образовања и васпитања:
			(1) Радиша Микарић, за област производње биља, узгој домаћих животиња, производњу непрерађених производа од биљака и животиња, хортикултуре, ветерине и производње, обраде и паковања хране и пића; 
			(2) Даница Софренић, за област шумарства и рибарства.
			Чланови Секторског већа из става 1. тач. 
			1), 2), 3), 4) и тачка 5) подтач. (1), (2) и (3) ове тачке учествују 
			у раду Секторског Већа у свим областима рада Секторског већа из 
			тачке 1. ове одлуке.
			Чланови Секторског већа из става 1. тачка 
			5) подтачка (4), тач. 6), 7) и 8) ове тачке учествују у раду за 
			област рада сектора за који су именовани.
			*Службени 
			гласник РС, број 57/2019
			4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.
			5. Секторско веће доноси пословник о свом раду.
			6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину. 
			7. Административно-техничку подршку Секторском већу пружа Агенција за квалификације.
			8. Чланови Секторског већа и стручних тимова имају право на накнаду за рад у висини коју утврди Влада.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-12706/2018
			У Београду, 27. децембра 2018. године
			Влада
			Председник,
			Ана Брнабић, с.р.
	

