


	
	Zakon


	
			На основу члана 9. ст. 3, 4. и 5. Закона о стратешкој процени утицаја на животну средину („Службени гласник РС”, бр. 135/04 и 88/10), 
			Министарство грађевинарства, саобраћаја и инфраструктуре доноси
			ОДЛУКУ 
			о неприступању изради стратешке процене утицаја измена и допуна Просторног плана подручја инфраструктурног коридора граница Хрватске – Београд (Добановци) на животну средину
			"Службени гласник РС", број 59 од 23. августа 
			2019.
			1. Доноси се одлука да се за измене и допунe Просторног плана подручја инфраструктурног коридора граница Хрватске – Београд (Добановци), („Службени гласник РС”, бр. 69/03 и 147/14), (у даљем тексту: Просторни план) не израђује стратешка процена утицаја на животну средину.
			2. Стратешка процена утицаја на животну средину се не врши из разлога што су измене и допуне Просторног плана мањег обима и односе се на дефинисање три нове локације за изградњу база за одржавање путева у оквиру функционалних садржаја аутопута.
			3. Изменама и допунама Просторног плана не мења се обухват Просторног плана и не очекује се битнији утицај на животну средину и одрживи развој.
			4. Ова одлука се доноси на основу мишљења министарства надлежног за послове заштите животне средине и других заинтересованих органа и организација.
			5. Ова одлука представља саставни део Одлуке о изради Измена и допуна Просторног плана подручја инфраструктурног коридора граница Хрватске – Београд (Добановци). 
			6. Ова одлука се објављује у „Службеном гласнику Републике Србије”.
			7. Ова одлука ступа на снагу даном ступања на снагу Одлуке о изради измена и допуна Просторног плана подручја инфраструктурног коридора граница Хрватске – Београд (Добановци). 
			Број 350-01-1497/2019-11
			У Београду, 9. августа 2019. године
			Министарство грађевинарства, саобраћаја и инфраструктуре
			Потпредседница Владеи министарка,
			проф. др Зорана З. Михајловић, с.р.
	

