





На
основу члана 27. став 1. и члана 35. став 2. Закона о планирању и уређењу простора
и насеља („Службени гласник РС”, бр. 44/95, 23/96, 16/97 и 46/98),

Влада
Републике Србије доноси



ОДЛУКУ

О ИЗРАДИ ПРОСТОРНОГ ПЛАНА
ПОДРУЧЈА ИНФРАСТРУКТУРНОГ 

КОРИДОРА ГРАНИЦА ХРВАТСКЕ–БЕОГРАД

(ДОБАНОВЦИ)

„Службени
гласник РС”, број 64 од
16.
новембра 2001.







1. Приступа се изради
Просторног плана подручја инфраструктурног коридора граница Хрватске–Београд (Добановци),
(у даљем тексту: Просторни план).

2. Циљ доношења просторног
плана је утврђивање дугорочне концепције, планских решења, режима и услова коришћења,
организације, уређења и заштите простора којима се обезбеђује изградња, реконструкција
и функционисање магистралних и регионалних инфраструктурних ситема у коридору; рационално
коришћење и очување пољопривредног земљишта, водних и осталих природних ресурса;
развој и функционисање активности, насеља, локалних инфраструктурних система и објеката
на подручју коридора; обезбеђење саобраћајне, економске, социјалне и других облика
интеграције подручја и шире зоне утицаја инфраструктурног коридора; заштита и унапређење
животне средине, природних и непокретних културних добара.

3. Подручје Просторног
плана обухвата делове територија општина Шид, Сремска Митровица, Рума, Стара Пазова,
Пећинци и града Београда, и то: на територији општине Шид целе катастарске општине
Илинци, Вашица, Батровци, Адашевци и делове катастарских општина Шид, Гибарац, Бачинци,
Кукујевци и Вишњићево; на територији општине Сремска Митровица целе катастарске
општине Кузмин, Мартинци, Лаћарак, Сремска Митровица, Вишњевци и Шашинци; на територији
општине Рума целе катастарске општине Марђелос, Вогањ, Доњи Петровци, Добринци,
Буђановци и делове катастарских општина Рума, Мали Радинци, Жарковац и Путинци;
на територији општине Стара Пазова целе катастарске општине Голубинци, Војка, Крњешевци
и делове катастарских општина Јарковци, Стара Пазова и Нова Пазова; на територији
општине Пећинци целе катастарске општине Сибач, Пећинци, Попинци, Прхово и Шимановци;
на територији града Београда у општини Земун целу катастарску општину Угриновци
и делове катастарских општина Батајница и Добановци.

Подручје Просторног плана
дато је на графичком приказу, који је одштампан уз ову одлуку и чини њен саставни
део.

4. Просторни план садржаће
разраду на нивоу регулационог плана за функционалне и пратеће садржаје аутопута
Е-70, за које је техничка документација урађена на нивоу идејног, односно главног
пројекта.

5. Концепција Просторног
плана биће заснована на студијама и истраживањима, урбанистичкој документацији и
техничкој документацији урађеној на нивоу генералних и идејних пројеката за магистралне
инфраструктурне системе, комплексе и објекте и процени њиховог утицаја на животну
средину.

6. Носилац израде Просторног
плана је Министарство урбанизма и грађевина – Завод за просторно планирање и урбанизам
из Београда.

7. Министарства, посебне
организације, јавна предузећа и установе надлежне за послове саобраћаја и телекомуникација,
водопривреде, енергетике, науке, технологије и развоја, здравља и заштите животне
околине, природе и споменика културе доставиће у року од тридесет дана од дана ступања
на снагу ове одлуке све расположиве податке, услове и документацију из делокруга
свог рада носиоцу израде Просторног плана.

8. Рок за израду Просторног
плана је годину дана од дана ступања на снагу ове одлуке.

9. Средства за израду
Просторног плана обезбедиће Министарство урбанизма и грађевина и Републичка дирекција
за путеве на основу уговора о изради Просторног плана подручја инфраструктурног
коридора граница Хрватске–Београд (Добановци) број 350-01-942/2000-03 од 6. новембра
2000. године.

Средства за израду Просторног
плана на нивоу регулационог плана обезбедиће инвеститори функционалних и пратећих
садржаја аутопута Е-70.

10. Нацрт просторног
плана биће изложен на јавни увид у трајању од 30 дана у зградама скупштина општина
Шид, Сремска Митровица, Рума, Стара Пазова, Пећинци и Скупштине града Београда.

Истовремено са јавним
увидом спровешће се стручна расправа о Нацрту просторног плана са научним институцијама,
установама и јавним предузећима и другим заинтересованим предузећима, друштвима
и асоцијацијама са територија општина из претходног става.

11. Ова одлука ступа
на снагу осмог дана од дана објављивања у „Службеном гласнику Републике Србије”.





05
број 350-14570/2001-2

У
Београду, 1. новембра 2001. године

Влада
Републике Србије

Потпредседник,

проф.
др Жарко Кораћ, с.р.







