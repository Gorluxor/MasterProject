


На основу члана 16. Закона о
цевоводном транспорту гасовитих и течних угљоводоника (“Службени лист СРЈ” бр.
29/97), Савезна влада доноси






ОДЛУКУ



о условима које мора испуњавати предузеће или друго правно лице за обављање 
послова пројектовања и изградње гасовода, нафтовода и продуктовода

“Службени

лист
СРЈ
”, број
22 од 1.
маја 1998.







1. Овом одлуком прописују се услови
које мора испуњавати предузеће или друго правно лице за обављање послова
пројектовања и изградње гасовода, нафтовода и продуктовода.



2. Предузеће или друго правно лице
може обављати послове пројектовања гасовода, нафтовода и продуктовода ако
испуњава следеће услове:

1) да је уписано у судски регистар за
израду техничке документације за изградњу гасовода, нафтовода или продуктовода;

2) да има најмање два запослена лица
са 
ВИИ
степеном
стручне спреме одговарајуће техничке струке, овлашћењем за пројектовање, радним
искуством од најмање три године на пословима израде техничке документације и са
одговарајућим стручним резултатима у изради техничке документације.

Одговарајуће стручне резултате, у
смислу одредбе под 2. става 1. ове тачке имају лица која су као одговорни
пројектанти руководили израдом техничке документације по којој су изграђени
гасоводи, нафтоводи или продуктоводи.



3. Предузеће или друго правно лице
може обављати послове изградње гасовода, нафтовода и продуктовода ако испуњава
следеће услове:

1) да је уписано у судски регистар за
извођење радова на изградњи гасовода, нафтовода или продуктовода;

2) да има одговарајућу
техничко-технолошку опремљеност за извођење радова на изградњи гасовода,
нафтовода или продуктовода;

3) да има најмање два запослена лица
са 
VII
степеном
стручне спреме одговарајуће техничке струке, овлашћењем за руковођење грађењем
и радним искуством од најмање три године на пословима руковођења грађењем;

4)
да је учествовало у изградњи или је изградило гасоводе, нафтоводе или
продуктоводе.



4. Испуњеност услова за обављање
послова пројектовања, односно изградње гасовода, нафтовода или продуктовода
утврђује се решењем које доноси Савезно министарство за привреду.



5. За утврђивање испуњености услова
из тачке 2. ове одлуке предузеће или друго правно лице подноси:

1) копију решења о упису у судски
регистар;

2) списак запослених (број и
структура);

3) копије диплома и уверења о положеном
стручном испиту (овлашћења за пројектовање) и потврде о радном искуству на
пословима израде техничке документације за запослена лица из одредбе под 2.
става 1. тачке 2. ове одлуке;

4) списак (референц листу) пројеката
које су запослена лица израдила, односно руководила њиховом израдом као
одговорни пројектанти и датум њихове израде.



6. За утврђивање испуњености услова
из тачке 3. ове одлуке предузеће или друго правно лице подноси следеће доказе:

1) копију решења о упису у судски
регистар;

2) доказе о одговарајућој
техничко-технолошкој опремљености за извођење радова на изградњи гасовода,
нафтовода и продуктовода;

3) списак запослених (број и
структура);

4) копије диплома и уверења о
положеном стручном испиту (овлашћења за руковођење грађењем) и потврде о радном
искуству на пословима руковођења грађењем за запослена лица из одредбе под 3.
тачке 3. ове одлуке;

5) списак (референц листа) објеката
које је предузеће или друго правно лице изградило, односно у чијој је изградњи
учествовало и датум њихове изградње;

6) списак објеката чијим грађењем је
руководило запослено лице и датум њихове изградње.



7. Предузеће или друго правно лице
које обавља послове пројектовања, односно изградње гасовода, нафтовода или
продуктовода дужно је да, у року од 7 дана, од дана настале промене обавести
Савезно министарство за привреду о свакој промени која се односи на услове за
обављање тих послова.



8. Постојећа предузећа за обављање
послова пројектовања и изградње гасовода, нафтовода и продуктовода, дужна су да
поднесу доказе за утврђивање испуњености услова из тач. 5. и 6. ове одлуке у
року од годину дана од дана ступања на снагу ове одлуке.



9. Ова одлука ступа на снагу осмог
дана од дана објављивања у “Службеном листу СРЈ”.






Савезна
влада

Е.п. бр. 132


30. априла
1998. године 

Београд

Председник

др 

Радоје
Контић,
с.р.



