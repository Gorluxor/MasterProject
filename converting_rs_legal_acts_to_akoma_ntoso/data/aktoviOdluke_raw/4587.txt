





На
основу члана 25. став 2. Закона о ученичком и студентском стандарду („Службени
гласник РС”, бр. 81/92, 49/93, 53/93, 67/93, 48/94 и 101/05), 

Влада
доноси



ОДЛУКУ

о оснивању Дома
ученика средњих школа у Босилеграду


"Службени гласник РС", број 106 од 02. децембра 2005.



Члан 1.

Оснива
се Дом ученика средњих школа у Босилеграду.

Члан 2.

Дом
ће пословати под називом: Дом ученика средњих школа у Босилеграду, са потпуном
одговорношћу.

Седиште
Дома ученика (у даљем тексту: Дом ученика) је у Босилеграду, Улица Иве Лоле
Рибара б.б.

Члан 3.

На
оснивање, организацију и рад Дома ученика примењују се прописи о јавним
службама и прописи из области ученичког стандарда.

Члан 4.

Дом
ученика има својство правног лица са правима, обавезама и одговорностима
установе утврђеним законом, овом одлуком и Статутом Дома ученика.

Члан 5.

Делатност
Дома ученика јесте:

1)
стварање услова за извршавање образовних обавеза ученика;

2)
стварање услова за подстицање, остваривање и унапређивање физичког здравља,
спортско-рекреативних активности, развијање културно-забавних и информативних
активности и других друштвених активности ученика;

3)
обезбеђивање остваривања права ученика 

и
остваривање другог законом утврђеног интереса;

4)
стварање услова за смештај и исхрану ученика;

5)
стварање услова за здравствену и социјалну заштиту ученика;

6)
пружање угоститељских услуга и исхране;

7)
пружање услуга трећим лицима.

Члан 6.

Средства
за оснивање и рад Дома ученика обезбеђују се у складу са законом.

Дом
ученика може стицати приходе непосредно од корисника, донација, прилога и
спонзорства домаћих и страних правних и физичких лица и из других извора, у
складу са законом.

Члан 7.

Органи
Дома ученика су: управни одбор, надзорни одбор и директор.

Члан 8.

До
именовања директора Дома ученика, његове послове ће обављати и вршити његова
овлашћења, вршилац дужности директора Зора Дојчинова.

Члан 9.

Влада
ће именовати чланове управног и надзорног одбора у року од 15 дана од дана
ступања на снагу ове одлуке.

Члан 10.

Управни
одбор донеће статут Дома ученика у року од 30 дана од дана ступања на снагу ове
одлуке.

Члан 11.

Ова
одлука ступа на снагу осмог дана од дана објављивања у „Службеном гласнику
Републике Србије”.





05
број 611-7393/2005-1

У
Београду, 1. децембра 2005. године

Влада

Потпредседник,

Мирољуб
Лабус, с.р.



