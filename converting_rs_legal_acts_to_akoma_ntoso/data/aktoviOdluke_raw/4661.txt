





На
основу члана 47. став 1. Закона о културним добрима („Службени гласник
Републике Србије”, број 71/94), 

Влада
Републике Србије доноси

ОДЛУКУ

О УТВРЂИВАЊУ
АСТРОНОМСКЕ ОПСЕРВАТОРИЈЕ У БЕОГРАДУ

ЗА СПОМЕНИК КУЛТУРЕ

„Службени гласник
РС”, број 32 од 7.06.2001.





Тачка 1. 

Астрономска
опсерваторија у Београду утврђује се за споменик културе.

Тачка 2. 

Астрономска
опсерваторија у Београду (у даЉем тексту: споменик културе) налази се на
територији града Београда, општина Звездара, Улица Волгина број 7, у друштвеној
својини, на катастарској парцели број 2252, КО Звездара.

Споменик
културе је изграђен између 1929. и 1931. године по пројекту архитекте Јана
Дубовог. Пројектован је као комплекс са Управном зградом и павиЉонима у које је
смештена астрономска опрема. Опсерваторија је обликована у модернистичком духу,
са елементима академског историцизма, карактеристичног за међуратни период.
БрижЉиво дизајнирани павиЉони прилагођени су поставкама функционализма, а
највећи објекат у комплексу – управна зграда, у којој се налазе канцеларије,
кабинети и библиотека, припада модернистичком кругу идеја. Она чини језгро овог
комплекса и сви остали објекти су упућени на њу. РеЉефи, рад архитекте Бранка
Крстића, рађени су на декоративистички начин, карактеристичан за рани модернизам,
иако се међу њима могу пронаћи и они који су блиски академским методама. И у
обради ентеријера библиотеке у склопу Управне зграде, којом доминира галерија
са орманима и оградом од танких металних цеви, посебно су изражене идеје
модернизма. Намештај у библиотеци, као и у осталим просторијама, обликован је у
модернистичком духу. 

Споменик
културе представЉа најзначајнији пројекат једног од пионира српског модернизма
и оснивача групе архитеката модерног правца, Чеха Јана Дубовог, коме је за овај
пројекат на Београдском универзитету додеЉена титула доктора техничких наука.
Осим архитектонске вредности, споменик културе има изузетан значај и у сфери
науке. 

Тачка 3. 

Заштићена
околина споменика културе обухвата катастарску парцелу број 2252, КО Звездара,
у друштвеној својини. 

Тачка 4. 

Утврђују
се следеће мере заштите споменика културе:

1)
очување изгледа споЉашње архитектуре и ентеријера, хоризонталног и вертикалног
габарита, конструктивних и декоративних елемената архитектуре, оригиналних
материјала и функционалних карактеристика; 

2)
ажурно праћење стања и одржавање конструктивно-статичког система, кровног
покривача, свих фасада, ентеријера и исправности инсталација у споменику
културе;

3)
забрана радова који могу угрозити статичку безбедност споменика културе;

4)
забрана доградње, преградње и надградње;

5)
инсталирање громобранских уређаја и уређаја за заштиту од пожара;

6)
уређење комплекса, обнавЉање и одржавање вегетације;

7)
задржавање намене споменика културе. 

Тачка 5. 

Утврђују
се следеће мере заштите заштићене околине споменика културе:

1)
забрана градње или поставЉања објеката трајног или привременог карактера, који
својом наменом, габаритом, волуменом и обликом могу угрозити или деградирати
споменик културе и његову заштићену околину;

2)
забрана градње објеката који нису у функцији споменика културе;

3)
урбанистичко, комунално и хортикултурно одржавање парковског простора око
споменика културе. 

Тачка 6. 

Ову одлуку објавити
у „Службеном гласнику Републике Србије”.





05
број 633-1789/99

У
Београду, 22. маја 2001. године

Влада
Републике Србије

Потпредседник,

проф.
др Жарко Кораћ, с.р.





