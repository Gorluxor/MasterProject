


	
	Zakon

	


	
				Редакцијски пречишћен текст
				
				
				На основу члана 128в став 9. Закона о банкама („Службени гласник РС”, бр. 107/05, 91/10 и 14/15) и члана 15а став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15 и 40/15 – одлука УС), 
				Извршни одбор Народне банке Србије доноси
				ОДЛУКУ
				о информацијама и подацима који се достављају Народној банци Србије за потребе израде и ажурирања плана реструктурирања банке и банкарске групе 
				"Службени гласник РС", бр. 78 од 11. 
				септембра 2015, 78 од 18. августа 2017, 46 од 15. јуна 2018.
				1. Овом одлуком ближе се прописује садржај информација и података које су банка, односно правно лице са својством највишег матичног друштва у банкарској групи дужни да достављају Народној банци Србије за потребе израде и ажурирања плана реструктурирања банке и банкарске групе, као и начин и рокови за њихово достављање.
				2. Банка је дужна да израђује следеће 
				извештаје: 
				1) Преглед лица одговорних за 
				обезбеђивање података и информација за план реструктурирања – на 
				Обрасцу ПОЛ (Прилог 1); 
				2) Преглед билансне имовине и обавеза 
				и ванбилансних ставки повезаних с критичним функцијама и кључним 
				пословним активностима – на Обрасцу ПАО (Прилог 2); 
				3) Преглед учешћа у платним системима 
				и системима за поравнање финансијских инструмената – на Обрасцу 
				ПСП (Прилог 3);
				4) Преглед кључних софтверских 
				компоненти у информационом систему потребних за спровођење 
				критичних функција и кључних пословних активности – на Обрасцу 
				КСК (Прилог 4);
				5) Преглед инструмената капитала и 
				субординираних обавеза банке – на Обрасцу ИСО (Прилог 5);
				6) Преглед подобних обавеза – на 
				Обрасцу ПОБ (Прилог 6);
				7) Преглед подобних обавеза банке 
				према преосталом року доспећа – на Обрасцу ПОБ-РОК (Прилог 7);
				
				8) Преглед обавеза банке чије је 
				испуњење обезбеђено заложним правом, средством финансијског 
				обезбеђења или другим сродним правом – на Обрасцу ООБ (Прилог 
				8);
				9) Преглед квалификованих 
				подобних обавеза на које се примењује страно право или које су 
				обезбеђене гаранцијом Републике Србије, односно код којих је 
				Република Србија поверилац – на Обрасцу СПГ (Прилог 9);
				10) Преглед структуре квалификованих 
				подобних обавеза – на Обрасцу КПО (Прилог 10);
				11) Извештај о обрачуну минималног 
				захтева за капиталом и подобним обавезама – на Обрасцу МКО 
				(Прилог 11);
				12) Преглед међусобне повезаности – на 
				Обрасцу ПМП (Прилог 12).
				*Службени гласник РС, број 78/2017
				**Службени гласник РС, број 46/2018
				3. Највише матично друштво банкарске 
				групе чију контролу на консолидованој основи врши Народна банка 
				Србије (у даљем тексту: највише матично друштво банкарске групе) 
				дужно је да израђује следеће извештаје из тачке 2. ове одлуке: 
				Образац ПOЛ (Прилог 1), Образац ПАО (Прилог 2), Образац ПСП 
				(Прилог 3), Образац КСК (Прилог 4), Образац ПОБ (Прилог 6), 
				Образац СПГ (Прилог 9); Образац КПО (Прилог 10), Образац МКО 
				(Прилог 11), Образац ПМП (Прилог 12).
				Поред извештаја из става 1. ове тачке, 
				највише матично друштво банкарске групе дужно је да израђује 
				Извештај о укупним капиталним захтевима и показатељу 
				адекватности капитала подређеног друштва – банке са седиштем ван 
				Републике Србије – на Обрасцу ПАК – ПДБ (Прилог 13).
				*Службени гласник РС, број 78/2017
				4. Садржина образаца из тач. 2. и 3. ове одлуке утврђена је 
				у прилозима од 1 до 13, који су одштампани уз ову одлуку и њен су саставни део.
				*Службени гласник РС, број 78/2017
				5. Банка, односно највише матично друштво банкарске групе дужни су да информације и податке у извештајима из тач. 2. и 3. ове одлуке прикажу тачно и потпуно, у складу с прописима.
				6. Извештаје из тач. 2. и 3. ове 
				одлуке банка, односно највише матично друштво банкарске групе 
				доставља Народној банци Србије у формату и на начин који су 
				предвиђени упутствoм Народне банке Србије којим се уређује 
				електронско достављање података и информација Народној банци 
				Србије за потребе израде и ажурирања плана реструктурирања банке 
				и банкарске групе.
				*Службени гласник РС, број 46/2018
				7. Банка је дужна да извештаје из тачке 2. ове одлуке Народној банци Србије доставља полугодишње, и то:
				– извештаје са стањем на дан 30. јуна текуће године – до 31. августа те године;
				– извештаје са стањем на дан 31. децембра текуће године – до 31. марта наредне године.
				8. Највише матично друштво банкарске групе дужно је да сачињава и доставља извештаје из тачке 3. ове одлуке, са стањем на дан 31. децембра, односно 30. јуна текуће године – до 31. маја наредне, односно до 30. септембра текуће године.
				9. Банка, највише матично друштво банкарске групе и члан банкарске групе дужни су да Народној банци Србије, на њен захтев, пруже сву потребну помоћ, као и додатне информације и податке који су јој потребни у поступку израде и ажурирања плана реструктурирања.
				10. За потребе ажурирања плана реструктурирања банке, односно банкарске групе, Народна банка Србије од банке, односно највишег матичног друштва банкарске групе може захтевати да израде и доставе извештај из тач. 2. и 3. ове одлуке, у року који Народна банка Србије одреди у том захтеву.
				Прелазна одредба и завршна одредба
				11. Банка је дужна да извештаје из тачке 2. ове одлуке са стањем на дан 30. јуна 2015. године достави Народној банци Србије најкасније у року од 30 дана од дана ступања на снагу ове одлуке.
				12. Ова одлука ступа на снагу осмог дана од дана објављивања у „Службеном гласнику Републике Србије”.
				ИО НБС број 79
				У Београду, 10. септембра 2015. године
				Председавајућа
				Извршног одбора Народне банке Србије
				гувернер
				Народне банке Србије,
				др Јоргованка Табаковић, с.р.
				
				ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
				ОДЛУКЕ
				Одлука
				о изменама и допунама Одлуке о 
				информацијама и подацима који се достављају Народној банци 
				Србије за потребе израде и ажурирања плана реструктурирања банке 
				и банкарске групе 
				(„Службени гласник РС“, број 78/2017-48)
				5. Банка је дужна да извештаје из тачке 1. ове 
				одлуке, осим извештаја из одредбе под 7), са стањем на дан 30. 
				јуна 2017. године достави Народној банци Србије до 30. септембра 
				2017. године. Извештај из тачке 1. одредба под 7) ове одлуке, 
				банка је дужна да достави први пут са стањем на дан 31. децембра 
				2017. године.
				Највише матично друштво банкарске групе дужно је да 
				извештаје из тачке 2. ове одлуке са стањем на дан 30. јуна 2017. 
				године достави Народној банци Србије до 31. октобра 2017. 
				године.
				6. Ова одлука ступа на снагу осмог дана од дана 
				објављивања у „Службеном гласнику Републике Србије”. 
				
				
				Прилози
				НАПОМЕНА ИЗДАВАЧА: 
				Одлуком
				о изменама и допунама Одлуке о 
				информацијама и подацима који се достављају Народној банци 
				Србије за потребе израде и ажурирања плана реструктурирања банке 
				и банкарске групе 
				(„Службени гласник РС“, број 78/2017), 
				прилози 1-15 замењени су новим прилозима 1-13 (види тачку 4. 
				Одлуке - 78/2017-48) 
				Одлуком
				о изменама Одлуке о 
				информацијама и подацима који се достављају Народној банци 
				Србије за потребе израде и ажурирања плана реструктурирања банке 
				и банкарске групе 
				(„Службени гласник РС“, број 46/2018), 
				прилози 6, 7, 9. и 10. замењени су новим прилозима 6, 7, 9. и 
				10. (види тачку 3. 
				Одлуке - 46/2018-44) 
				
				Прилог 1 - Преглед 
				лица одговорних за обезбеђивање података и информација за план 
				реструктурирања (Образац ПОЛ)
				Прилог 2 - Преглед 
				билансне имовине и обавеза и ванбилансних ставки повезаних с 
				критичним функцијама и кључним пословним активностима (Образац 
				ПАО)
				Прилог 3 - Преглед 
				учешћа у платним системима и системима за поравнање финансијских 
				инструмената (Образац ПСП)
				Прилог 4 - Преглед 
				кључних софтверских компоненти у информационом систему потребних 
				за спровођење критичних функција и кључних пословних активности 
				(Образац КСК)
				Прилог 5 - Преглед 
				инструмената капитала и субординираних обавеза банке (Образац 
				ИСО)
				Прилог 6 - Преглед 
				подобних обавеза (Образац ПОБ)
				Прилог 7 - Преглед 
				подобних обавеза банке према преосталом року доспећа (Образац 
				ПОБ-РОК)
				Прилог 8 - Преглед 
				обавеза банке чије је испуњење обезбеђено заложним правом, 
				средством финансијског обезбеђења или другим сродним правом 
				(Образац ООБ)
				Прилог 9 - Преглед 
				квалификованих подобних обавеза на које се примењује страно 
				право и које су обезбеђене гаранцијом Републике Србије (Образац 
				СПГ)
				Прилог 10 - 
				Преглед структуре квалификованих подобних обавеза (Образац КПО)
				Прилог 11 - 
				Извештај о обрачуну минималног захтева за капиталом и подобним 
				обавезама (Образац МКО)
				Прилог 12 - 
				Преглед међусобне повезаности (Образац ПМП)
				Прилог 13 - 
				Извештај о укупним капиталним захтевима и показатељу 
				адекватности капитала подређеног друштва – банке са седиштем ван 
				Републике Србије (Образац ПАК–ПДБ)
	

