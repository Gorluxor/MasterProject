





На
основу члана 16. Закона о заштити права и слобода националних мањина („Службени
лист СРЈ”, бр. 11/02 и 57/02) и члана 2. тачка 1. Уредбе о образовању Савета Републике
Србије за националне мањине („Службени гласник РС”, бр. 104/04 и 117/05),

Савет
Републике Србије за националне мањине доноси





ОДЛУКУ

о потврђивању националног
симбола и празника мађарске националне мањине у Републици Србији

„Службени гласник РС”, број 23 од 17. марта
2006.





1.
Потврђује се предлог Националног савета мађарске националне мањине у Србији и Црној
Гори и за национални симбол мађарске националне мањине одређује се застава са хоризонталним
пољима истих висина, одозго на доле: црвена, бела и зелена преко којих је прободени
шиљасти штит чије је прво поље пресечено са седам наизменично црвених и сребрних
трака, у другом црвеном пољу, на средишњем, избоченом делу је троструки зелени брежуљак
са златном круном, на којем стоји сребрни двоструки крст. На горњем делу штита лежи
мађарска света круна. Размере симбола су 3:2.



2.
Потврђује се предлог Националног савета мађарске националне мањине у Србији и Црној
Гори и за празнике мађарске националне мањине одређују се: 15. март, Дан револуције
и ослободилачке борбе 1848/49; 20. август, Дан Светог Стевана; 23. октобар, Дан
почетка револуције и ослободилачке борбе 1956. године.



3.
Симболи мађарске националне мањине могу се, уз државне симболе Републике Србије
и Србије и Црне Горе, службено истицати на зградама и у просторијама локалних органа
и организација са јавним овлашћењима током државних празника и празника мађарске
националне мањине, у складу са законом.



4.
Ова одлука ступа на снагу осмог дана од дана објављивања у „Службеном гласнику Републике
Србије”.



Број 017-00-1/2006-01

У Београду, 23. децембра 2005. године

Савет Републике Србије за националне мањине

Председник,

Војислав Коштуница, с.р.



