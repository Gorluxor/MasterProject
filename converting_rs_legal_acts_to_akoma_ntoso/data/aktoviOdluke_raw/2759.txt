


	
	Zakon


	
				
					Редакцијски пречишћен текст
				
				
				На основу члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12 и 87/13), 
				Влада доноси 
				ОДЛУКУ 
				о оснивању Координационог тела за деоницу аутопута Е-763, Сурчин–Обреновац 
				"Службени гласник РС", бр. 77 од 14. септембра 
				2016, 88 од 28. октобра 2016, 43 од 5. маја 2017, 78 од 19. 
				октобра 2018.
				1. Оснива се Координационо тело (у даљем тексту: Координационо тело) за координацију рада и праћење динамике решавања имовинско-правних односа за деоницу аутопута Е-763, Сурчин–Обреновац.
				2. Координационо тело прати и координира рад свих надлежних органа у поступцима решавања имовинско-правних односа на траси аутопута Е-763, деоница Сурчин–Обреновац, у складу са планираном динамиком изградње ове деонице, као неопходан, претходни услов за издавање грађевинске дозволе у складу са законом.
				3. У Радни тим се именују:
				– за председника:
				Имре Керн, државни секретар у 
				Министарству грађевинарства, саобраћаја и инфраструктуре;
				– за чланове:
				1) Александра Дамњановић, државни 
				секретар у Министарству грађевинарства, саобраћаја и 
				инфраструктуре;
				2) Небојша Павловић, Кабинет 
				потпредседника Владе и министра грађевинарства, саобраћаја и 
				инфраструктуре;
				3) Горјана Јоксовић, виши саветник, 
				Министарство грађевинарства, саобраћаја и инфраструктуре;
				4) Ана Триповић, вршилац дужности 
				директора Управе за јавни дуг, Министарство финансија;
				5) Драгана Ратковић, Управа за јавни 
				дуг, Министарство финансија;
				6) Зоран Дробњак, Јавно предузеће 
				„Путеви Србијеˮ;
				7) Славољуб Тубић, Јавно предузеће 
				„Путеви Србијеˮ;
				8) Звонимир Аврамовић, Јавно предузеће 
				„Путеви Србијеˮ.
				*Службени гласник РС, број 78/2018
				
				4. Административне и стручне послове за потребе Координационог тела обављаће Министарство грађевинарства, саобраћаја и инфраструктуре.
				Координационо тело састајаће се 
				по потреби, а најмање два пута месечно.
				*Службени гласник РС, број 88/2016
				
				5. Ова одлука ступа на снагу осмог дана од дана објављивања у „Службеном гласнику Републике Србије”.
				
				05 број 02-8173/2016
				У Београду, 13. септембра 2016. године
				Влада
				Председник,
				Александар Вучић, с.р.
	

