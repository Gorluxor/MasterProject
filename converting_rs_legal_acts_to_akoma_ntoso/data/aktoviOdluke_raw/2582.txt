


	
	Zakon

	


	
				Редакцијски пречишћен текст
				
				
				На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о образовању Савета за иновационо 
				предузетништво и информационе технологије
				"Службени гласник РС", бр. 77 од 14. септембра 
				2016, 26 од 20. марта 2017, 79 од 25. августа 2017, 120 од 30. 
				децембра 2017.
				*Службени гласник РС, број 26/2017
				
				1. Образује се Савет за иновационо 
				предузетништво и информационе технологије (у даљем тексту: 
				Савет) на период од три године.
				*Службени гласник РС, број 26/2017
				
				2. У Савет се именују:
				1) за председника:
				– Ана Брнабић, председник Владе;
				2) за заменика председника:
				– Младен Шарчевић, министар просвете, науке и технолошког 
				развоја,
				– Ненад Поповић, министар без портфеља 
				задужен за иновације и технолошки развој;
				3) за чланове:
				– др Расим Љајић, потпредседник Владе и министар трговине, туризма и телекомуникација,
				– др Небојша Стефановић, потпредседник Владе и министар унутрашњих послова,
				– др Душан Вујовић, министар финансија,
				– Горан Кнежевић, министар привреде,
				– Зоран Ђорђевић, министар за рад, 
				запошљавање, борачка и социјална питања,
				– Вања Удовичић, министар омладине и спорта,
				– Марко Благојевић, вршилац дужности директора Канцеларије за 
				управљање јавним улагањима,
				– 
				Владимир Бумбаширевић, ректор Београдског универзитета и 
				председник Конференције универзитета Србије (КОНУС),
				– Бранислав Недимовић, министар 
				пољопривреде, шумарства и водопривреде,
				– др Јоргованка Табаковић, гувернер 
				Народне банке Србије,
				– Михаило Јовановић, вршилац дужности 
				директора Канцеларије за информационе технологије и електронску 
				управу.
				*Службени гласник РС, број 26/2017
				**Службени гласник РС, број 79/2017
				***Службени гласник РС, број 120/2017
				
				3. Задаци Савета су да разматра питања 
				и даје предлоге у области:
				– стварања законских услова за 
				системски развој и унапређење сектора информационих технологија 
				и развој иновационог предузетништва у Републици Србији;
				– побољшања услова пословања компанија 
				и услова за развој интернет предузетништва;
				– стварања законских услова за боље 
				позиционирање српских иновативних предузећа на тржиштима 
				ризичног капитала;
				– системског развоја и обуке стручног 
				кадра у области информационих технологија и иновационог 
				предузетништва;
				– планског распоређивања подстицајних 
				средстава на територији Републике Србије;
				– одређивања приоритетних циљева и 
				активности свих органа државне управе и служби Владе који врше 
				послове везане за информационе технологије и иновационо 
				предузетништво и праћење реализације приоритетних активности.
				
				Савет разматра питања и даје предлоге 
				неопходне за значајно и системско подизање обима извоза у 
				области информационих технологија и иновационог предузетништва, 
				привлачење директних страних инвестиција у делу економије 
				засноване на иновацијама, повећавање стопе бруто домаћег 
				производа (БДП) у овим областима, повећање обима стручног кадра, 
				побољшање инфраструктуре за пословање и смањење укупне 
				незапослености даљим развојем информационих технологија и 
				иновационог предузетништва, укључујући и преквалификацију и 
				друге мере.
				*Службени гласник РС, број 26/2017
				
				4. Савет може ангажовати стручна лица и образовати радне групе у сврху извршавања задатака из тачке 3. ове одлуке.
				5. Чланови Савета и ангажована стручна лица немају право на накнаду за свој рад.
				6. Административно техничке послове за 
				потребе Савета обавља Генерални секретаријат Владе, а стручне 
				послове Републички секретаријат за јавне политике
				*Службени гласник РС, број 79/2017
				
				7. Савет је дужан да надлежном одбору достави извештај о раду најмање сваких 60 дана, а Влади најмање сваких 90 дана.
				8. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-8395/2016-1
				У Београду, 13. септембра 2016. године
				Влада
				Председник,
				Александар Вучић, с.р.
	

