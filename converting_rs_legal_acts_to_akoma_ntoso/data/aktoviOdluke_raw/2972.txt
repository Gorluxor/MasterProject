







на
основу члана 138. став 1. тачка 8, у вези са чланом 143. став 2. Закона о
пензијском и инвалидском осигурању војних осигураника („Службени лист СФРЈ“,
бр. 7/85, 74/87 и 20/89), Скупштина Заједнице социјалног осигурања војних
осигураника доноси
	
	

ОДЛУКУ
	о издвајању дела укупних средстава Фонда пензијског и инвалидског осигурања 
	Заједнице социјалног осигурања војних осигураника за решавање стамбених 
	потреба уживалаца пензије

	
	„Службени
лист СФРЈ”, број 25 од 12. априла 1991.





1. Из укупних
средстава Фонда пензијског и инвалидског осигурања војних осигураника издвајаће
се, почев од 1991. године, на посебан рачун, наменска средства за решавање
стамбених потреба уживалаца пензије, у номиналном износу.



2. Износ средстава
из тачке 1. ове одлуке и услови и начин њиховог коришћења регулишу се општим
актом Скупштине Заједнице крајем календарске године, за наредну годину, на
предлог Стручне службе Заједнице.



3. Средства
издвојена у смислу тач. 1. и 2. ове одлуке користе се за изградњу и куповину
станова и одобравање стамбених кредита.



4. Даном ступања на
снагу ове одлуке престаје да важи Одлука о издвајању дела укупних средстава
Фонда пензијског и инвалидског осигурања Заједнице социјалног осигурања војних
осигураника за решавање стамбених потреба уживалаца пензије („Службени лист
СФРЈ”, бр. 69/83 и 64/89).



5. Ова одлука ступа
на снагу осмог дана од дана објављивања у „Службеном листу СФРЈ”.






Скупштина Заједнице
социјалног


осигурања војних
осигураника

бр. 24/1

28. марта 1991.
године

Београд

Председник
Председништва,

генерал-потпуковник
у пензији


Боривој Петков, с.
р.







