


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Радне групе за праћење реализације пројекта „Изградња Националног фудбалског стадиона, са пратећим садржајем”
			"Службени гласник РС", број 45 од 21. јуна 2019.
			1. Образује се Радна група за праћење реализације пројекта „Изградња Националног фудбалског стадиона, са пратећим садржајем” (у даљем тексту: пројекат), који је Закључком Владе 05 број 351-7235/2018 од 30. јула 2018. године проглашен пројектом од значаја за Републику Србију (у даљем тексту: Радна група).
			2. Задаци Радне групе су праћење активности на реализацији пројекта и давање предлога и мишљења у свим фазама пројектног циклуса.
			3. У Радну групу именују се:
			1) за председника:
			– Вања Удовичић, министар омладине и спорта;
			2) за заменика председника:
			– Синиша Мали, министар финансија;
			3) за чланове:
			(1) Министарство финансија:
			‒ Славица Савичић, државни секретар;
			‒ Лука Томић, шеф Kабинета министра финансија;
			(2) Министарство омладине и спорта:
			‒ Предраг Перуничић, државни секретар;
			‒ Дарко Удовичић, помоћник министра омладине и спорта;
			(3) Министарство грађевинарства, саобраћаја и инфраструктуре:
			‒ Александра Дамњановић, државни секретар;
			‒ Ђорђе Милић, помоћник министра грађевинарства, саобраћаја и инфраструктуре;
			(4) Канцеларија за управљање јавним улагањима:
			‒ Марко Благојевић, вршилац дужности директора;
			(5) Државно правобранилаштво:
			‒ Дубравка Обреновић, заменик државног правобраниоца;
			(6) Републичка дирекција за имовину Републике Србије:
			‒ Јелена Драгић, руководилац Групе за припрему аката у Одељењу за успостављање стварних права на грађевинском земљишту без отуђења (службености, закуп) у Сектору за грађевинско земљиште;
			(7) Републички геодетски завод:
			‒ дипл. геод. инж. Славиша Томовић, вршилац дужности помоћника директора Сектора за надзор и контролу;
			‒ дипл. геод. инж. Татјана Тасић, шеф Јединице унутрашње контроле;
			‒ дипл. правник Бранислава Ракић, радно место унутрашње контроле;
			(8) Град Београд:
			‒ проф. др Зоран Радојичић, градоначелник Града Београда;
			‒ Никола Никодијевић, председник Скупштине Града Београда; 
			‒ Марко Стојчић, главни градски урбаниста;
			‒ Даниела Корица, директор Службе главног урбанисте;
			(9) Урбанистички завод Београда:
			‒ мр Весна Тахов, директор;
			‒ Милан Цветковић, дипл. про. планер;
			(10) Дирекција за грађевинско земљиште и изградњу Београда:
			‒ Бранислав Поповић, оперативни директор;
			(11) Фудбалски савез Србије:
			‒ Славиша Кокеза, председник Фудбалског савеза Србије;
			‒ Јован Шурбатовић, генерални секретар Фудбалског савеза Србије;
			‒ Мирко Глушчевић, заменик генералног секретара Фудбалског савеза Србије.
			4. Радна група може тражити од надлежних органа и организација потребне податке, обавештења и извештаје.
			5. Радна група може да ангажује стручњаке за област на коју се односи њен задатак.
			6. Радна група подноси извештај о раду надлежном одбору најмање сваких 60 дана, а Влади најмање сваких 90 дана.
			7. Стручне и административно-техничке послове за потребе Радне групе обавља Канцеларија за управљање јавним улагањима.
			8. Радна група се образује на период од две године.
			9. Ова одлука ступа на снагу наредног дана од дана објављивања у „Службеном гласнику Републике Србије”.
			05 број 02-6229/2019
			У Београду, 21. јуна 2019. године
			Влада
			Председник,
			Ана Брнабић, с.р.
	

