


	
	Zakon


	
			На основу Закона о накнадама за коришћење јавних добара – накнаде за коришћење заштићеног подручја („Службени гласник РСˮ, бр. 95/18 – чл. од 105. до 110.), Уредбе о заштити Специјалног резервата природе „Карађорђевоˮ(„Службени гласник РСˮ, број 37/97) и Одлуке  Министра одбране инт. број 120-4 од 5. марта 2010. године, о престанку пословања Војне установе „Карађорђево” преузела Војна установа „Моровић”,
			Војна установа „Моровић” доноси
			ОДЛУКУ
			о накнадама за коришћење Специјалног резервата природе „Карађорђевоˮ
			„Службени гласник РС“, број 42 од 14. јуна 2019.
			Члан 1.
			Овом одлуком се утврђује висина, начин обрачуна и плаћања накнада за коришћење Специјалног резервата природе „Карђорђевоˮ (у даљем тексту: Резерват).
			Члан 2.
			Привредно друштво или друго правно лице, предузетник и грађани (у даљем тексту: корисник) који на подручју Резервата обављају делатност, искоришћавају природне вредности и на други начин користе заштићено подручје и његове погодности, Војној установи ,,Моровић”, Моровић (у даљем тексту: Управљач) плаћају накнаду по основу Закона о накнадама за коришћење јавних добара – накнаде за коришћење заштићеног подручја чл. од 105. до 110. („Службени гласник РСˮ, број 95/18) то за:
			– коришћење вода и водопривреда;
			– снимањe;
			– коришћење флоре и фауне и друге делатности;
			– постављање реклама;
			– коришћење земљишта заштићеног подручја за постављање викендица и других некомерцијалних објеката за одмор у заштићеном подручју;
			– коришћење возила на моторни погон у заштићеном подручју;
			– коришћење имена и знака заштићеног подручја;
			– посета заштићеном подручју, његовим деловима и објектима.
			Члан 3.
			Управљач одређује основицу и утврђује висину накнаде за коришћење Резервата у зависности од вида коришћења тог подручја и његових погодности, сходно одредбама Закона о накнадама за коришћење јавних добара – накнаде за коришћење заштићеног подручја члан: 107. прилог 5. (,,Службени гласник РС”, број 95/18).
			Члан 4.
			Накнада се утврђује и плаћа по тарифи из следеће табеле (у РСД са ПДВ-ом):
			
				
					
					
					
				
				
					
						
							1. КОРИШЋЕЊЕ ВОДА И ВОДОПРИВРЕДА
						
					
					
						
							предмет накнаде
						
						
							јединица мере
						
						
							цена (РСД)
						
					
					
						
							1.1. Каналска мрежа за наводњавање и одводњавање (годишња накнада)
						
					
					
						
							1.1.1. Каналска мрежа за наводњавање
						
						
							m
						
						
							60
						
					
					
						
							2. СНИМАЊЕ
						
					
					
						
							2.1. Снимање 
						
					
					
						
							2.1.1. Играни филмови
						
						
							 дан
						
						
							 12.250,00 
						
					
					
						
							2.1.2. Документарни филмови
						
						
							 дан
						
						
							5.000,00
						
					
					
						
							2.1.3. Рекламни филмови
						
						
							 дан
						
						
							20.000,00
						
					
					
						
							2.1.4. Фотографисање
						
						
							 дан
						
						
							2.000,00
						
					
					
						
							2.1.5. Снимање звучних записа
						
						
							 дан
						
						
							2.000,00
						
					
					
						
							3. КОРИШЋЕЊЕ ФЛОРЕ И ФАУНЕ И ДРУГЕ ДЕЛАТНОСТИ
						
					
					
						
							3.1. Сакупљање гљива, лековитог и јестивог биља, и других шумских плодова и животиња (Забрањено је сакупљање и коришћење заштићених врста, у складу са Уредбом о заштити СРП ,,Карађорђево”)
						
					
					
						
							3.1.1. Сакупљање, односно брање на заштићеном подручју од стране физичких лица – годишња надокнада по сакупљачу
						
						
							период коришћења
						
						
							1.800,00
						
					
					
						
							3.1.2. Сакупљање, односно брање на заштићеном подручју од стране физичких лица – седмична накнада по сакупљачу
						
						
							период коришћења
						
						
							450,00
						
					
					
						
							3.1.3. Сакупљање, односно брање на заштићеном подручју од стране физичких лица – дневна надокнада по сакупљачу
						
						
							период коришћења
						
						
							120,00
						
					
					
						
							3.2. Коришћење шума
						
					
					
						
							3.2.1. Сеча шуме 
						
						
							m³
						
						
							50,00
						
					
					
						
							4. ПОСТАВЉАЊЕ РЕКЛАМА
						
						
						
					
					
						
							4.1. Постављање рекламних и информативних ознака на заштићеном подручју, осим ознака саобраћајне и туристичке сигнализације
						
						
							m²
						
						
							15.750,00
						
					
					
						
							4.2. Постављање билборда
						
						
							m²
						
						
							35.000,00
						
					
					
						
							5. КОРИШЋЕЊЕ ЗЕМЉИШТА ЗАШТИЋЕНОГ ПОДРУЧЈА ЗА ПОСТАВЉАЊЕ ВИКЕНДИЦА И ДРУГИХ НЕКОМЕРЦИЈАЛНИХ ОБЈЕКАТА ЗА ОДМОР У ЗАШТИЋЕНОМ ПОДРУЧЈУ
						
					
					
						
							5.1. Кампери, камп приколице (годишња накнада)
						
						
							објекат
						
						
							3.800,00
						
					
					
						
							m² површина шатора 
						
						
							30,00
						
					
					
						
							6. КОРИШЋЕЊЕ ВОЗИЛА НА МОТОРНИ ПОГОН У ЗАШТИЋЕНОМ ПОДРУЧЈУ 
						
					
					
						
							6.1. III категорија моторних возила висине веће од 1,3 m (аутобуси)
						
						
							дан
						
						
							700,00
						
					
					
						
							7. КОРИШЋЕЊЕ ИМЕНА И ЗНАКА ЗАШТИЋЕНОГ ПОДРУЧЈА
						
					
					
						
							7.1. Коришћење имена и знака заштићеног добра, у имену правног лица, пословним актима, ознаци производа, реклами и друго
						
						
						
							По уговору
						
					
					
						
							7.2. Коришћење имена и знака заштићеног добра, у имену правног лица, пословним актима, ознаци производа, реклами и друго ако не постоји сагласност
						
						
							годишњи приход остварен коришћењем имена и знака заштићеног подручја
						
						
							1%
						
					
					
						
							8. ПОСЕТА ЗАШТИЋЕНОМ ПОДРУЧЈУ, ЊЕГОВИМ ДЕЛОВИМА И ОБЈЕКТИМА
						
					
					
						
							8.1. За пунолетног посетиоца 
						
						
							дан
						
						
							100,00
						
					
					
						
							8.2. За децу од 8 до 18 година 
						
						
							дан
						
						
							50,00
						
					
				
			
			Члан 5.
			Утврђивање накнаде за коришћење заштићеног подручја управљач врши решењем за календарску годину, односно сразмерно периоду коришћења, када је период коришћења краћи од календарске године.
			Утврђена обавеза из става 1. овог члана за календарску годину, плаћа се тромесечно, у року од 15 дана по истеку тромесечја.
			Утврђена обавеза из става 1. овог члана за период коришћења краћи од календарске године, плаћа се месечно, у року од 15 дана по истеку месеца. 
			Изузетно од ст. од 1. до 3. овог члана, накнаде за коришћење заштићеног подручја које се плаћају дневно, обвезник накнаде плаћа чувару заштићеног подручја или овлашћеном лицу  управљача, приликом уласка у заштићено подручје, на основу издатог одговарајућег рачуна – признанице, односно улазнице на улазним местима, односно информативним пунктовима или на други начин. 
			Обвезнику који отпочиње обављање делатности у заштићеном подручју утврђује се аконтациона обавеза, у року од 15 дана од дана почетка обављања делатности, а плаћање се врши у року из става 2. овог члана.
			На решење из става 1. овог члана може се изјавити жалба Министарству заштите животне средине. 
			Члан 6.
			Приходи остварени од накнаде за коришћење заштићеног подручја припадају управљачу и уплаћују се на рачун управљача.
			Члан 7.
			Плаћања накнаде, утврђене овом одлуком, ослобађају се: 
			1) физичка лица која живе у заштићеном подручју, која су запослена на заштићеном подручју, која  обављају послове или врше службене радње у заштићеном подручју;
			2) деца предшколског узраста;
			3) физичка лица са инвелидитетом и посебним потребама;
			4) пензионери са најнижим износом пензије у смислу закона;
			5) корисници чије активности непосредно доприносе унапређењу стања, презентацији и промоцији вредности заштићеног подручја;
			6) корисници код којих су, услед елементарне непогоде или других разлога, наступиле околности које битно отежавају услове рада и пословања за време трајања тих околности;
			7) постављање и коришћење привремених објеката за пчеларство;
			8) корисници ствари у јавној својини који обављају активности од општег интереса који за обављање тих активности користе посебне намене које су у посебном режиму у складу са законом.
			Члан 8.
			Ова одлука објављује се у ,,Службеном гласнику Републике Србије” и ступа на снагу осмог дана од дана објављивања. Овим престаје са важењем Одлука о накнадама за коришћење Специјалног резервата природе „Карађорђево” инт. број 5990-22 од 25. децембра 2013. године.
			Број 904-3
			Заступник директора,
			Зоран Вудраговић, с.р.
	

