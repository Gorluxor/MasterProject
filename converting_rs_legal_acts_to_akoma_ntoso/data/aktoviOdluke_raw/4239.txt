


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене археолошког налазишта Бело брдо
				"Службени гласник РС", број 43 од 5. маја 
				2017.
				1. Приступа се изради Просторног плана подручја посебне намене археолошког налазишта Бело брдо (у даљем тексту: Просторни план).
				2. Оквирна граница Просторног плана обухвата делове територијe града Београда у градској општини Гроцка, део катастарске општине Винча. Оквирна граница Просторног плана почиње на северу од катастарске парцеле број 1928/5 на обали реке Дунав и ка западу се поклапа са спољним ивицама катастарских парцела бр. 1928/3, 1928/1, 1933/1, 1933/5, ка југозападу спољним ивицама катастарских парцела бр. 1957/1, 1954/5, 1954/3, 1954/4, 1956/6, 1867/82, ка југу спољним ивицама катастарских парцела 1867/26, 1867/4, 1867/35, 1867/3, 1866/4, 1866/3, 1863/12, 1961/3, 1961/2, 1961/1, 2002/2, 2099/2, 2099/3, 2099/1, 2100, 2101, 2112/4, 2102/1, 2105/3, 2105/1, 2105/2, 2104/1, 2105/2, 2103/1, 2103/4, 2103/3, 2103/2, 2096/3, 2096/2, 2066/1, 2066/5, 2067, 2068/1, 2069/6, 2069/3, 2069/1, 2070/2, 2070/1, 2070/4, 2029/3, 2029/2, 2028/83, 2028/1, 2087/1, 2087/2, 2288/7, 2288/2, 2288/4, 2288/3, ка истоку границом катастарске општине Винча, средином реке Болечице, односно средином катастарских парцела бр. 2746/5, 2745/5, 2746/4, 2745/1, 2746/1, до тромеђе катастарских општина Винча и Ритопек у градској општини Гроцка и Иваново у граду Панчеву и ка северу границом катастарске општине Винча средином Дунава до тачке која је источно до почетне тачке и спаја се са почетном тачком.
				Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део. Коначна граница обухвата Просторног плана биће дефинисана Нацртом просторног плана.
				3. Услови и смернице планских документа вишег реда и развојних стратегија за израду Просторног плана, садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је утврђено да је Винча приоритетно културно подручје које треба да ужива посебан третман, без обзира на статус у оквиру службе заштите;
				2) Регионалном просторном плану административног подручја града Београда („Службени лист града Београда”, бр. 10/04 и 38/11), којим је утврђено да је археолошко налазиште Бело брдо из периода неолита у Винчи локација од приоритетног значаја у околини Београда која захтева адекватно комунално опремање, садржаје за туристе и доношење одговарајућег планског документа;
				3) Уредби о утврђивању Просторног плана подручја посебне намене међународног водног пута Е-80 Дунав (Паневропски коридор VII) – („Службени гласник РС”, број 14/15), којом је археолошко налазиште Бело брдо из периода неолита, идентификовано као непокретно културно добро од изузетног значаја, односно културна вредност од значаја не само за Републику Србију већ и подунавске земље; истовремено планирано је путничко пристаниште „Винча” и марина „Гроцка”.
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак подлога за подручје Просторног плана, достављен од стране Републичког геодетског завода, дат је у Прилогу 2 – Списак подлога за подручје Просторног плана, који је одштампан уз ову одлуку и чини њен саставни део. 
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи.
				5. Визија и дугорочни циљ развоја доношења Просторног плана је обезбеђење просторних услова за остварење посебне намене подручја, односно за заштиту археолошког налазишта Бело брдо у условима одрживог развоја планског подручја.
				6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење археолошког налазишта Бело брдо и његове заштићене околине; заштиту и уређење подручја у складу са Студијом истраживања, заштите и презентације археолошког налазишта Бело брдо у Винчи; заштиту и унапређење животне средине, природних и створених вредности; валоризацију комплементарних потенцијала подручја за развој; просторне, саобраћајне, привредне и друге облике интеграције подручја са окружењем. Просторни план садржаће детаљну разраду.
				7. Рок за израду Нацрта Просторног плана је 12 месеци од дана ступања на снагу ове одлуке.
				8. Оквирна процена средстава за финансирање израде Просторног плана, које обезбеђује Министарство грађевинарства, саобраћаја и инфраструктуре, износи 6.600.000,00 динара са ПДВ-ом.
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде. 
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Одлука о изради Стратешке процене утицаја Просторног плана подручја посебне намене археолошког налазишта Бело брдо на животну средину („Службени гласник РС”, број 21/17), чини саставни део ове одлуке.
				12. Нацрт Просторног плана биће изложен на јавни увид у трајању од 30 дана у згради Градске управе града Београда. 
				13. Број примерака Просторног плана који је потребно израдити, биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-3857/2017-1
				У Београду, 4. маја 2017. године
				Влада
				Председник,
				Александар Вучић, с.р.
				
				Прилози
				Прилог 1 - Графички приказ оквирне 
				границе обухвата просторног плана
				
				
				
				ПРИЛОГ 2.
				СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
				Општина Гроцка
				Планови катастра непокретности 
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Винча
							
							
								ДКП – векторски формат 
							
							
							
							
							
						
					
				
				
				
				Планови катастра водова 
				
					
						
							
								Ред.број 
							
							
								Катастарска општина 
							
							
								Врста плана 
							
							
								Размера 
							
							
								Број дет. листова 
							
						
						
							
								1. 
							
							
								Винча
							
							
								Катастарски план водова у хибридном облику (скенирани и геореференцирани аналогни планови (екст. ECW) + вектор, одржавање (екст. DXF))
							
							
								
							
							
								
							
						
					
				
	

