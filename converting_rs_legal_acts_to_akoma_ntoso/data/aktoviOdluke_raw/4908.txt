


	
	Zakon

	


	Редакцијски пречишћен текст
	
	
	На основу чл. 138. и 160. Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон, 63/06 – УС, 5/09, 107/09 и 101/10), члана 63. Закона о доприносима за обавезно социјално осигурање („Службени гласник РС”, бр. 84/04, 61/05, 62/06, 7/08, 5/09, 7/09, 3/10 и 4/11) и члана 14. став 1. тачка 4) Статута Републичког фонда за пензијско и инвалидско осигурање („Службени гласник РС”, бр. 31/08 и 37/08 – исправка),
	Управни одбор Републичког фонда за пензијско и инвалидско осигурање, на седници од 24. фебруара 2011. године, донео је
	ОДЛУКУ
	о утврђивању својства осигураника и обавези плаћања доприноса за пензијско и инвалидско осигурање
	
	"Службени гласник РС", бр. 43 од 14. јуна 2011, 48 од 22. јуна 
	2018 - УС
	Члан 1.
	Овом одлуком уређује се начин утврђивања својства осигураника и обавеза плаћања доприноса за пензијско и инвалидско осигурање.
	Осигуранику коме се својство осигураника утврђује по истеку рока за подношење пријаве на осигурање, односно за кога пријава на осигурање није поднета, утврђује се обавеза плаћања доприноса.
	Члан 2.
	Осигуранику из члана 1. ове одлуке, допринос за пензијско и инвалидско осигурање обрачунава се према најнижој месечној основици доприноса и стопи доприноса, која важи на дан уплате доприноса, према закону којим се уређују доприноси за обавезно социјално осигурање.
	Обрачун доприноса из става 1. овог члана врши Републички фонд за пензијско и инвалидско осигурање и обавештава осигураника о износу, року и рачуну јавних прихода на који треба да се изврши уплата.
	Члан 3.
	Осигуранику за кога је допринос обрачунат и уплаћен у складу са чланом 2. ове одлуке, у матичну евиденцију се као основица осигурања уноси износ од 35% просечне зараде у Републици за годину за коју је извршена уплата доприноса, односно 35% сразмерног износа те зараде ако се уплата доприноса не врши за целу годину.
	Члан 4.
	Престао је да важи 
	(види
	Одлуку УС - 48/2018-144)
	Члан 5.
	Даном ступања на снагу ове одлуке престаје да важи Одлука о начину обрачуна доприноса за пензијско и инвалидско осигурање у поступку утврђивања својства осигураника („Службени гласник РС”, број 25/09).
	Члан 6.
	Ова одлука, по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања.
	08/5 број 022.2-138/5
	У Београду, 24. фебруара 2011. године
	
	Управни одбор Републичког фондаза пензијско и инвалидско осигурање
	Председник,
	
	Драгослав Ђукановић, с.р.

