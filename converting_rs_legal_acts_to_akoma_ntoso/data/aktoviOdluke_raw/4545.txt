





На основу члана 9. Закона о основној школи („Службени гласник
РС”, бр. 50/92, 53/93, 67/93, 48/94, 66/94 и 22/2002),

Влада Републике Србије доноси





ОДЛУКУ

О ОСНИВАЊУ ОСНОВНЕ МУЗИЧКЕ
ШКОЛЕ У ПИРОТУ

"Службени гласник
РС", број 64 од
03. октобра 2002.



Члан 1.

Оснива се Основна музичка школа „Др Драгутин Гостушки” са
седиштем у Пироту, Улица краља Петра И, број 77.





Члан 2.

Основна музичка школа „Др Драгутин Гостушки” у Пироту (у
даљем тексту: Школа) обавља делатност основног музичког образовања и васпитања деце.





Члан 3.

На основање, организацију и рад Школе примењују се прописи
о јавним службама и основној школи.





Члан 4.

Средства за почетак рада и обављање делатности Школе обезбеђују
се у складу са законом.





Члан 5.

Школа почиње са радом 4. октобра 2002. године.





Члан 6.

До конституисања школског одбора Влада Републике Србије
образоваће Привремени школски одбор који има девет чланова.





Члан 7.

Привремени школски одбор:

1. донеће статут Школе;

2. донеће годишњи програм рада Школе;

3. обављаће друге послове из надлежности школског одбора
утврђене законом.

Привремени школски одбор престаје са радом када оснивач
именује школски одбор у складу са законом.





Члан 8.

До именовања директора Школе његове послове ће обављати
и вршити његова овлашћења вршилац дужности директора Школе, кога ће имановати министар
просвете и спорта.





Члан 9.

Школа ће донети опште акте у року од 30 дана од дана доношења
статута Школе.





Члан 10.

Ученици који су започели стицање основног музичког образовања
и васпитања у издвојеном одељењу Основне музичке школе „Стеван Мокрањац” из Зајечара,
наставиће стицање основног музичког образовања и васпитања у Школи почев од 4. октобра
2002. године.





Члан 11.

Даном почетка рада Школа преузима све запослене из издвојеног
одељења Основне музичке школе „Стеван Мокрањац” у Зајечару.





Члан 12.

Ова одлука ступа на снагу
наредног дана од дана објављивања у „Службеном гласнику Републике Србије”.





05
број 610-13665/2002

У
Београду, 3. октобра 2002. године

Влада
Републике Србије

Потпредседник,


Душан
Михајловић, с.р.



