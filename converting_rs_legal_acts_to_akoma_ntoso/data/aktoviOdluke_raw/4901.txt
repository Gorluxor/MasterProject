


	
	Zakon


	
			На основу члана 21. став 3. и члана 25. став 1. тачка 11) Закона о спречавању допинга у спорту  („Службени гласник РС”, број 111/14) и члана 15. став 1. тачка 11) Статута Антидопинг агенције („Службени гласник РС”, број 139/14), 
			Управни одбор Антидопинг агенције Републике Србије, на седници 11. марта 2019. године,  доноси 
			ОДЛУКУ
			о утврђивању висине такси у 2020. години
			„Службени гласник РС“, број 17 од 14. марта 2019.
			Утврђују се следећи износи висине такси за јавне услуге које пружа Антидопинг агенција Републике Србије, у 2020. години:
			– допинг контрола спортисте – 45.000 динара;
			– допинг контрола коња у галопу и касу – 50.000 динара;
			– допинг контрола коња у олимпијским и ФЕИ дисциплинама коњичког спорта – 55.000  динара:
			– анализе суплемената на контаминираност допинг средствима у акредитованим лабораторијама Светске антидопинг агенције – 70.000 динара;
			– издавање маркице за тестирани суплемент – 5 динара по маркици до 1.000 маркица, односно 4 динара по маркици до 5.000 маркица, 3 динара до 10.000 маркица и 2 динара преко 10.000 маркица;
			– вођење поступка утврђивања одговорности за повреду антидопинг правила – 5.000 динара.
			Висина такси је формирана на основу овлашћења Антидопинг агенције Републике Србије из Закона о спречавању допинга у спорту, а у складу са одредбама Закона о буџетском систему и Правилника о методологији и начину утврђивања трошкова пружања јавне услуге. На већим такмичењима и при већем броју контрола на једном такмичењу могуће је  одобравање рабата, у складу са околностима и значајем такмичења. Одлука се објављује „Службеном гласнику Републике Србије”.
			Број 3-0311-5 
			У Београду, 11. марта 2019. године
			Председник Управног одбора,
			др Валентина Милеуснић, с.р.
			 
	

