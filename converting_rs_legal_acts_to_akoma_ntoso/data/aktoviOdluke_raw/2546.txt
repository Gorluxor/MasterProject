


	
	Zakon


	
	
	Редакцијски пречишћен текст
	На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 74/12 – исправка УС, 7/14 – УС и 44/14),
	Влада доноси
	ОДЛУКУ
	о образовању Савета за права детета
	"Службени гласник РС", број 3 од 12. јануара 2018, 12 од 
	22. фебруара 2019.
	1. Овом одлуком образује се Савет за права детета (у даљем тексту: Савет).
	2. У Савет се именују:
	– за председника:
	проф. др Славица Ђукић Дејановић, министар без портфеља задужен за демографију и популациону политику;
	– за секретара:
	Данијела Чукић Влаховић, самостални саветник у Министарству за рад, запошљавање, борачка и социјална питања;
	– за чланове:
	– проф. др Зорана Михајловић, потпредседник Владе и министар грађевинарства, саобраћаја и инфраструктуре; 
	
	– Ненад Нерић, државни секретар у Министарству за рад, запошљавање, борачка и социјална питања; 
	
	– Анамарија Вичек, државни секретар у Министарству просвете, науке и технолошког развоја;
	– др Сузана Пауновић, в.д. директора Канцеларијe за људска и мањинска права;
	– Ивана Антић, в.д. помоћника министра државне управе и локалне самоуправе;
	– Снежана Клашња, помоћник министра омладине и спорта;
	– Александра Степановић, начелник у Министарству правде;
	– Александра Ђорђевић, саветник у Министарству културе и информисања;
	– Снежана Пантић Аксентијевић, самостални саветник у Министарству здравља;
	– Снежана Недељковић, виши саветник у Министарству финансија;
	– Оливера Зечевић, полицијски саветник у Министарству унутрашњих послова;
	– Владица Јанковић, администратор DevInfo базе, Републички завод за статистику;
	– проф. др Невенка Жегарац, Факултет политичких наука, Универзитет у Београду;
	– проф. др Ивана Крстић, Правни факултет, Универзитет у Београду;
	– доц. др Александра Грбовић, Факултет за специјалну едукацију и рехабилитацију, Универзитет у Београду;
	– Божидар Дакић, в.д. директора Републичког завода за социјалну заштиту;
	– др Ивана Стевановић, председник Центра за права детета;
	– проф. др Вероника Ишпановић, дечји неуропсихијатар, Београд;
	– Светлана Влаховић, Савез друштава за помоћ ментално недовољно развијеним особама, Београд;
	– Јасмина Миковић, председник Управног одбора Мреже организација за децу Србије.
	3. Задаци Савета су да:
	– подноси Влади иницијативе, предлоге, мишљења и анализе које се односе на остваривање права детета у Републици Србији; 
	
	– прати примену прописа у области остваривања права детета и даје иницијативе за њихове измене;
	– прати примену Националног плана акције за децу (у даљем тексту: НПА), прикупља податке од надлежних министарстава, организација и установа о његовој реализацији и прати усклађеност других стратешких докумената са НПА;
	– прати примену Стратегије за превенцију и заштиту деце од насиља;
	– пружа подршку развоју и ширењу мреже локалних планова акције за децу и сарађује са органима јединица локалне самоуправе у тој области; 
	
	– прати стање у области заштите права деце у уличној ситуацији и координира праћење спровођења националних одредаба за спречавање злоупотребе дечјег рада;
	– унапређује међуресорни и мултидисциплинарни приступ у промоцији, превенцији и заштити права детета и вођење база података у тој области; 
	
	– сарађује са научним установама, стручним и другим удружењима и прибавља мишљења о проблемима у остваривању права детета; 
	
	– прати примену преузетих међународних обавеза у области права детета и сарађује са Одбором за права детета Народне скупштине као и одговарајућим владиним телом за праћење препорука УН тела; 
	
	– објављује на сајту Савета и презентује на стручним и јавним скуповима, као и у штампаним и електронским медијима, препоруке надзорних тела Уједињених нација и Савета Европе;
	– разматра и друга питања од значаја за остваривање права детета.
	4. Савет доставља извештај о раду надлежном одбору и Влади најмање два пута годишње.
	5. Стручну и административнотехничку потпору 
	Савету пружа Министарство за рад, запошљавање, борачка и социјална питања 
	и 
	Кабинет министра без портфеља задуженог за демографију и популациону 
	политику.
	*Службени гласник РС, број 12/2019
	6. Даном ступања на снагу ове одлуке престаје да важи Одлука о образовању Савета за права детета („Службени гласник РС”, број 10/14).
	7. Ова одлука ступа на снагу осмог дана од дана објављивања у „Службеном гласнику Републике Србије”.
	
	
	
	05 број 02-13163/2017
	У Београду, 11. јануара 2018. године
	Влада
	Председник,
	Ана Брнабић, с.р.

