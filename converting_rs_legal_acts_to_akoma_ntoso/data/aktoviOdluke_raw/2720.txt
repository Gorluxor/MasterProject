


	
	Zakon


	
				Редакцијски пречишћен текст
				
				
				На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), а у вези са чланом 5. став (1) и став (2) тачка (в) и чланом 6. Оквирног споразума између Владе Републике Србије и Комисије европских заједница о правилима за сарадњу која се односе на финансијску помоћ Европске заједнице Републици Србији у оквиру спровођења помоћи према правилима инструмента претприступне помоћи (ИПА) („Службени гласник РС – Међународни уговори”, број 124/07),
				Влада доноси
				ОДЛУКУ
				о одређивању одговорних лица и тела у систему управљања програмима претприступне помоћи Европске уније за период 2007–2013. године
				"Службени гласник РС", бр. 101 од 10. новембра 
				2017, 68 од 7. септембра 2018, 3 од 18. јануара 2019.
				1. Овом одлуком одређују се одговорна лица и тела у систему управљања програмима претприступне помоћи Европске уније за период 2007–2013. године: национални службеник за акредитацију, национални ИПА координатор, Технички секретаријат националног ИПА координатора, национални службеник за одобравање, Национални фонд, одговорна лица и тела за послове оперативне структуре за управљање програмима претприступне помоћи Европске уније у оквиру ИПА компоненте I – Помоћ у транзицији и изградња институција и компоненте IIб – Прекограничне сарадњe са државама корисницама ИПА, одговорна лица и тела за првостепену контролу и спровођење програма претприступне помоћи у оквиру ИПА компоненте IIа – Прекогранична и транснационална сарадња са државама чланицама.
				2. За националног службеника за акредитацију, одређује се министар финансија – 
				Синиша Мали.
				*Службени гласник РС, број 68/2018
				3. За националног ИПА координатора, одређује се министар за европске интеграције – Јадранка Јоксимовић.
				4. Одређује се Министарство за европске интеграције – Сектор за планирање, програмирање, праћење и извештавање о средствима Европске уније и развојној помоћи за Технички секретаријат националног ИПА координатора. 
				5. За националног службеника за одобравање, одређује се државни секретар у Министарству финансија – 
				Гојко Станивуковић. 
				Руководилац Сектора за управљање средствима Европске уније у оквиру Министарства финансија замењује националног службеника за одобравање у његовом одсуству.
				*Службени гласник РС, број 3/2019
				6. Одређује се Министарство финансија – Сектор за управљање средствима Европске уније за Национални фонд.
				7. За службеника за одобравање програма у оквиру ИПА компоненте I – Помоћ у транзицији и изградња институција и компоненте IIб – Прекогранична сарадња са државама корисницама ИПА, и за одговорно лице за послове Тела за уговарање у оперативној структури за управљање програмима претприступне помоћи Европске уније у оквиру ИПА компоненте I – Помоћ у транзицији и изградња институција и компоненте IIб – Прекогранична сарадња са државама корисницама ИПА, као и Тела за првостепену контролу у оквиру ИПА компоненте IIа – Прекогранична и транснационална сарадња са државама чланицама, одређује се помоћник министра финансија у Сектору за уговарање и финансирање програма из средстава Европске уније – 
				Марко Јовановић, вршилац дужности.
				*Службени гласник РС, број 68/2018
				8. Одређује се Министарство финансија – Сектор за уговарање и финансирање програма из средстава Европске уније за Тело за уговарање у оперативној структури за управљање програмима претприступне помоћи Европске уније у оквиру ИПА компоненте I – Помоћ у транзицији и изградња институција и компоненте IIб – Прекогранична сарадњe са државама корисницама ИПА.
				9. Одређује се Министарство за европске интеграције – Сектор за програме прекограничне и транснационалне сарадње и сарадњу са органима и организацијама на локалном и регионалном нивоу ради ефикаснијег коришћења фондова, за Национално тело за спровођење програма претприступне помоћи у оквиру ИПА компоненте IIа – Прекогранична и транснационална сарадња са државама чланицама.
				Одређује се Министарство за европске интеграције – 
				Група за подршку руководиоцу Оперативне структуре у оквиру 
				Сектора за програме прекограничне и транснационалне сарадње и 
				сарадњу са органима и организацијама на локалном и регионалном 
				нивоу ради ефикаснијег коришћења фондова, за јединицу задужену 
				за подршку одговорном лицу за послове Оперативне структуре за 
				спровођење програма претприступне помоћи у оквиру ИПА компоненте 
				IIб – Прекогранична и транснационална сарадња са државама које 
				нису чланице Европске уније.
				Одређује се Министарство за европске 
				интеграције – Група за подршку руководиоцу Националног тела у 
				оквиру Сектора за програме прекограничне и транснационалне 
				сарадње и сарадњу са органима и организацијама на локалном и 
				регионалном нивоу ради ефикаснијег коришћења фондова за јединицу 
				задужену за подршку одговорном лицу за послове Националног тела 
				за спровођење програма претприступне помоћи у оквиру ИПА 
				компоненте IIа – Прекогранична и транснационална сарадња са 
				државама чланицама Европске уније.
				За одговорно лице за послове Националног тела за спровођење програма претприступне помоћи у оквиру ИПА компоненте IIa – Прекогранична и транснационална сарадња са државама чланицама, одређује се помоћник министра за европске интеграције у Министарству за европске интеграције – Михајило Дашић, вршилац дужности.
				*Службени гласник РС, број 68/2018
				10. Одређује се Министарство финансија – Одељење за спровођење првостепене контроле пројеката финансираних из ИПА компоненте Прекогранична и транснационална сарадња у оквиру Сектора за уговарање и финансирање програма из средстава Европске уније, за Тело за првостепену контролу у оквиру ИПА компоненте IIа – Прекогранична и транснационална сарадња са државама чланицама.
				11. За одговорно лице за послове оперативне структуре за управљање програмима претприступне помоћи у оквиру ИПА компоненте IIб – Прекогранична сарадњe са државама корисницама ИПА, одређује се помоћник министра за европске интеграције за Сектор за програме прекограничне и транснационалне сарадње и сарадњу са органима и организацијама на локалном и регионалном нивоу ради ефикаснијег коришћења фондова– Михајило Дашић, вршилац дужности.
				12. Одређује се Министарство за европске интеграције – Одсек за подршку руководиоцу Оперативне структуре и Националног тела у оквиру Сектора за програме прекограничне и транснационалне сарадње и сарадњу са органима и организацијама на локалном и регионалном нивоу ради ефикаснијег коришћења фондова, за обављање стручних и административно-техничких послова за одговорно лице за послове оперативне структуре за управљање програмима претприступне помоћи у оквиру ИПА компоненте IIб – Прекогранична сарадњe са државама корисницама ИПА. 
				13. Одређује се Министарство за европске интеграције – Одељење за планирање, успостављање и надзор над системом управљања програма прекограничне и транснационалне сарадње и координацију макрорегионалних стратегија Европске уније у оквиру Сектора за програме прекограничне и транснационалне сарадње и сарадњу са органима и организацијама на локалном и регионалном нивоу ради ефикаснијег коришћења фондова, за Тело за програме прекограничне сарадње.
				14. Даном ступања на снагу ове одлуке престаје да важи Одлука о одређивању одговорних лица и тела у систему управљања програмима претприступнепомоћи Европске уније за период 2007–2013. године („Службени гласник РС”, број 76/17). 
				15. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 119-10980/2017
				У Београду, 9. новембра 2017. године 
				Влада
				Председник, 
				Aна Брнабић, с.р.
	

