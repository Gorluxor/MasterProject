


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Радне групе за формирање електронског регистра пољопривредних газдинстава на територији Републике Србије
			"Службени гласник РС", број 45 од 21. јуна 2019.
			1. Образује се Радна група за формирање електронског регистра пољопривредних газдинстава на територији Републике Србије (у даљем тексту: Радна група).
			2. Задаци Радне групе су:
			1) изрaдa прeдлoгa oптимизaциje и дигитализације уписa у Рeгистaр пoљoприврeдних гaздинстaвa за остваривање права на подстицаје у пољопривреди и руралном развоју, као и за ИПАРД пoдстицajе;
			2) анaлизa мoгућнoсти интeгрaциje и повeзивaњa информационог система са јединственом информационо-комуникационом мрежом електронске управе Републике Србије;
			3) успостављање система оптимизације и дигитaлизaциje уписа у Регистар пољопривредних газдинстава;
			4) изрaдa функциoнaлних спeцификaциja зa оптимизацију и дигитализацију уписа у Регистар пољопривредних газдинстава.
			3. У Радну групу именују се:
			–  за председника:
			Марко Сарановац, шеф Кабинета министра пољопривреде, шумарства и водопривреде;
			– за заменика председника:
			Бошко Уметић, вршилац дужности помоћника директора Управе за аграрна плаћања у Министарству пољопривреде, шумарства и водопривреде;
			– за чланове:
			1) Биљана Петровић, вршилац дужности директора Управе за аграрна плаћања у Министарству пољопривреде, шумарства и водопривреде;
			2) доц. др Михаило Јовановић, директор Канцеларије за информационе технологије и електронску управу;
			3) Зоран Мишић, заменик директора Канцеларије за информационе технологије и електронску управу;
			4) Милан Латиновић, вршилац дужности помоћникa директора Канцеларије за информационе технологије и електронску управу;
			5) Нинослав Кекић, помоћник директора Републичког секретаријата за јавне политике;
			6) Јелена Бојовић, Национална алијанса за локални економски развој;
			7) Тиса Чаушевић, Национална алијанса за локални економски развој;
			8) Милица Анђелковић, Национална алијанса за локални економски развој.
			4. Председник, заменик председника и чланови Радне групе не примају новчану накнаду за рад у Радној групи.
			5. Радна група се образује на период од 12 месеци.
			6. Радна група дужна је да надлежном одбору Владе достави извештај о раду најмање сваких 60 дана, а Влади најмање сваких 90 дана.
			7. Радна група се састаје по потреби, а најмање једном месечно.
			8. Стручну и административно-техничку помоћ Радној групи пружа Министарство пољопривреде, шумарства и водопривреде.
			9. Ова одлука ступа на снагу наредног дaна од дана објављивања у „Службеном гласнику Републике Србије”.
			05 број 02-6168/2019
			У Београду, 21. јуна 2019. године
			Влада
			Председник,
			Ана Брнабић, с.р.
	

