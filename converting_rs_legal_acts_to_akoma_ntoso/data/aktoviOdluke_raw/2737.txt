


	
	Zakon


	
			На основу члана 62. Закона о државној управи („Службени гласник РС”, бр. 79/05, 101/07, 95/10, 99/14, 47/18 и 30/18 – др. закон) и члана 25. став 1. Уредбе о начелима за унутрашње уређење и систематизацију радних места у министарствима, посебним организацијама и службама Владе („Службени гласник РС”, бр. 81/07 – пречишћен текст, 69/08, 98/12, 87/13 и 2/19),
			Влада доноси
			ОДЛУКУ
			о образовању Координационог тела за праћење спровођења Програма за поједностављење административних поступака и регулативе „е-Папир” за период 2019–2021. године
			"Службени гласник РС", број 64 од 6. септембра 
			2019.
			1. Образује се Координационо тело за праћење спровођења Програма за поједностављење административних поступака и регулативе „е-Папир” за период 2019–2021. године (у даљем тексту: Координационо тело).
			2. Задатак Координационог тела је праћење спровођења и координација свих активности органа и организација приликом спровођења Програма за поједностављење административних поступака и регулативе „е-Папир” за период 2019–2021. године (у даљем тексту: Програм).
			Координационо тело прати спровођење усаглашених препорука за поједностављење административних поступака, укључујући и активности дигитализације и унапређење квалитета јавних услуга у Републици Србији. 
			3. У Координационо тело се именују:
			за председника:
			– Бојана Тошић, в.д. директора Републичког секретаријата за јавне политике;
			за заменика председника:
			– Нинослав Кекић, помоћник директора Републичког секретаријата за јавне политике;
			за чланове:
			1) Михаило Јовановић, директор Канцеларије за информационе технологије и електронску управу;
			2) Зоран Касаловић, државни секретар у Министарству државне управе и локалне самоуправе;
			3) Наталија Павловић Шиниковић, помоћник министра државне управе и локалне самоуправе;
			4) Катарина Обрадовић Јовановић, помоћник министра привреде;
			5) Дарко Радојичић, помоћник директора Републичког секретаријата за законодавство;
			6) Милан Добријевић, начелник Одељења за развој дигиталне агенде у Министарству трговине, туризма и телекомуникација;
			7) Светлана Јовановић, саветник у Кабинету председника Владе, Јединица за имплементацију стратешких пројеката.
			4. За секретара Координационог тела именује се Сања Волић, виши саветник у Републичком секретаријату за јавне политике. 
			5. Координационо тело прати и по потреби координира рад Посебне радне групе за дигитализацију административних поступака у оквиру спровођења Програма „е-Папир”.
			6. Координационо тело састаје се најмање једном у шест месеци.
			7. Органи и организације јавне управе, у чијој су надлежности препоруке за поједностављење административних поступака, квартално извештавају Координационо тело о спроведеним активностима на реализацији Програма преко Републичког секретаријата за јавне политике.
			8. Координационо тело подноси извештај о свом раду Влади, најмање једном годишње.
			9. Образује се Управљачки одбор за праћење спровођења Програма „е-Папир” (у даљем тексту: Управљачки одбор), у који се именују:
			за председника: 
			– Нинослав Кекић, помоћник директора Републичког секретаријата за јавне политике који се именује и за координатора Пројекта „Унапређење пословног окружења у Србији”;
			за чланове:
			– Александра Ђурђевић, виши саветник, Републички секретаријат за јавне политике – координатор прве компоненте Пројекта „Унапређење пословног окружења у Србији”; 
			– Зоран Мишић, заменик директора, Канцеларија за информационе технологије и електронску управу – координатор друге компоненте Пројекта „Унапређење пословног окружења у Србији”;
			– Марија Антић, Комисија за заштиту конкуренције – координатор треће компоненте Пројекта „Унапређење пословног окружења у Србији”;
			– Светлана Јовановић, саветник у Кабинету председника Владе, Јединица за имплементацију стратешких пројеката.
			10. Управљачки одбор састаје се једном у три месеца.
			11. Састанцима Управљачког одбора, по позиву присуствује и пројектни менаџер Пројекта „Унапређење пословног окружења у Србији”, као и представници институција чији су административни поступци тема састанка Управљачког одбора, без права гласа.
			12. Управљачки одбор подноси извештај о спровођењу пројекта Координационом телу, најмање два пута годишње.
			13. Чланови Координационог тела и Управљачког одбора, као и друга стручна лица која учествују у раду ових тела, не примају накнаду за свој рад.
			14. Стручне и административно-техничке послове за потребе Координационог тела и Управљачког одбора, обавља Републички секретаријат за јавне политике. 
			15. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-8808/2019
			У Београду, 5. септембра 2019. године
			Влада
			Председник,
			Ана Брнабић, с.р.
	

