


	
	Zakon


	
	На основу члана 140. став 4. Закона о ветеринарству („Службени гласник РС”, бр. 91/05, 30/10 и 93/12) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС и 72/12), 
	
	Влада доноси
	
	ОДЛУКУ
	о висини накнаде за извршене ветеринарско-санитарне прегледе пошиљки у међународном промету
	
	"Службени гласник РС", број 113 од 20. децембра 2013.
	
	1. Овом одлуком утврђује се висина накнаде за извршени ветеринарско-санитарни преглед на граничним прелазима при увозу и провозу пошиљки животиња, производа животињског порекла, хране животињског порекла, хране за животиње, ветеринарских лекова и медицинских средстава и пратећих предмета.
	2. Висина накнаде из тачке 1. ове одлуке, зависно од врсте пошиљке, износи:
	1) за пошиљке у камионском и авионском превозном средству: 
	а) за увоз
	
		
			
				
				Тежина
				
				Накнада за ветеринарско-санитарни преглед за пошиљке живих животиња
				
				
				Накнада за ветеринарско-санитарни преглед за пошиљке меса
				
				
				Накнада за ветеринарско-санитарни преглед за остале пошиљке
				
			
			
				
				до 5 тона
				
				1.800
				
				2.200
				
				1.800
			
			
				
				од 5 тона до 10 тона
				
				2.400
				
				3.000
				
				2.400
			
			
				
				од 10 тона до 20 тона
				
				3.500
				
				4.300
				
				3.500
			
			
				
				изнад 20 тона
				
				4.000
				
				5.000
				
				4.000
			
		
	
	б) за провоз
	
		
			
				
				Тежина
				
				Накнада за ветеринарско-санитарни преглед за пошиљке живих животиња
				
				
				Накнада за ветеринарско-санитарни преглед за пошиљке меса
				
				
				Накнада за ветеринарско-санитарни преглед за остале пошиљке
				
			
			
				
				до 5 тона
				
				1.500
				
				1.800
				
				1.500
			
			
				
				од 5 тона до 10 тона
				
				2.000
				
				2.300
				
				2.000
			
			
				
				од 10 тона до 20 тона
				
				3.000
				
				3.400
				
				3.000
			
			
				
				изнад 20 тона
				
				3.300
				
				4.000
				
				3.300
			
		
	
	2) за контејнерске, вагонске и бродске пошиљке:
	а) за увоз
	– за пошиљке животиња до 10 тона накнада износи 3.500 динара, а за сваку следећу започету тону још по 200 динара;
	– за пошиљке меса до 10 тона накнада износи 3.500 динара, а за сваку следећу започету тону још по 200 динара;
	– за остале пошиљке до 10 тона накнада износи 3.100 динара, а за сваку следећу започету тону још по 200 динара;
	б) за провоз
	– за пошиљке животиња до 10 тона накнада износи 3.200 динара, а за сваку следећу започету тону још по 200 динара;
	– за пошиљке меса до 10 тона накнада износи 3.200 динара, а за сваку следећу започету тону још по 200 динара;
	– за остале пошиљке до 10 тона накнада износи 2.400 динара, а за сваку следећу започету тону још по 200 динара.
	3. Висина накнаде за извршени ветеринарско-санитарни преглед комадних (денчаних) пошиљки износи, и то:
	1) за свако грло крупних животиња, односно за сваких започетих 10 комада ситних животиња или 50 комада живине или птица:
	– при увозу – 700 динара,
	– у провозу – 1.000 динара;
	2) за пошиљке меса и осталих производа, и то при увозу до три колета 700 динара, а за свако следеће колето још по 120 динара.
	4. Висина накнаде за извршени ветеринарско-санитарни преглед животиња које се провозе преко границе Републике Србије у путничком возилу или се воде пешке плаћа се накнада у износу који је прописан за комадне (денчане) пошиљке.
	5. Висина накнаде за извршени ветеринарско-санитарни преглед животиња (паса, мачака и животиња које се увозе у комерцијалне сврхе), осим животиња које припадају циркусу, по комаду односно по пошиљки износи, и то:
	1) при увозу – 500 динара;
	2) при провозу – 1.200 динара.
	Накнада за животиње које припадају циркусу наплаћује се према одредбама из тач. 2. и 3. ове одлуке.
	6. Ако увозник или провозник, односно одговорно лице у њима не припреми благовремено пошиљку за ветеринарско-санитарни преглед, а позове граничног ветеринарског инспектора да прегледа пошиљку и инспектор изађе на место прегледа у заказано време, увозник или провозник, односно одговорно лице у њима дужно је да за сваки час чекања инспектора плати 2.500 динара.
	7. Накнада за извршени ветеринарско-санитарни преглед пошиљки из тач. 2. до 5. ове одлуке у провозу се плаћа на граничном прелазу.
	Ако преглед пошиљке није извршен на улазном граничном прелазу, пошиљка се прегледа на излазном граничном прелазу.
	8. За пошиљке у увозу и провозу намењене потребама организацијa Уједињених нација, као и потребама хуманитарних организација, накнада за извршени ветеринарско-санитарни преглед се не наплаћује.
	9. Новчани износи утврђени у овој одлуци уплаћују се приликом подношења захтева за ветеринарско-санитарни преглед пошиљки у међународном промету, приход су буџета Републике Србије и воде се на рачуну број 840-742223843-71.
	10. Даном почетка примене ове одлуке престаје да важи Одлука о висини накнаде за извршени ветеринарско-санитарни преглед пошиљки у међународном промету („Службени гласник РС”, бр. 8/06 и 34/10).
	11. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2014. године.
	
	05 број 323-10882/2013 
	У Београду, 18. децембра 2013. године
	Влада
	Председник,
	Ивица Дачић, 
	с.р.

