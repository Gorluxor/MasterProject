


	
	Zakon


	
			На основу члана 29. став 4. Закона о туризму („Службени гласник РСˮ, брoj 17/19) и члана 33. ст. 2. и 3. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за одлучивање о учешћу у финансирању пројеката развоја и унапређења руралног туризма и угоститељства
			"Службени гласник РС", број 86 од 6. децембра 
			2019.
			1. Образује се Радна група за  одлучивање о учешћу у финансирању пројеката развоја  и унапређења руралног туризма и угоститељства (у даљем тексту: Радна група).
			2. Задатак Радне групе је одлучивање о учешћу у финансирању пројеката развоја и унапређења руралног туризма и угоститељства у Републици Србији у складу са условима и начину доделе и коришћења средстава за реализацију пројеката. 
			3. У Радну групу се именују:
			– за председника:
			Стеван Никчевић, државни секретар у Министарству трговине, туризма и телекомуникација;
			– за чланове:
			1) др Мирослав Кнежевић, државни секретар у Министарству трговине, туризма и телекомуникација,
			2) др Рената Пинџо, помоћник министра трговине, туризма и телекомуникација,
			3) Дарко Комненић, вршилац дужности помоћника министра финансија,
			4) Александар Богићевић, вршилац дужности помоћника министра пољопривреде, шумарства и водопривреде,
			5) Марија Лабовић, вршилац дужности директора Туристичке организације Србије.
			Радна група има секретара, који учествује у раду Радне групе без права одлучивања. Послове секретара Радне групе обављаће Јасна Симовић, шеф Одсека за развој туристичких производа у Министарству трговине, туризма и телекомуникација.
			Секретар Радне групе се стара о извршењу закључака Радне групе и обавља друге послове који су одређени пословником о раду Радне групе.
			4.  Радна група одлучује на седницама. Седницу сазива председник. Предлог дневног реда седнице утврђује председник.
			Радна група доноси пословник о раду.
			Пословником Радне групе уређује се начин на који се обављају административно-технички послови.
			5. Стручне и административно-техничке послове за потребе Радне групе обавља Министарство трговине, туризма и телекомуникација.
			6. Раднa групa је дужна да најмање једном годишње Влади достави извештај о раду.
			7. За рад Радне групе није потребно обезбедити средства у буџету Републике Србије.
			8. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-12143/2019
			У Београду, 4. децембра 2019. године
			Влада
			Председник,
			Ана Брнабић, с.р.
	

