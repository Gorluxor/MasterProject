


	
	Zakon

	


	
				На основу члана 46. став 1. Закона о планирању и изградњи („Службени гласник РС”, бр. 72/09, 81/09 – исправка, 64/10 – УС, 24/11, 121/12, 42/13 – УС, 50/13 – УС, 98/13 – УС, 132/14 и 145/14) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о изради Просторног плана подручја посебне намене Специјалног резервата природе „Јерма”
				"Службени гласник РС", број 46 од 12. маја 
				2017.
				1. Приступа се изради Просторног плана подручја посебне намене Специјалног резервата природе „Јерма” (у даљем тексту: Просторни план).
				2. Оквирна граница Просторног плана обухвата делове територије града Пирота и општинa Димитровград и Бабушница, и то:
				1) на територији града Пиротa, деo катастарскe општинe Власи;
				2) на територији општине Димитровград, делове катастарских општина Куса Врана, Трнски Одоровци, Поганово, Драговита, Искровци, Скрвеница, Петачинци и Врапча;
				3) на територији општине Бабушница, деo катастарскe општинe Јасенов Дел.
				Оквирна граница обухвата Просторног плана дата је у Прилогу 1 – Графички приказ оквирне границе обухвата Просторног плана, који је одштампан уз ову одлуку и чини њен саставни део.
				Коначна граница обухвата Просторног плана биће дефинисана Нацртом просторног плана.
				3. Услови и смернице планских документа вишег реда и развојних стратегија за израду Просторног плана садржани су у: 
				1) Закону о Просторном плану Републике Србије од 2010. до 2020. године („Службени гласник РС”, број 88/10), којим је у области заштите природног наслеђа као приоритетна активност наведена израда просторног плана подручја посебне намене, за сва већа заштићена подручја у која спада и Специјални резерват природе „Јерма”;
				2) Уредби о утврђивању Регионалног просторног плана за подручје Нишавског, Топличког и Пиротског управног округа („Службени гласник РС”, број 1/13) којом је подручје Специјалног резервата природе „Јерма” сврстано у подручја природних вредности, веома квалитетне животне средине, у оквиру којег је утврђено постојање Манастира „Поганово”, непокретног културног добра великог значаја, чија околина је предложена за заштиту; 
				3) Националној стратегији одрживог коришћења природних ресурса и добара („Службени гласник РС”, број 33/12), којом је у делу који се односи на заштићена подручја, као специфичан циљ, утврђена обавеза израде просторних планова подручја посебне намене за већа заштићена подручја, у која спада и Специјални резерват природе „Јерма”. 
				Израда Просторног плана заснива се на планској, студијској, техничкој и другој документацији, резултатима досадашњих истраживања и важећим документима у Републици Србији.
				Списак расположивих подлога за планско подручје дат је у Прилогу 2 – Списак подлога за подручје Просторног плана достављен од стране Републичког геодетског завода, који је одштампан уз ову одлуку и чини њен саставни део.
				4. Планирање, коришћење, уређење и заштита простора заснива се на принципима уређења и коришћења простора утврђеним чланом 3. Закона о планирању и изградњи и чланом 5. Закона о заштити природе („Службени гласник РС”, бр. 36/09, 88/10, 91/10 – исправка и 14/16).
				5. Визија и дугорочни циљ развоја и доношења Просторног плана јесте да се обезбеде просторни услови за остварење посебне намене подручја, тј. за заштиту и уређење Специјалног резервата природе „Јерма” заштићеног подручја I категорије, од међународног, националног и изузетног значаја, у условима одрживог развоја планског подручја. 
				6. Концептуални оквир планирања, коришћења, уређења и заштите планског подручја заснива се на обезбеђењу услова за: планско коришћење Специјалног резервата природе „Јерма”; заштиту и уређење у складу са Студијом заштите заштићеног подручја; рационално коришћење и очување природних ресурса; заштиту и унапређење животне средине, природних и створених вредности; валоризацију комплементарних потенцијала подручја за развој; просторне, саобраћајне, привредне и друге облике интеграције подручја са окружењем.
				Просторни план ће садржати детаљну разраду, као и правила уређења, грађења и коришћења подручја према утврђеном режиму заштите појединих природних целина. Поред наведеног, Просторни план ће по потреби садржати детаљну разраду и за друга подручја, као што су подручја која имају туристички потенцијал.
				7. Рок за израду Нацрта просторног плана је 12 месеци од дана ступања на снагу ове одлуке.
				8. Оквирна процена средстава за израду Просторног плана која обезбеђује Министарство грађевинарства, саобраћаја и инфраструктуре, износи 9.000.000,00 динара са ПДВ-ом. 
				9. Носилац израде Просторног плана је министарство надлежно за послове просторног планирања, у складу са чланом 47. став 1. Закона о планирању и изградњи.
				Носилац израде Просторног плана дужан је да обезбеди прибављање мишљења, услова и сагласности надлежних органа и организација прописаних законом, као и да обезбеди сарадњу и усаглашавање ставова са свим релевантним субјектима планирања.
				10. Органи, организације и јавна предузећа који су овлашћени да утврђују услове за заштиту и уређење простора и изградњу објеката, у фази израде или измене планских докумената, дужни су да на захтев носиоца израдe Просторног плана, у року од 30 дана, доставе све тражене податке без накнаде.
				Овлашћени органи из става 1. ове тачке уступиће, на захтев надлежног министарства, постојеће копије топографског и катастарског плана, односно дигиталне записе, односно катастар подземних инсталација, као и ортофото снимке, у року од 30 дана без накнаде.
				11. Нацрт Просторног плана биће изложен на јавни увид у трајању од 30 дана у седиштима јединица локалних самоуправа које су у обухвату Просторног плана.
				12. Одлука о изради Стратешке процене утицаја Просторног плана подручја посебне намене Специјалног резервата природе „Јерма” на животну средину („Службени гласник РС”, брoj 21/17), чини саставни део ове одлуке.
				13. Број примерака Просторног плана биће утврђен посебним актом Владе којим се утврђује Просторни план. 
				14. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 350-4324/2017-1
				У Београду, 11. маја 2017. године
				Влада
				Председник,
				Александар Вучић, с.р.
				
				ПРИЛОГ 2
				СПИСАК ПОДЛОГА ЗА ПОДРУЧЈЕ ПРОСТОРНОГ ПЛАНА ДОСТАВЉЕН ОД СТРАНЕ РЕПУБЛИЧКОГ ГЕОДЕТСКОГ ЗАВОДА
				Град Пирот
				Планови катастра непокретности
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Власи
							
							
								ДКП – векторски формат
							
						
					
				
				Планови катастра водова
				
					
						
							
								Ред.број
							
							
								Катастарска општина
							
							
								Врста плана
							
						
						
							
								1.
							
							
								Власи
							
							
								Векторски формат
							
						
					
				
				Општина Димитровград
				Планови катастра непокретности
				
					
						
							
								Ред.број
							
							
								Катастарска општина
							
							
								Врста плана
							
						
						
							
								4.
							
							
								Куса Врана
							
							
								ДКП у изради – векторски формат
							
						
						
							
								8.
							
							
								Трнски Одоровци
							
							
								ДКП – векторски формат
							
						
						
							
								6.
							
							
								Поганово
							
							
								ДКП – векторски формат
							
						
						
							
								2.
							
							
								Драговита
							
							
								ДКП – векторски формат
							
						
						
							
								3.
							
							
								Искровци
							
							
								ДКП – векторски формат
							
						
						
							
								7.
							
							
								Скрвеница
							
							
								ДКП – векторски формат
							
						
						
							
								5.
							
							
								Петачинци
							
							
								ДКП – векторски формат
							
						
						
							
								1.
							
							
								Врапча
							
							
								ДКП – векторски формат
							
						
					
				
				Планови катастра водова
				
					
						
							
								Ред.број
							
							
								Катастарска општина
							
							
								Врста плана
							
						
						
							
								4.
							
							
								Куса Врана
							
							
								нема
							
						
						
							
								8.
							
							
								Трнски Одоровци
							
							
								нема
							
						
						
							
								6.
							
							
								Поганово
							
							
								нема
							
						
						
							
								2.
							
							
								Драговита
							
							
								нема
							
						
						
							
								3.
							
							
								Искровци
							
							
								нема
							
						
						
							
								7.
							
							
								Скрвеница
							
							
								нема
							
						
						
							
								5.
							
							
								Петачинци
							
							
								нема
							
						
						
							
								1.
							
							
								Врапча
							
							
								нема
							
						
					
				
				Општина Бабушница
				Планови катастра непокретности
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Јасенов Дел
							
							
								ДКП – векторски формат
							
						
					
				
				Планови катастра водова
				
					
						
							
								Ред. број
							
							
								Катастарска општина
							
							
								Врста плана
							
						
						
							
								1.
							
							
								Јасенов Дел
							
							
								нема
							
						
					
				
	

