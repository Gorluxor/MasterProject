


	
	Zakon


	
			Нa основу члана 16. став 6. Закона о високом образовању („Службени гласник РС”, бр. 88/17, 27/18 – др. закон  и 73/18) и члана 43. став 1. Закона о Влади („Службени гласник РС”, бр. 55/05, 71/05 − исправка, 101/07, 65/08, 16/11, 68/12 − УС, 72/12, 7/14 − УС, 44/14 и 30/18 − др. закон), 
			Влада доноси
			ОДЛУКУ
			о висини накнаде за рад чланова Управног одбора Националног тела за акредитацију и проверу квалитета у високом образовању
			"Службени гласник РС", број 102 од 21. децембра 
			2018.
			1. Утврђује се месечна накнада, за рад чланова Управног одбора Националног тела за акредитацију и проверу квалитета у високом образовању у висини од 1,5 просечне месечне зараде по запосленом у Републици Србији, према последњем објављеном податку републичког органа надлежног за послове статистике, а за рад председника Управног одбора, у висини од 1,8 просечне месечне зараде по запосленом у Републици Србији, према последњем објављеном податку републичког органа надлежног за послове статистике.
			2. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 121-12197/2018
			У Београду, 20. децембра 2018. године
			Влада
			Председник,
			Ана Брнабић, с.р.
	

