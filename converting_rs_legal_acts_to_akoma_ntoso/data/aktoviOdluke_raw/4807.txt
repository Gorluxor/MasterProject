



На основу члана 47.
став 1. Закона о културним добрима („Службени гласник Републике Србије“, број
71/94),

Влада Републике
Србије доноси



ОДЛУКУ

О УТВРЂИВАЊУ КУЛЕ
ЛАЗАРА КУЈУНЏИЋА У ВЕЛИКОЈ ХОЧИ ЗА СПОМЕНИК КУЛТУРЕ

„Службени гласник
РС”, број 8 од 24. III 1998.

Тачка 1.

Кула Лазара Кујунџића у Великој Хочи утврђује се за
споменик културе.

Тачка 2.

Кула Лазара Кујунџића у Великој Хочи (у даљем тексту:
споменик културе) налази се на територији општине Ораховац, у Великој Хочи, у
државној својини, на катастарској парцели број 1461 К.О. Велика Хоча.

Споменик културе у коме је 31. маја 1905. погинула
група бораца за ослобођење јужне Србије, са њиховим вођом Лазаром Кујунџићем,
учитељем из Ораховца, обновљен је и претворен у спомен-кулу 1936. године.
Извршена је обнова преуређењем унутрашњег простора, проширењем прозорских
отвора спратног дела куле као карактеристичне стамбено-одбрамбене куће овог
краја, тако што је спрат претворен у отворену галерију са које се сагледава
камени саркофаг у коме су похрањени посмртни остаци погинулих. Као симбол
догађаја који је означио почетак борбе за ослобођење јужне Србије од турске
власти, кула Кујунџића представља значајан историјски споменик.

Тачка 3.

Заштићена околина културног добра обухвата следеће
катастарске парцеле: бр. 1457, 1460 и 1462 К.О. Велика Хоча, у приватној
својини и бр. 1461, 1491 и 3688 К.О. Велика Хоча, у државној својини.

Тачка 4.

Утврђују се следеће мере заштите споменика културе:

1) очување изворног изгледа спољашње архитектуре и
ентеријера, хоризонталног и вертикалног габарита, облика и нагиба крова, свих
конструктивних и декоративних елемената, оригиналних материјала, функционалних
карактеристика и оригиналних натписа;

2) ажурно праћење стања и одржавање
конструктивно-статичког система, кровног покривача, свих фасада, ентеријера и
исправности инсталација у споменику културе;

3) забрана радова који могу угрозити статичку
безбедност споменика културе;

4) изградња инфраструктуре дозвољена је само уз
претходно обезбеђење заштитних археолошких ископавања и адекватне презентације
налаза.

Тачка 5.

Утврђују се следеће мере заштите заштићене околине
споменика културе:

1) забрана градње објеката који својом архитектуром,
габаритом и висином угрожавају споменик културе;

2) забрана градње објеката који нису у функцији
споменика културе;

3) забрана складиштења материјала и стварања депонија;

4) забрана просипања, одлагања и привременог или
трајног депоновања отпадних и штетних материја – хемијски агресивних,
експлозивних, отровних и радиоактивних.

Тачка 6.

Ову одлуку објавити у „Службеном гласнику Републике
Србије”.



Број
633-2659/97-12

У Београду,
20. фебруара 1998. године

Влада
Републике

Потпредседник,

академик
проф. др Милутин Стојковић,
с.р.









