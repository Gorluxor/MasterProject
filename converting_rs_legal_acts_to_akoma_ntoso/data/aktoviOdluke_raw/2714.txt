


	
	Zakon


	
			
			Редакцијаски пречишћен текст
			
			
			На основу члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о образовању Заједничке групе за унапређење позиције Републике Србије на листи Светске банке „Doing Business”
			"Службени гласник РС", бр. 4 од 25. јануара 2019, 
			82 од 22. новембра 2019.
			1. Образује се Заједничка група за унапређење позиције Републике Србије на листи Светске банке „Doing Business” (у даљем тексту: Заједничка група) са задатком да изради програм и акциони план, који ће садржати мере за унапређење позиције Републике Србије на листи Светске банке „Doing Business” и прати спровођење тих мера.
			2. У Заједничку групу именују се:
			за председника:
			– проф. др Зорана Михајловић, потпредседник Владе и министар грађевинарства, саобраћаја и инфраструктуре;
			за заменика председника:
			– Синиша Мали, министар финансија;
			за чланове:
			– др Расим Љајић, потпредседник Владе и министар трговине, туризма и телекомуникација,
			– Бранко Ружић, министар државне управе и локалне самоуправе,
			– Нела Кубуровић, министар правде,
			– Горан Кнежевић, министар привреде,
			– др Ненад Поповић, министар без портфеља задужен за иновације и технолошки развој, 
			– Јелена Танасковић, државни секретар у Министарству финансија, 
			– Марко Чадеж, председник Привредне коморе Србије,
			– Милан 
			Лучић, вршилац дужности директора Агенције за привредне регистре,
			– Бојана Тошић, вршилац дужности директора Републичког секретаријата за јавне политике,
			– Јелена Деретић, вршилац дужности помоћника министра правде,
			– Ана Илић, Кабинет председника Владе,
			– Светлана Јовановић, Кабинет председника Владе,
			– проф. др Зоран Радојичић, градоначелник града Београда,
			– Јелена Бојовић, директор за регулаторну реформу, НАЛЕД,
			– Душан Васиљевић, стручни консултант, НАЛЕД,
			– Бранко Радуловић, стручни консултант, НАЛЕД,
			– Ђорђе Вукотић, стручни консултант, НАЛЕД,
			– Јасмина Радовановић, стручни консултант, НАЛЕД,
			– Дејан Вуковић, адвокат Адвокатске канцеларије „VP law”,
			– Дубравка Косић, адвокат Адвокатске канцеларије Косић,
			– Предраг Топић, извршни директор за планирање и развој, Confluence Property Management,
			– Жељко Ђурић, директор, Ветроелектране Балкана,
			– др Михаило Јовановић, директор Канцеларије за информационе технологије и електронску управу.
			У раду Заједничке групе могу да учествују, по позиву, стручњаци из различитих области, као и представници других органа, када се расправља о темама из њиховог делокруга.
			*Службени гласник РС, број 82/2019
			3. Заједничка група о свом раду извештава Владу на сваких 90 дана.
			4. Образује се Стручна група Заједничке групе за унапређење позиције Републике Србије на листи Светске банке „Doing Business” (у даљем тексту: Стручна група Заједничке групе) са задатком да даје мишљења органима државне управе на нацрте закона и предлоге прописа које они предлажу Влади, као и на предлоге прописа које доносе у оквиру своје надлежности, узимајући у обзир методологију Светске банке и Програм и акциони план о мерама за унапређење позиције Републике Србије на листи Светске банке „Doing Business”, а у погледу очекиваног утицаја тог прописа на позицију Републике Србије на „Doing Business” листи, као и да даје иницијативе за измену важећих прописа у циљу побољшања рејтинга Републике Србије на тој листи.
			Стручна група Заједничке групе мишљења из става 1. ове тачке доставља предлагачу пре упућивања нацрта закона или предлога прописа Влади на усвајање, односно у року од десет радних дана од дана када јој је предлагач доставио тај акт на мишљење, осим у случају нацрта системског закона, када рок износи 20 радних дана.
			Мишљења и иницијативе из става 1. ове тачке потписује председник Заједничке групе, а у одсуству председника, представник Републичког секретаријата за јавне политике у Заједничкој групи.
			У Стручну групу Заједничке групе именују се:
			за координатора:
			– Јованка Атанацковић, помоћник министра грађевинарства, саобраћаја и инфраструктуре;
			за чланове:
			1) Бојана Тошић, вршилац дужности директора Републичког секретаријата за јавне политике,
			2) Вељко Ковачевић, вршилац дужности помоћника министра грађевинарства, саобраћаја и инфраструктуре,
			3) Луција Дујовић, шеф Одсека за припрему инвестиционих пројеката у Министарству привреде,
			4) Јелена Бојовић, директор за регулаторну реформу, НАЛЕД,
			5) Душан Васиљевић, стручни консултант, НАЛЕД,
			6) Бранко Радуловић, стручни консултант, НАЛЕД,
			7) Ђорђе Вукотић, стручни консултант, НАЛЕД,
			8) Јасмина Радовановић, стручни консултант, НАЛЕД,
			9) Дејан Вуковић, адвокат, Адвокатска канцеларија „VP law”.
			У раду Стручне групе Заједничке групе могу да учествују, по позиву, стручњаци из различитих области, као и представници других органа, када се расправља о темама из њиховог делокруга.
			5. Стручну и административно-техничку подршку раду Заједничке групе и Стручне групе Заједничке групе пружа Републички секретаријат за јавне политике, у сарадњи са Националном алијансом за локални економски развој (НАЛЕД).
			6. Чланови Заједничке групе и чланови Стручне групе Заједничке групе немају право на накнаду за рад у Заједничкој групи и Стручној групи Заједничке групе.
			7. Ступањем на снагу ове одлуке престаје да важи Одлука о образовању Координационог тела за сузбијање сиве економије и Заједничке групе за унапређење позиције Републике Србије на листи Светске банке „Doing business” („Службени гласник РС”, бр. 5/17, 80/17, 83/17 и 81/18).
			8. Ова одлука ступа на снагу осмог дана од дана објављивања у „Службеном гласнику Републике Србије”. 
			05 број 02-648/2019
			У Београду, 24. јануара 2019. године
			Влада
			Председник,
			Ана Брнабић, с.р.
	

