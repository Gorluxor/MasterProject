


	
	Zakon


	
				На основу члана 127. став 1. Закона о заштити потрошача („Службени гласник РС”, бр. 62/14 и 6/16) и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				ОДЛУКУ 
				о образовању Националног савета за заштиту потрошача
				"Службени гласник РС", број 36 од 13. априла 
				2017.
				
				1. Образује се Национални савет за заштиту потрошача (у даљем тексту: Национални савет), ради унапређења система заштите потрошача и сарадње носилаца заштите потрошача и других субјеката који се баве заштитом потрошача.
				2. Задаци Националног савета су да: 
				1) учествује у изради стратегије заштите потрошача; 
				2) извештава Владу о стању у области заштите потрошача и спровођењу aкционог плана за реализацију стратегије заштите потрошача; 
				3) предлаже мере и активности за унапређењe заштите потрошача; 
				4) даје мишљења и препоруке о питањима из области заштите потрошача носиоцима заштите потрошача; 
				5) обавештава јавност о свом раду и питањима од значаја за заштиту потрошача.
				3. У Национални савет именују се:
				– за председника:
				др Расим Љајић, потпредседник Владе и министар трговине, туризма и телекомуникација;
				– за заменика председника: 
				Весна Новаковић, помоћник министра трговине, туризма и телекомуникација;
				– за чланове:
				1) Бруно Ђуран, шеф Кабинета министра финансија;
				2) мр Мирјана Филиповић, државни секретар у Министарству рударства и енергетике;
				3) Велимир Станојевић, државни секретар у Министарству пољопривреде и заштите животне средине;
				4) Лидија Стојановић, помоћник министра трговине, туризма и телекомуникација;
				5) др Светлана Тадић, шеф Одсека у Министарству здравља;
				6) Владимир Винш, саветник у Министарству правде;
				7) Жарко Малиновић, секретар Удружења за трговину у Привредној комори Србије;
				8) Гордана Павловић, координатор Групе за заштиту корисника у Регулаторној агенцији за електронске комуникације и поштанске услуге;
				9) Вера Вида, председник Центра потрошача Србије;
				10) Зоран Николић, председник Организације потрошача Крагујевац;
				11) Горан Паповић, председник Националне организације потрошача Србије;
				12) Војимир Видић, Организација потрошача Ваљево;
				13) Зоран Андрејић, председник Управног одбора Асоцијације потрошача Србије;
				14) Новица Јовановић, председник Организације потрошача Власотинце;
				15) др Катарина Иванчевић, редовни професор Правног факултета Универзитета „Унион” у Београду;
				16) др Радован Вукадиновић, редовни професор Правног факултета Универзитета у Крагујевцу;
				17) др Саша Вељковић, редовни професор Економског факултета Универзитета у Београду;
				18) др Љиљана Станковић, редовни професор Економског факултета Универзитета у Нишу.
				4. Национални савет доноси пословник о раду. 
				5. Национални савет може, ради ефикаснијег обављања активности, да образује сталне и повремене радне групе.
				6. Стручне и административне послове за Национални савет обавља Министарствo трговине, туризма и телекомуникација. 
				7. Национални савет је дужан да Влади достави извештај о свом раду најмање сваких 90 дана.
				8. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 02-3310/2017
				У Београду, 13. априла 2017. године
				Влада
				Председник,
				Александар Вучић, с.р.
	

