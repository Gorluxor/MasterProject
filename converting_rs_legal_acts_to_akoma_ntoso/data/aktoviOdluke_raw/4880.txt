







На
основу члана 47. став 1. Закона о културним добрима („Службени гласник РС”, број
71/94), 

Влада
доноси

ОДЛУКУ

о утврђивању Цркве Св.
Вазнесења у Дрену 

за споменик културе

„Службени гласник
РС”, број 115 од
27. децембра 2005.







1. Црква Св. Вазнесења
у Дрену, са покретним стварима у њој које су од посебног културног и историјског
значаја, утврђује се за споменик културе.

2. Црква Св. Вазнесења
у Дрену, са покретним стварима у њој које су од посебног културног и историјског
значаја (у даљем тексту: споменик културе), налази се на територији града Београда,
општина Обреновац, у Дрену, у приватној својини, на катастарској парцели број
2246, КО Обреновац. 

Споменик културе саграђен
је 1896. године. Једнобродне је основе, са унутра полукружном, а споља петостраном
апсидом на источној страни и припратом, нешто нижом од брода, на западној. Унутрашњост
је издељена на три травеја и засведена полуобличастим сводом. Фасаде, по угледу
на рашку стилску школу, сведене су декорације и форме. Некада полихромне, данас
су омалтерисане у бело. Изразита профилација уочава се на апсиди и кровном венцу.
Западни портал је наглашен надстрешницом ослоњеном на два стуба и степенишним прилазом.
Изнад њега је постављена декоративна розета. Четири пиластера који, израстајући
у ступце изнад равни зида, наглашавају угаоне партије грађевине, необичан су декоративан
елеменат. 

Иконостас је рађен у
духу неокласицизма, скромне занатске израде и облика. Иконе, судећи према композицији
и карактеристичним ликовима, дело су непознатог руског сликара.

У југозападном делу порте
сазидан је звоник. 

Споменик културе представља
значајно архитектонско остварење неовизантијског стила, преовлађујућег у српској
уметности током друге половине XИX века. 

3. Заштићена околина
споменика културе обухвата катастарску парцелу број 2246, КО Обреновац, у приватној
својини. 

4. Утврђују се следеће
мере заштите споменика културе:

1) очување изворног изгледа
спољашње архитектуре и ентеријера, хоризонталног и вертикалног габарита, облика
и нагиба крова, свих конструктивних и декоративних елемената, оригиналних материјала
и функционалних карактеристика;

2) ажурно праћење стања
и одржавање конструктивно-статичког система, кровног покривача, свих фасада и ентеријера;

3) осликавање спољашњих
и унутрашњих зидова споменика културе дозвољава се само према условима и уз надзор
надлежног завода за заштиту споменика културе; 

4) инсталирање уређаја
за заштиту од пожара.

5. Утврђују се следеће
мере заштите заштићене околине споменика културе:

1) забрана градње објеката
који нису у функцији споменика културе;

2) обнова дотрајалих
и оштећених делова уличне ограде према постојећим елементима;

3) урбанистичко и хортикултурно
опремање, уређење, одржавање и коришћење порте као јавног простора.

6. Списак покретних добара
од посебног културног и историјског значаја која се налазе у Цркви Св. Вазнесења
у Дрену, чини саставни део ове одлуке и чува се у Цркви Св. Вазнесења у Дрену.

7. Ову одлуку објавити
у „Службеном гласнику Републике Србије”. 





05
број 633-8000/2005

У
Београду, 22. децембра 2005. године

Влада

Потпредседник,

Мирољуб
Лабус, с.р.



