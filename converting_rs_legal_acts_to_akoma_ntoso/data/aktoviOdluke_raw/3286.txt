


	
	Zakon



	
			На основу члана 75. став 2. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12, 106/12, 14/15, 40/15 ‒ одлука УС и 44/18), a у вези с чланом 14. став 6. Закона о конверзији стамбених кредита индексираних у швајцарским францима („Службени гласник РС”, број 31/19),
			Извршни одбор Народне банке Србије доноси
			ОДЛУКУ
			о изузимању од наплаћивања накнаде за послове организовања посебне непосредне аукцијске спот продаје девиза
			"Службени гласник РС", број 36 од 24. маја 
			2019.
			1. Народна банка Србије не наплаћује накнаду за послове организовања непосредне аукцијске спот продаје девиза – евра, која је утврђена Тарифним бројем 1: Монетарни послови, тарифни став 11. Одлуке о јединственој тарифи по којој Народна банка Србије наплаћује накнаду за извршене услуге („Службени гласник РС”, бр. 43/11, 85/11, 49/12, 57/12, 67/12, 98/12, 43/13, 80/13, 17/14, 27/14, 62/14, 125/14, 51/15, 61/15, 71/15, 78/15, 29/16, 54/16, 76/16, 85/16, 24/17, 3/18, 76/18, 86/18 и 96/18), ако је ова продаја организована ради обезбеђења примене закона којим се уређује конверзија стамбених кредита индексираних у швајцарским францима.
			2. Ова одлука ступа на снагу даном њеног објављивања у „Службеном гласнику Републике Србије”. 
			ИО НБС број 46
			У Београду, 23. маја 2019. године
			Председавајућа
			Извршног одбора Народне банке Србије
			гувернер
			Народне банке Србије,
			др Јоргованка Табаковић, с.р.
	

