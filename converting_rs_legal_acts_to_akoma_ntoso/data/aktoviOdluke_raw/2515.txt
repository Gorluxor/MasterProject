


	
	Zakon


	
			На основу члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за реализацију пројекта „Изградња ауто-пута Београд–Сарајево, деоница Сремска Рача – Кузмин и деоница Пожега – граница са Босном и Херцеговином (Котроман)ˮ
			"Службени гласник РС", број 12 од 22. фебруара 
			2019.
			1. Образује се Радна група за реализацију пројекта „Изградња ауто-пута Београд–Сарајево, деоница Сремска Рача – Кузмин и деоница Пожега – граница са Босном и Херцеговином (Котроман)ˮ (у даљем тексту: Радна група).
			2. Задатак Радне групе је сарадња са турском компанијом „Tasyapi” ради реализације пројекта „Изградња аутопута Београд–Сарајево, деоница Сремска Рача – Кузмин и деоница Пожега – граница са Босном и Херцеговином (Котроман)ˮ.
			3. У Радну групу именују се:
			− за председника:
			проф. др Зорана Михајловић, потпредседник Владе и министар грађевинарства, саобраћаја и инфраструктуре;
			− за заменике председника:
			1) Миодраг Поледица, државни секретар у Министарству грађевинарства, саобраћаја и инфраструктуре; 
			2) Александра Дамњановић, државни секретар у Министарству грађевинарства, саобраћаја и инфраструктуре;
			− за чланове:
			1) Јованка Атанацковић, помоћник министра грађевинарства, саобраћаја и инфраструктуре;
			2) Саша Стојановић, вршилац дужности помоћника министра грађевинарства, саобраћаја и инфраструктуре;
			3) Ана Триповић вршилац дужности директораУправезајавнидуг, Министарство финансија;
			4) Винка Милановић, саветник потпредседника Владе и министра грађевинарства, саобраћаја и инфраструктуре;
			5) Ирена Поповић, начелник одељења, Министарство грађевинарства, саобраћаја и инфраструктуре; 
			6) Иван Првуловић, виши саветник у Министарству финансија;
			7) Ема Драгуљ, самостални саветник у Управи за јавни дуг, Министарство финансија;
			8) Зоран Дробњак, вршилац дужности директора Јавног предузећа „Путеви Србијеˮ Београд;
			9) Биљана Вуксановић, директор Сектора за стратегију, пројектовање и развој, Јавно предузеће „Путеви Србије” Београд;
			10) Милутин Игњатовић, генерални директор Саобраћајног института „ЦИПˮ;
			11) Драгослав Драгичевић, пројектант, Саобраћајни институт „ЦИПˮ.
			4. Стручну и административно-техничку потпору Радној групи пружа Министарство грађевинарства, саобраћаја и инфраструктуре.
			5. Председник Радне групе може да позове представнике других органа и организација да учествују у раду Радне групе.
			6. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-1653/2019
			У Београду, 21. фебруара 2019. године
			Влада
			Први потпредседник Владе,
			Ивица Дачић, с.р.
	

