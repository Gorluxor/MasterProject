





На
основу члана 27. став 1. и члана 35. став 2. Закона о планирању и уређењу простора
и насеља („Службени гласник РС”, бр. 44/95, 23/96, 16/97 и 46/98),

Влада
Републике Србије, доноси



ОДЛУКУ

О ИЗРАДИ ПРОСТОРНОГ ПЛАНА ПОДРУЧЈА ИНФРАСТРУКТУРНОГ
КОРИДОРА 

НИШ – ГРАНИЦА БЈР МАКЕДОНИЈЕ

„Службени
гласник РС”, број 5 од
17.
фебруара 2000.





1. Приступа се изради Просторног плана подручја инфраструктурног
коридора Ниш – граница БЈР Македоније (у даљем тексту: Просторни план).

2. Циљ доношења Просторног плана је утврђивање дугорочне
концепције, планских решења, режима и услова коришћења, организације, уређења и
заштите простора којима се обезбеђује изградња, реконструкција и функционисање магистралних
и регионалних инфраструктурних система у коридору; рационално коришћење и очување
пољопривредног земљишта, водних и осталих природних ресурса; развој и функционисање
активности, насеља, локалних инфраструктурних систама и објеката на подручју коридора;
обезбеђење саобраћајне, економске, социјалне и других облика интеграције подручја
и шире зоне утицаја инфраструктурног коридора; заштита и унапређење животне средине,
природних и непокретних културних добара.

3. Подручје Просторног плана обухвата делове територија
града Ниша и општина Мерошина, Дољевац, Гаџин Хан, Лесковац, Власотинце, Владичин
Хан, Врање, Бујановац и Прешево, и то: на територији града Ниша целе катастарске
општине Трупале, Лалинац, Сечаница, Мрамор, Крушце, Чокот, Доње Међурово, Горње
Међурово, Паси Пољана, Ново Село и делове катастарских општина Поповац, Медошево
и Ниш; на територији општине Мерошина целе катастарске општине Александрово, Балајнац
и Бабушница; на територији општине Дољевац целе катастарске општине Белотинац, Кнежица,
Чапљинац, Малошиште, Перутина, Орљане, Клисура, Дољевац, Чечина, Кочане, Русна и
Пуковац; на територији општине Гаџин Хан целу катастарску општину Топоница; на територији
општине Лесковац целе катастарске општине Драшковац, Брестовац, Кутлеш, Липовица,
Грданица, Разгојна, Чекмин, Чифлук Разгојански, Брејановце, Доња Лакошница, Печењевце,
Каштавар, Живково, Прибој, Залужње, Дрћевац, Богојевце, Злокућане, Винарце, Навалин,
Грајевце, Јелашница, Велика Биљаница, Горња Слатина, Доња Слатина, Кумарево, Бобиште,
Мала Биљаница, Манојловце, Лесковац, Братимиловце, Мрштане, Доње Крајинце, Горње
Крајинце, Злоћудово, Бадинце, Номаница, Жижавица, Доњи Буниброд, Горњи Буниброд,
Рударе И, Губеревце, Мала Грабовница, Велика Грабовница, Добротин, Мала Копашница,
Село Грделица, Велика Копашница, Варош Грделица, Дедина Бара, Бојишина, Ораовица,
Боћевица, Бистрица, Палојце, Граово, Личин Дол, Крпејце, Кораћевац, Предејане, Предејане
село, Бричевље и Сушевље; на територији општине Власотинце целе катастарске општине
Стајковце, Гложане и Прилепац; на територији општине Владичин Хан целе катастарске
општине Мртвице, Репиште, Гариње, Копитарце, Џеп, Теговиште, Урвич, Летовиште, Манајле,
Дупљане, Ружић, Кржинце, Балиновце, Калиманце, Прекодолце, Владичин Хан, Репинце,
Сува Морава, Полом, Декутинце, Лепеница, Бачвиште, Грамађе, Стубал, Врбово, Прибој
и Мазарић; на територији општине Врање целе катастарске општине Паневље, Превалац,
Моштаница, Корбевац, Бресница, Бујковац, Врањска Бања, Ранутовац, Кумарево, Суби
Дол, Топлац, Ћуковац, Дулан, Тибужде, Златокоп, Рибнице, Луково, Горњи Нерадовац,
Доњи Нерадовац, Купининце, Доње Требешиње, Павловац, Ратаје И, Александровац, Црни
Луг, Ристовац, Давидовац, Доњи Вртогош и део катастарске општине Врање; на територији
општине Бујановац целе катастарксе општине Карадник, Раковац, Жбевац, Кршевица,
Љиљанце, Жужељица, Божињевац И, Левосоје, Бујановац, Боровац, Осларе, Грамада, Врбан,
Летовица, Самољица, Неговац, Биљача и Братоселце; на територији општине Прешево
целе катастарске општине Рајинце, Црнотинце, Букуревац, Буштрање, Ораовица, Жујинце,
Рељан, Прешево, Големи Дол, Алиђерце, Стрезовце, Чукарка, Миратовац, Цакановац,
Трнава и Норча.

Подручје Просторног плана дато је на графичком приказу,
који је одштампан уз ову одлуку и чини њен саставни део.

4. Просторни план садржаће разраду на нивоу регулационог
плана за оне магистралне инфраструктурне системе, комплексе и објекте за које је
техничка документација урађена на нивоу идејног, односно главног пројекта.

5. Концепција Просторног плана биће заснована на студијама
и истраживањима, урбанистичкој документацији и техничкој документацији урађеној
на нивоу генералних и идејних пројеката за магистралне инфраструктурне системе,
комплексе и објекте и процени њиховог утицаја на животну средину.

6. Носилац израде Просторног плана је Министарство грађевина
– Завод за просторно планирање и урбанизам из Београда.

7. Министарства, посебне организације, јавна предузећа и
установе надлежне за послове саобраћаја и веза, водопривреде, енергетике, заштите
животне средине, природе и споменика културе доставиће у року од тридесет дана од
дана ступања на снагу ове одлуке све расположиве податке, услове и документацију
из делокруга свог рада носиоцу израде Просторног плана.

8. Рок за израду Просторног плана је пет месеци од дана
ступања на снагу ове одлуке.

9. Средства за израду Просторног плана обезбедиће Министарство
грађевина и Републичка дирекција за путеве на основу Уговора о изради Просторног
плана подручја инфраструктурног коридора Ниш – граница БЈР Македоније број
110-00-5/98-03 од 15. јула 1998. године.

Средства за разраду Просторног плана на нивоу регулационог
плана обезбедиће инвеститори појединих магистралних инфраструктурних система, комплекса
и објеката.

10. Нацрт Просторног плана биће изложен на јавни увид у
трајању од тридесет дана у зградама скупштине града Ниша и скупштина општина Мерошина,
Дољевац, Гаџин Хан, Лесковац, Власотинце, Владичин Хан, Врање, Бујановац и Прешево.

Истовремено са јавним увидом спровешће се стручна расправа
о Нацрту просторног плана са научним институцијама, установама и јавним предузећима
и другим заинтересованим предузећима, друштвима и асоцијацијама са територија општина
из претходног става.

11. Ова одлука ступа на снагу осмог дана од дана објављивања
у „Службеном гласнику Републике Србије”.







05 број 350-208/2000

У Београду, 25. јануара
2000. године

Влада Републике Србије

Потпредседник,

др Војислав Шешељ, с.р.








