


	
	Zakon


	
			На основу члана 29. став 4. Закона о туризму („Службени гласник РСˮ, број 17/19) и члана 33. ст. 2. и 3. Закона о Влади („Службени гласник РСˮ, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			ОДЛУКУ
			о образовању Радне групе за израду предлога акта којим се уређују посебни услови и начин доделе и коришћења средстава за реализацију пројеката развоја и унапређења руралног туризма и угоститељства у Републици Србији
			"Службени гласник РС", број 86 од 6. децембра 
			2019.
			1.  Образује се Радна група за  израду предлога акта којим се уређују посебни услови и начин доделе и коришћења средстава за реализацију пројеката развоја и унапређења руралног туризма и угоститељства у Републици Србији (у даљем тексту: Радна група).
			2. Задатак Радне групе је израда предлога акта којим се уређују посебни услови и начин доделе и коришћења средстава за реализацију пројеката развоја и унапређења руралног туризма и угоститељства.
			3. У Радну групу се именују:
			– за председника:
			– Мира Блажић, руководилац Групе за управљање туристичким дестинацијама, Сектор за туризам у Министарству трговине, туризма и телекомуникација;
			– за чланове:
			1) Ана Васовић, руководилац Групе за израду прописа везаних за извршење буџета, Сектор буџета у Министарству финансија,
			2) Милица Којић, руководилац Групе за нормативно-правне и студијско-аналитичке послове државне помоћи, Одељење за контролу државне помоћи у Министарству финансија,
			3) Бошко Уметић, вршилац дужности помоћника директора Управе за аграрна плаћања у Министарству пољопривреде, шумарства и водопривреде,
			4) Љиљана Черовић, руководилац Службе развоја туристичке понуде у Туристичкој организацији Србије,
			5) Павле Ђукић, туристички сарадник у Туристичкој организацији Србије,
			6) Мира Дудић, самостални саветник за праћење просторног развоја туризма, Сектор за туризам у Министарству трговине, туризма и телекомуникација.
			4. Рад Радне групе се одвија на седницама. Седницу сазива председник који руководи радом на седници, а у његовом одсуству члан Радне групе, кога председник Радне групе овласти.
			О раду Радне групе води се записник. 
			Радна група има секретара, који учествује у раду Радне групе. Послове секретара Радне групе обављаће Ивана Аврамов, саветник у Министарству трговине, туризма и телекомуникација.
			5. Стручне и административно-техничке послове за потребе Радне групе обавља Министарство трговине, туризма и телекомуникација.
			6. Радна група је дужна да по завршетку послова за које је основана Влади достави   извештај о раду.
			7. Радна група  се образује на период до завршетка задатка из тачке 2. ове одлуке.
			8. За рад Радне групе није потребно обезбедити средства у буџету Републике Србије.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-12140/2019
			У Београду, 4. децембра 2019. године
			Влада
			Председник,
			Ана Брнабић, с.р.
	

