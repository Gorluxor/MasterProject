


	
	Zakon



	
			На основу члана 43. став 2. Закона о државном премеру и катастру („Службени гласник РС”, бр. 72/09, 18/10, 65/13, 15/15 – УС, 96/15, 47/17 – аутентично тумачење, 113/17 – др. закон, 27/18 – др. закон  и 41/18 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			ОДЛУКУ
			о промени границe катастарских општина Узићи, Висибаба и Расна
			"Службени гласник РС", број 33 од 10. маја 2019.
			I
			Мења се граница између катастарских општина Узићи, Висибаба и Расна, општина Пожега, тако да се катастарској општини Узићи припајају катастарске парцеле бр. 1528, 2141/1 и 2144/1 из катастарске општине Висибаба у површини од 53 a 24 m2 и катастарске парцеле бр. 1182 и 1882/1 из катастарске општине Расна у површини од 54 a 38 m2.
			II
			Скица промене границе катастарских општина Узићи, Висибаба и Расна одштампана је уз ову одлуку и чини њен саставни део.
			III
			На основу ове одлуке Републички геодетски завод – Служба за катастар непокретности Пожега, извршиће обележавање и опис промењене границе катастарских општина и настале промене спровести на плановима и у катастарском операту.
			IV
			Ова одлука ступа на снагу осмог дана од дана објављивања у ,,Службеном гласнику Републике Србије”.
			05 број 950-4552/2019-1
			У Београду, 9. маја 2019. године
			Влада
			Председник,
			Ана Брнабић, с.р.
			
				
					
				
			
	

