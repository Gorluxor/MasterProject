


	
	Zakon


	
			Редакцијски пречишћен текст
			
			
			
			На основу члана 21. ст. 1. и 2. Закона о националном оквиру квалификација Републике Србије  („Службени гласник РС”, број 27/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 71/12, 7/14 – УС, 44/14 и 30/18 – др. закон), 
			Влада доноси
			ОДЛУКУ 
			о оснивању Секторског већа за cектор саобраћаја и услуга транспорта
			"Службени гласник РС", бр. 104 од 28. децембра 
			2018, 57 од 9. августа 2019.
			1. Оснива се Секторско веће за сектор саобраћаја и услуга транспорта (у даљем тексту: Секторско веће) за области које се односе на саобраћајно инжењерство (моторна возила, пловила и летилице), односно на дизајнирање, развој, производњу, одржавање, дијагностификовање кварова, поправку и сервисирање моторних возила, укључујући опрему за померање тла и пољопривредне машине, бродове, возове и летилице. Област транспорта односи се на услуге транспорта тј. руковање, навигацију и управљање бродовима, летилицама и другим облицима саобраћаја (нпр. руковање летилицама, контрола ваздушним собраћајем, ваздушна контрола, кран и управљање камионима, летење и навигација, навигационе технологије, поштанске услуге, управљање железницом, управљање моторним возилима на путу, управљање бродом, шпедиција и сл.).
			2. Задаци Секторског већа су да: 
			1) анализира постојеће и утврђује потребне квалификације у сектору; 
			2) идентификује квалификације које треба осавременити; 
			3) идентификује квалификације које више не одговарају потребама сектора; 
			4) доноси одлуку о изради предлога стандарда квалификација у оквиру сектора; 
			5) даје мишљење о очекиваним исходима знања и вештина унутар сектора; 
			6) промовише дијалог и непосредну сарадњу између света рада и образовања; 
			7) промовише могућности за образовање, обуку и запошљавање унутар сектора; 
			8) идентификује могућности за обучавање одраслих унутар сектора; 
			9) разматра импликације националног оквира квалификација на квалификације унутар сектора; 
			10) предлаже листе квалификација по нивоима и врстама које могу да се стичу признавањем претходног учења; 
			11) обавља друге послове у складу са Законом о националном оквиру квалификација Републике Србије.
			3. За чланове Секторског већа, на пет година именују се:
			1) на предлог Привредне коморе Србије и репрезентативних удружења послодаваца:
			(1) Милош Богуновић;
			(2) Саша Павловић.
			2) на предлог Савета за стручно образовање и образовање одраслих – Горан Цвијовић.
			3) на предлог Конференцијe универзитета и Конференцијe академија и високих школа:
			(1) проф. др Далибор Пешић – КОНУС;
			(2) проф. др Зоран Бундало и проф. др Саша Бабић, КАССС.
			4) на предлог Националне службе за запошљавање – Јасмина Шантић.
			5) на предлог: 
			(1) Министарства просвете науке и технолошког развоја – проф. др Габријела Грујић; 
			(2) Министарства рада, запошљавања, борачка и социјална питања – Милица Ђурић;   
			(3) Министарства грађевинарства, 
			саобраћаја и инфраструктурe – Предраг Јевремовић, Срђан Чокорило, 
			Ивана Божић, Десимир Десница;
			(4) 
			Министасртва омладине и спорта – Радован Игњатовић.
			6) на предлог репрезентативних гранских синдиката:
			(1) Грански синдикат јавних саобраћајних и комуналних делатности „Независност”:
			– Небојша Тасић;
			(2) Синдикат радника ваздушног саобраћаја и ваздухопловства Србије:
			– Павле Павловић;
			(3) Конфедерација слободних синдиката:
			– Немања Кресоја.
			7) на предлог заједнице стручних школа:
			(1) Марија Вучинић, Заједница саобраћајних школа Републике Србије.
			8) на предлог Завода за унапређивање образовања и васпитања – Зоран Спасић.
			Чланови 
			Секторског већа из става 1. тач. 2) и 4), тачка 5) подтач. (1), (2) 
			и (4), тач. 7) и 8) ове тачке учествују у раду Секторског већа у 
			свим областима рада Секторског већа из тачке 1. ове одлуке.
			Чланови Секторског већа из става 1. тач. 1), 3) и 6), равномерно се ротирају у раду Секторског већа за све секторе рада по редоследу који се утврђује у складу са пословником о раду Секторског већа.
			Члан Секторског већа из става 1. тачке 5) подтачке (3) учествује у раду за област рада сектора за који је именован.
			*Службени 
			гласник РС, број 57/2019
			4. Чланови Секторског већа између себе бирају председника из реда чланова који учествују у раду у свим областима рада Секторског већа из тачке 1. ове одлуке.
			5. Секторско веће доноси пословник о свом раду.
			6. Годишњи извештај о раду Секторско веће подноси Агенцији за квалификације, министарству надлежном за послове образовања и Влади, најкасније до 1. марта текуће године за претходну календарску годину. 
			7. Административно-техничку подршку Секторском већу пружа Агенција за квалификације.
			8. Чланови Секторског већа и стручних тимова имају право на накнаду за рад у висини коју утврди Влада.
			9. Ова одлука ступа на снагу осмог дана од дана објављивања у „Службеном гласнику Републике Србије”.
			05 број 02-02-12709/2018
			У Београду, 27. децембра 2018. године
			Влада
			Председник,
			Ана Брнабић, с.р.
	

