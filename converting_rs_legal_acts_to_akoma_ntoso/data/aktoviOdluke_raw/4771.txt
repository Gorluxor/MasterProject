





На
основу члана 47. став 1. Закона о културним добрима („Службени гласник РС”, број
71/94),

Влада
Републике Србије доноси

ОДЛУКУ

О УТВРЂИВАЊУ ЦРКВЕ СВЕТОГ АРХАНЂЕЛА ГАВРИЛА
У БАНИЧИНИ 

ЗА СПОМЕНИК КУЛТУРЕ

„Службени гласник
РС”, број 73 од
05. новембра 2002.





1.
Црква Светог Арханђела Гаврила у Баничини, са покретним стварима у њој које су од
посебног културног и историјског значаја, утврђује се за споменик културе.

2.
Црква Светог Арханђела Гаврила у Баничини, са покретним стварима у њој које су од
посебног културног и историјског значаја (у даљем тексту: споменик културе), налази
се на територији општине Смедеревска Паланка, у Баничини, у приватној својини, на
катастарској парцели број 3729, КО Баничина.

Споменик
културе подигнут је 1892. године. То је једнобродна грађевина правоугаоне основе,
са полигоналном олтарском апсидом и две певничке апсиде. Засведена је полуобличастим
сводом. Изнад припрате са галеријом уздиже се високи двоспратни звоник, са четири
монофоре, конципиран у духу романтизма. Фасаде су декорисане са три профилисана
хоризонтална венца. Западни портал, са тимпаноном у врху, наглашен је искакањем
из равни зида. Забат којим се завршава западно прочеље има таласасту контуру и на
угловима по један стубић квадратног пресека. На његовом средишњем делу налази се
окулус малих димензија. Унутрашњост храма је осликана на површинама свода и јужног
и северног зида наоса. Аутор живописа је непознат, као и аутор икона са иконостаса.
Обе целине су изведене у духу класицизма са обиљем барокних елемената.

У
порти цркве подигнут је надгробни споменик српском војводи Станоју Главашу и споменик
палим ратницима у ослободилачким ратовима Србије 1912–1918. године.

Споменик
културе поседује значајне уметничке вредности које се огледају у прецизном архитектонском
обликовању црквене грађевине и складној комбинацији различитих стилских карактеристика
у ликовном изражавању.

3.
Заштићену околину споменика културе сачињава катастарска парцела број 3729, КО Баничина,
у приватној својини.

4.
Утврђују се следеће мере заштите споменика културе:

1)
очување изворног изгледа спољашње архитектуре и ентеријера, хоризонталног и вертикалног
габарита, свих конструктивних и декоративних елемената, оригиналних материјала,
функционалних карактеристика и оригиналних натписа;

2)
ажурно праћење стања и одржавање конструктивно-статичког система, кровног покривача,
свих фасада, ентеријера и исправности инсталација у споменику културе;

3)
обезбеђење збирке покретних икона од крађе;

4)
инсталирање противпожарних уређаја.

5.
Утврђују се следеће мере заштите заштићене околине споменика културе:

1)
одржавање и коришћење порте као простора превасходно намењеног верницима;

2)
забрана сахрањивања у порти;

3)
забрана промене облика терена, нивелације терена и депоновања земље и шута.

6.
Списак покретних добара од посебног културног и историјског значаја која се налазе
у цркви Светог Арханђела Гаврила у Баничини чини саставни део ове одлуке и чува
се у цркви Светог Арханђела Гаврила у Баничини.

7.
Ову одлуку објавити у „Службеном гласнику Републике Србије”.







05 број 633-15044/2002

У Београду, 31. октобра 2002. године

Влада Републике Србије

Потпредседник,

Јожеф Каса, с.р.

СПИСАК 

ПОКРЕТНИХ ДОБАРА ОД ПОСЕБНОГ КУЛТУРНОГ И ИСТОРИЈСКОГ
ЗНАЧАЈА У ЦРКВИ СВ. АРХАНЂЕЛА ГАВРИЛА У БАНИЧИНИ



Иконе са иконостаса

Сокл

1. Изгнанство из Раја,
44 x 60 цм,

2. Бекство у Египат,
44 x 60 цм,

3. Жртва Аврамова,
44 x 60 цм,

4. Усековање главе Св.
Јована, 44 x 60 цм.

Престоне иконе

1. Сабор Св. Арханђела,
46 x 148 цм,

2. Богородица, 46 x
148 цм,

3. Исус Христос, 46
x 148 цм,

4. Св. Јован Крститељ,
46 x 148 цм.

Двери

1. Св. Арханђел Михаило,
38 x 90 цм, северне двери,

2. Часне вериге Св. Петра,
32 x 44 цм, изнад северних двери,

3. Св. Архиђакон Стефан,
38 x 90 цм, јужне двери,

4. Св. Василије Велики,
Св. Јован Златоусти и Св. Григорије Богослов, 32 x 44 цм, изнад јужних двери,

5. Благовести, 35 x
90 цм, царске двери,

6. Тајна вечера, 38
x 68 цм, изнад царских двери.

Друга зона

1. Св. Лука и Св. Матеј,

2. Вазнесење,

3. Крштење,

4. Св. Тројица,

5. Васкрсење,

6. Преображење,

7. Св. Марко и Св. Јован.

Трећа зона

1. Богородица,

2. Св. Јован Богослов.

Иконе ван иконостаса

1. Сабор Св. Арханђела
Гаврила, уље на дасци, 40 x 40 цм, 19 век,

2. Св. Георгије, темпера
на дасци, 29 x 41 цм, 19. век,

3. Рођење Христово, темпера
на дасци, 31 x 38 цм, руски рад из друге половине 19. века,

4. Богородица са малим
Христом, темпера на дасци, опточена металом, 38 x 44 цм, руски рад из 19. века,

5. Икона са представом
9 светитеља, темпера на дасци, 22 x 29 цм, руски рад из друге половине 19. века,

6–15. Богородица са малим
Христом, темпера на дасци, 19 x 28 цм, делови триптиха насталих почетком 19. века.

Богослужбени предмети

1. Путир, рађен техником
ливења, посребрен, 26 x 8 х 13 цм, по ободу чаше налазе се 4 овална медаљона са
рељефним представама Богородице, Св. Јована Крститеља, Христа Емануела и попрсје
Христа,

2. Антиминс, представа
Христовог полагања у гроб, 1891. године.

Богослужбене књиге

1. Јеванђеље, Москва,
1864. године, дрвене корице обложене чојом, на предњој страни, у средини, налази
се метални медаљон са представом Васкрсења, 20 x 27 цм,

2. Апостол, Москва,
1856. године, кожни повез, 26 x 36 цм,

3. Октоих (од слова а
– е), Москва, 1865. године, кожни повез, 23 x 34,5 цм,

4. Октоих (од слова е),
Москва, 1865. године, кожни повез, 23 x 34 цм,

5. Требник, Москва,
1872. године, кожни повез са утиснутим овалним медаљоном са представом Благовести,
22 x 35 цм,

6. Цветни триод, Москва,
1856, године, 22 xх 35 цм,

7. Требник, Москва,
1864. године, кожни повез, 25 x 36 цм,

8. Антологион, Москва,
1848. године, кожни повез, 22,5 x 35,5 цм,

9. Часослов, Крагујевац,
1834. године, кожни повез, 21 x 35,5 цм,

10. Ирмологија, Москва,
1832. године, кожни повез, 17,5 x 22 цм.



