



На основу члана 15. став 7. Закона
о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и ~л.
7. и 19. Уредбе о Плану мреже здравствених установа („Службени гласник Републике
Србије”,
број
13/97),

Влада Републике Србије
донела је





ОДЛУКУ

О ОСНИВАЊУ АПОТЕКЕ
СРЕМСКА МИТРОВИЦА

„Службени гласник
РС”, број 45 од 18. децембра 1998.



Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Апотека Сремска Митровица.

Члан 2.

Назив
установе је Апотека Сремска Митровица (у даљем тексту: Апотека).

Седиште
Апотеке је у Сремској Митровици, Трг Светог Димитрија број 42а.

Члан 3.

Апотека
је правно лице са својством установе.

Апотека
има жиро-рачун који се води код надлежне службе за платни промет и финансијски
надзор.

Члан 4.

Апотека
обавља здравствену делатност из области медицинског снабдевања на подручју
општине Сремска Митровица.

Апотека
врши медицинско снабдевање становништва, здравствених установа и других
организација, лековима и помоћним лековитим средствима и даје упутства за
њихову правилну употребу, у складу са чланом 27. Закона о здравственој заштити.

Члан 5.

Органи
Апотеке јесу: директор, управни одбор и надзорни одбор.

Управни
одбор има пет чланова од којих су два из реда запослених у Апотеци.

Надзорни
одбор има три чланова од којих је један из реда запослених у Апотеци.

Директора,
управни и надзорни одбор Апотеке именује и разрешава оснивач.

Члан 6.

Средства
за оснивање и рад Апотеке у државној су својини.

Члан 7.

Средства
и имовину за оснивање и рад Апотеке чини део средстава, имовине, права и
обавеза Здравственог центра Сремска Митровица, које је користила организациона
јединица Апотека Сремска Митровица, са билансним стањем на дан 31. октобра
1998. године.

Биланс
стања у смислу става 1. овог члана утврдиће органи управљања Здравственог
центра Сремска Митровица, у чијем саставу је организациона јединица Апотека
Сремска Митровица, која престаје са радом на основу ове одлуке.

Члан 8.

Даном
почетка рада Апотека преузима средства, имовину, права, обавезе и запослене
раднике организационе јединице из члана 7. ове одлуке.

Члан 9.

Министарство
за здравље именоваће директора Апотеке до доношења статута Апотеке, као и
управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Апотеке.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-4700/98

У Београду, 2.
децембра 1998. године

Влада Републике
Србије

Потпредседник,

проф. др Милован
Бојић, с.р.





