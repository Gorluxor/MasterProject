





На основу
члана 48. став 7. Закона о добровољним пензијским фондовима и пензијским плановима
(„Службени гласник РС”, број 85/2005), 

Гувернер
Народне банке Србије доноси



ОДЛУКУ

о начину обрачунавања
приноса добровољног пензијског фонда

„Службени гласник РС“,
број 26 од 28.марта 2006.





1.
Овом одлуком прописује се начин обрачунавања приноса добровољног пензијског фонда
(у даљем тексту: фонд), укључујући и начела заокруживања вредности.



2.
Принос фонда изражава се као стопа приноса фонда.



3.
Стопа приноса фонда за последњих дванаест месеци обрачунава се према следећој формули:





при
чему је

Rа
– стопа приноса фонда за последњих дванаест месеци,

А
– вредност инвестиционе јединице имовине фонда (у даљем тексту: инвестициона јединица)
последњег дана периода од дванаест месеци за који се обрачунава принос фонда,

B
– вредност инвестиционе јединице првог дана периода од дванаест месеци за који се
обрачунава принос фонда.



4.
Стопа приноса фонда за период од пет година обрачунава се према следећој формули:






при
чему је

R5
– стопа приноса фонда за период од пет година,

А
– вредност инвестиционе јединице последњег дана периода од пет година за који се
обрачунава принос фонда,

C
– вредност инвестиционе јединице првог дана периода од пет година за који се обрачунава
принос фонда.



5.
Стопа приноса фонда од почетка његовог пословања обрачунава се према следећој формули:





при
чему је

Rn
– стопа приноса фонда од почетка његовог пословања,

А
– вредност инвестиционе јединице последњег дана периода за који се обрачунава принос
фонда,

D
– почетна вредност инвестиционе јединице,

n
– количник броја дана за које се обрачунава стопа приноса фонда и броја 365,25
(као броја дана у години). 



6.
Стопа приноса фонда изражава се у процентима, заокруживањем на пет децимала, осим
при оглашавању фонда и објављивању на Интернет страницама – када се заокружује на
две децимале.



7.
Друштво за управљање фондом дужно је да стопу приноса фонда обрачунава посебно за
сваки фонд којим управља.



8.
Друштво за управљање фондом које управља с више фондова не може објављивати просечан
принос тих фондова.



9.
Ова одлука ступа на снагу наредног дана од дана објављивања у „Службеном гласнику
РС”, а примењује се од 1. априла 2006. године. 





О. број 32

У Београду, 24. марта 2006. године

Гувернер

Народне банке Србије,

Радован Јелашић, с.р.



