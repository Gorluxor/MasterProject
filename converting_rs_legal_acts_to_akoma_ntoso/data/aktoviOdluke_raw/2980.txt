



Редакцијски пречишћен текст






На основу члана 16. Закона о здравственом осигурању војних осигураника („Службени лист СФРЈ“, бр. 13/72 и 67/73), Скупштина Заједнице социјалног осигурања војних осигураника доноси





ОДЛУКУ


о условима под којима се сматра да војни осигураник издржава чланове породице и 
да чланови породице немају сопствених прихода довољних за издржавање

„Службени лист СФРЈ”, бр. 4 од 24. јануара 1974, 16 од 23. 

априла 1976.





1. Сматра се да члан породице војног осигураника из члана 10. став 1. тачка 2. Закона о здравственом осигурању војних осигураника нема сопствених прихода довољних за издржавање:

1) ако нема сопствених прихода;

2) ако има сопствених прихода, осим прихода од пољопривреде, који заједно не прелазе месечно 50% од износа минималног личног дохотка утврђеног прописом републике на чијем подручју има пребивалиште;

3) ако има приход од пољопривредног имања (катастарски приход) који не прелази износ од 200 динара годишње по члану домаћинства;

4) ако члан породице војног осигураника поред прихода од пољопривреде, има и друге приходе, па збир тих прихода не прелази 
износ из одредбе под 2 или 3 ове тачке.* 



*Службени лист СФРЈ, број 16/1976



2. Сматра се да војни осигураник издржава члана породице из члана 10. став 1. тачка 2. Закона о здравственом осигурању војних осигураника, ако тај члан породице нема сопствених прихода довољних за издржавање и живи у заједничком домаћинству са војним осигураником, а у случају одвојеног живота – ако му војни осигураник на име издржавања даје најмање 500 динара месечно.



3. Ова одлука ступа на снагу наредног дана од дана објављивања у „Службеном листу СФРЈ”.





Бр. 41

20. децембра 1973. године

Београд


Скупштина Заједнице социјалног осигурања војних


осигураника

Председник

генерал-потпуковник,


Мирко Нововић, с. р.

