


	
	Zakon

	


	
				Редакцијски пречишћен текст
				
				
				На основу члана 36. тачка 2. и члана 51. став 2. Закона о банкама („Службени гласник РС”, бр. 107/05 и 91/10) и члана 15. став 1. Закона о Народној банци Србије („Службени гласник РС”, бр. 72/03, 55/04, 85/05 – др. закон, 44/10, 76/12 и 106/12), 
				Извршни одбор Народне банке Србије доноси
				ОДЛУКУ
				о извештавању банака
				"Службени 
				гласник РС", бр. 125 од 14. новембра 2014, 4 од 
				16. јануара 2015, 111 од 29. децембра 2015, 61 од 7. јула 
				2016, 69 од 12. августа 2016, 103 од 22. децембра 2016, 101 од 
				10. новембра 2017, 46 од 15. јуна 2018, 8 од 8. фебруара 2019.
				НАПОМЕНА ИЗДАВАЧА: Одлука о изменама и допуни Одлуке о 
				извештавању банака ("Службени гласник РС", број 8/2019) ступила 
				је на снагу осмог дана од дана објављивања у „Службеном гласнику 
				Републике Србије”, односно 16. фебруара 2019. године, а 
				примењује се од 31. марта 2019. године (види тачку 6. Одлуке - 
				8/2019-127) (текст Одлуке пре измена из броја 8/2019 можете 
				погледати са десне стране у делу "Верзије пречишћеног текста").
				1. Овом одлуком прописују се начин, форма и рокови извештавања банке о појединачним показатељима њеног пословања у вези са управљањем ризицима, као и садржина и облик извештаја о пословању које су банке дужне да достављају Народној банци Србије у вези с применом члана 51. Закона о банкама.
				2. Банка је дужна да израђује следеће извештаје:
				1) Преглед највећих акционара банке – на Обрасцу АКЦ (Прилог 1);
				2) Преглед улагања банке у лица која нису лица у финансијском сектору и у основна средства банке – на Обрасцу УБ (Прилог 2);
				3) Преглед улагања банке у лица у финансијском сектору – на Обрасцу УФС (Прилог 3);
				4) Извештај о великим изложеностима банке – 
				на Обрасцу ВИ-ЛИ (Прилог 4);
				5) Велика изложеност према групи повезаних лица – на Обрасцу ВИ-ГПЛ (Прилог 5);
				6) Извештај о реструктурираним потраживањима – на Обрасцу ИРП (Прилог 6);
				6а) Извештај о 
				структури реструктурираних потраживања – на Обрасцу ФБЕ 
				(Прилог 6а);
				7) извештаје о класификацији билансне активе и ванбилансних ставки банке – на oбрасцима КА 1–5 (Прилог 7);
				8) извештаје о структури проблематичних кредита банке – на обрасцима НПЛ 1–5 (Прилог 8);
				8а) Извештај о 
				проблематичним потраживањима банке – на 
				Обрасцу НПЕ (Прилог 8а);
				9) Извештај о 
				токовима готовине банке – на Обрасцу ТГ (Прилог 9);
				10) Биланс стања банке – на Обрасцу БС (Прилог 10);
				11) Биланс успеха банке – на Обрасцу БУ (Прилог 11);
				11а) Извештај о 
				осталом резултату банке – на Обрасцу ОЦИ (Прилог 11а);
				12) Основни подаци о банци – на Обрасцу ОП (Прилог 12);
				13) Извештај о примљеним и одобреним захтевима за одобравање кредита, као и о продуженим и превремено отплаћеним кредитима – на Обрасцу ПОПП (Прилог 13);
				13а) Извештај о промени очекиваних 
				кредитних губитака финансијских средстава – на Обрасцу 
				ПОКГ (Прилог 13а);
				13б) Извештај о 
				промени нивоа обезвређења финансијских средстава – на 
				Обрасцу ПНО (Прилог 13б);
				14) Преглед највећих депонената банке – на Обрасцу ДЕП (Прилог 14);
				15) Дневни извештај о показатељу ликвидности банке – на Обрасцу ЛИК (Прилог 15);
				15а) извештаје за потребе обрачуна показатеља 
				покрића ликвидном активом – на обрасцима ППЛА 1–4 (Прилог 
				15а);
				16) Извештај о узетим и пласираним кредитима и депозитима – на Обрасцу УКД (Прилог 16);
				17) Извештај о дневном стању на девизним рачунима у домаћим и страним банкама – на Обрасцу ДДР (Прилог 17);
				18) Дневни извештај о показатељу девизног ризика банке – на Обрасцу ДЕВ (Прилог 18);
				19) Дневни извештај о планираним трансакцијама и пројекцијама ликвидних средстава – на Обрасцу ЛИКПРОЈ (Прилог 19);
				20) Извештај о новој емисији акција банке – на Обрасцу ЕА (Прилог 20);
				21) Извештај о повећању и смањењу акционарског капитала банке – на Обрасцу АК (Прилог 21);
				22) Консолидовани биланс стања банкарске групе – на Обрасцу КБС (Прилог 22);
				23) Консолидовани биланс успеха банкарске групе 
				– на Обрасцу КБУ (Прилог 23);
				23а) 
				Консолидовани извештај о осталом резултату банкарске групе
				– на Обрасцу КОЦИ (Прилог 23а);
				24) извештаје о односу основног капитала и износа 
				изложености банке – показатељу левериџа – на обрасцима ЛР 
				1–3 (Прилог 24);
				25) Извештај о 
				степену кредитне задужености – на Обрасцу ДТИ 
				(Прилог 25).
				*Службени гласник РС, број 61/2016
				**Службени гласник РС, број 69/2016
				***Службени гласник РС, број 103/2016
				****Службени гласник РС, број 101/2017
				*****Службени гласник РС, број 8/2019
				
				3. Садржина образаца из тачке 2. ове одлуке утврђена је 
				у прилозима од 1 до 25, који су одштампани уз ову одлуку и њен су саставни део.
				*Службени гласник РС, број 108/2019
				
				4. Банка је дужна да податке у извештајима из тачке 2. ове одлуке прикаже тачно и потпуно, у складу с прописима.
				5. Банка је дужна да извештаје из ове одлуке доставља Народној банци Србије у виду електронске поруке, у формату и на начин који су прописани посебним упутством којим се уређује електронско достављање података Народној банци Србије.
				6. Банка је дужна да извештаје 
				из тачке 2. одредбе од 1) до 7) ове одлуке, осим извештаја из 
				одредбе под 6а) те тачке, 
				као и извештаје из одредаба под 24) и 25) те тачке, доставља тромесечно, и то:
				– извештај за прво тромесечје, са стањем на дан 31. марта текуће године – најкасније 20. априла текуће године;
				– извештај за друго тромесечје, са стањем на дан 30. јуна текуће године – најкасније 20. јула текуће године;
				– извештај за треће тромесечје, са стањем на дан 30. септембра текуће године – најкасније 20. октобра текуће године;
				– извештај за четврто тромесечје, са стањем на дан 31. децембра текуће године – најкасније 5. марта наредне године.
				*Службени гласник РС, број 61/2016
				**Службени гласник РС, број 103/2016
				***Службени гласник РС, број 8/2019
				
					7. Банка је дужна да 
				извештаје из тачке 2. одредба под 6а), одредбе од 8) до 11а) и 
				одредбе под 13а), 13б) и 15а) ове одлуке 
				доставља месечно, са стањем последњег календарског дана 
				претходног месеца, и то најкасније 20. у месецу, а извештаје са 
				стањем на дан 31. децембра текуће године дужна је да достави и 
				након затварања пословних књига, и то најкасније 5. марта 
				наредне године.
				
				Изузетно од става 1. ове тачке, банка је дужна да 
				извештаје из тог става са стањем на дан 31. јануара текуће 
				године – достави најкасније 12. марта те године.
				
				Банка је дужна да извештај из тачке 2. одредба под 12) 
				ове одлуке доставља месечно, са стањем последњег календарског 
				дана претходног месеца, и то најкасније 20. у месецу.
				*Службени гласник РС, број 111/2015
				**Службени гласник РС, број 101/2017
				
				8. Банка је дужна да извештај из тачке 2. одредба под 13) ове одлуке доставља месечно, са стањем последњег календарског дана претходног месеца, и то најкасније у року од пет радних дана од дана за који се извештај саставља.
				9. Банка је дужна да извештај из тачке 2. одредба под 14) ове 
				одлуке доставља недељно, и то најкасније првог радног дана у 
				недељи за последњи радни дан у претходној недељи, 
				као и месечно, са стањем последњег календарског дана претходног 
				месеца, и то најкасније 20. у месецу.
				*Службени гласник РС, број 101/2017
				
				10. Банка је дужна да извештаје из тачке 2. одредбе од 15) до 17) ове одлуке, 
				осим извештаја из одредбе под 15а) те тачке, доставља сваког радног дана а за стање на крају претходног радног дана.
				*Службени гласник РС, број 103/2016
				
				11. Банка је дужна да извештај из тачке 2. одредба под 18) ове одлуке доставља сваког радног дана за стање на крају претходног радног дана и два пута у току радног дана с последњим расположивим стањем пре тог достављања.
				Банка је дужна да,  
				
				након обрачуна капитала и 
				евидентирања свих пословних промена, извештај из става 1. ове тачке доставља тромесечно, са стањем на последњи дан сваког тромесечја, у роковима из тачке 6. ове одлуке.
				*Службени гласник РС, број 111/2015
				
				12. Банка је дужна да извештај из тачке 2. одредба под 19) ове одлуке доставља сваког радног дана с подацима доступним за тај дан.
				13. Банка је дужна да извештаје из тачке 2. одредбе под 20) и 21) ове одлуке доставља са стањем на дан извршене промене, и то најкасније у року од седам радних дана од дана кад је промена извршена.
				14. Највише матично друштво банкарске 
				групе чију контролу на консолидованој основи врши Народна банка 
				Србије дужно је да сачињава и Народној банци Србије доставља 
				извештаје из тачке 2. одредбе под 2), 4), 5), 15а), 18), 22), 
				23), 23а) и 24) ове одлуке за ту банкарску групу, са стањем на 
				дан 31. децембра, најкасније 31. маја текуће године, односно са 
				стањем на дан 30. јуна, најкасније 30. септембра текуће године.
				*Службени гласник РС, број 101/2017
				14а. Рокoви за достављање извештаја 
				прописани овом одлуком могу се продужити за дане државних 
				празника, о чему Народна банка Србије обавештава банке.
				Рокови за достављање извештаја 
				прописани овом одлуком могу се продужити у случају више силе, о 
				чијем је наступању банка дужна да благовремено обавести Народну 
				банку Србије.
				*Службени гласник РС, број 101/2017
				
				15. Даном почетка примене ове одлуке престаје да важи Одлука о извештавању банака („Службени гласник РС”, бр. 45/11, 94/11 и 87/12), осим тачке 2. одредбе од 17) до 20) и тачке 10. те одлуке које престају да важе даном ступања на снагу ове одлуке.
				16. Ова одлука ступа на снагу осмог дана од дана објављивања у „Службеном гласнику Републике Србије”, а примењује се од 31. децембра 2014. године, осим тачке 2. одредбе од 15) до 19) и тач. од 10. до 12. ове одлуке које почињу да се примењују даном ступања на снагу ове одлуке.
				ИО НБС број 42
				У Београду, 13. новембра 2014. године
				Председавајућа
				Извршног одбора Народне банке Србије
				гувернер
				Народне банке Србије, 
				др Јоргованка Табаковић, с.р.
				
				
				ОДРЕДБЕ КОЈЕ НИСУ УНЕТЕ У 
				"ПРЕЧИШЋЕН ТЕКСТ" ОДЛУКЕ
				Одлука о изменама Одлуке о 
				извештавању банака: "Службени гласник РС", број 111/2015-107
				
				5. Банка је дужна да извештаје о структури 
				проблематичних кредита банке са стањем на дан 31. децембра 2015. 
				године, односно 31. јануара 2016. године достави најкасније 20. 
				јануара 2016. године, односно 20. фебруара 2016. године на 
				обрасцима одштампаним уз Одлуку, а након затварања пословних 
				књига дужна је да те извештаје са стањем на исте датуме достави 
				најкасније 5. марта 2016. године, односно 12. марта 2016. године 
				– на обрасцима одштампаним уз ову одлуку.
				
				6. Ова одлука објављује се у „Службеном гласнику 
				Републике Србије” и ступа на снагу 31. децембра 2015. године.
				
				Одлука о изменама и допунама Одлуке о 
				извештавању банака: "Службени гласник РС", број 61/2016-103
				
				
				
				6. Банке су дужне да Народној банци Србије најкасније 
				20. октобра 2016. године доставе извештаје прописане овом 
				одлуком, према стању на дан 30. септембра 2016. године, а у 
				складу са одлуком којом се уређује класификација билансне активе 
				и ванбилансних ставки банке.
				
				Циљ достављања извештаја из става 1. ове тачке је 
				провера способности банака и њихова одговарајућа припрема за 
				спровођење одредаба одлуке којом се уређује класификација 
				билансне активе и ванбилансних ставки банке.
				
				7. Ова одлука ступа на снагу осмог дана од дана 
				објављивања у „Службеном гласнику Републике Србије”, а примењује 
				се од 1. октобра 2016. године.
				
				Одлука о изменама Одлуке о 
				извештавању банака: "Службени гласник РС", број 69/2016-17
				
				3. Банке су дужне да Народној банци Србије први пут 
				доставе извештај из тачке 1. ове одлуке на обрасцу НПЛ 5 са 
				стањем на дан 30. јуна и 30. септембра 2016. године, најкасније 
				20. октобра 2016. године.
				
				Циљ достављања извештаја из става 1. ове тачке са стањем 
				на дан 30. јуна текуће године је провера испуњености услова за 
				умањење потребне резерве за процењене губитке у складу са 
				одредбама одлуке којом се уређује класификација билансне активе 
				и ванбилансних ставки банке.
				
				4. Ова одлука ступа на снагу осмог дана од дана 
				објављивања у „Службеном гласнику Републике Србије”, а примењује 
				се од 30. септембра 2016. године.
				
				Одлука о изменама и допунама Одлуке о 
				извештавању банака: "Службени гласник РС", број 103/2016-232
				9. Банка је дужна да Народној банци Србије достави 
				извештаје из тачке 1. ове одлуке са стањем на дан 31. децембра 
				2016. године, најкасније 20. априла 2017. године, ради провере 
				способности банака за достављање извештаја у складу са одредбама 
				ове одлуке и њихове одговарајуће припреме за то извештавање.
				Обавеза достављања извештаја из става 1. ове тачке не 
				односи се на највише матично друштво банкарске групе чију 
				контролу на консолидованој основи врши Народна банка Србије.
				Банка је дужна да Народној банци Србије достави 
				извештаје из става 1. ове тачке са стањем на дан 30. јуна 2017. 
				године, најкасније 20. јула 2017. године.
				10. Ова одлука ступа на снагу осмог дана од дана 
				објављивања у „Службеном гласнику Републике Србије”, а примењује 
				се од 30. јуна 2017. године. 
				
				Одлука о изменама и допунама Одлуке о 
				извештавању банака: "Службени гласник РС", број 101/2017-72
				7. Ова одлука ступа на снагу осмог дана од дана 
				објављивања у „Службеном гласнику Републике Србије”, а примењује 
				се од 1. јануара 2018. године. 
				
				Одлука о изменама и допуни Одлуке о 
				извештавању банака: "Службени гласник РС", број 8/2019-127
				
				6. Ова одлука ступа на снагу осмог дана од дана 
				објављивања у „Службеном гласнику Републике Србије”, а примењује 
				се од 31. марта 2019. године. 
				
				Прилози
				
				НАПОМЕНА 
				ИЗДАВАЧА: 
				Одлуком о измени Одлуке о извештавању банака 
				("Службени гласник РС", број 4/2015), у Прилогу 7, образац КА5 
				замењен је новим обрасцем КА5, а прилози 1, 8, 10, 11, 22 и 23 
				замењени су новим прилозима (види тачку 1. Одлуке - 4/2015-79).
				Одлуком о 
				изменама Одлуке о извештавању банака ("Службени гласник РС", 
				број 111/2015) Прилог 8. замењен је новим Прилогом 8. (види 
				тачку 4. Одлуке - 111/2015-107).
				Одлуком о 
				изменама и допунама Одлуке о извештавању банака ("Службени гласник РС", 
				број 61/2016) додати су нови прилози 6а) и 8а), а Прилог 7. замењен је новим Прилогом 7. (види 
				тач. 1. и 4. Одлуке - 61/2016-103).
				Одлуком о 
				изменама Одлуке о извештавању банака ("Службени гласник РС", 
				број 69/2016) Прилог 8. замењен је новим Прилогом 8. (види 
				тачку 2. Одлуке - 69/2016-17).
				Одлуком о 
				изменама и допунама Одлуке о извештавању банака ("Службени гласник РС", 
				број 103/2016) Прилог 4. замењен је новим Прилогом 4. и додати су нови прилози 
				15а) и 24, (види 
				тач. 7. и 8. Одлуке - 61/2016-103).
				Одлуком о 
				изменама и допунама Одлуке о извештавању банака ("Службени 
				гласник РС", број 101/2017) прилози 6а, 7, 8, 8а, 9, 10, 11, 
				22 и 23, замењени су новим прилозима 6а, 7, 8, 8а, 9, 10, 11, 22 
				и 23. Садржина образаца ОЦИ, ПОКГ, ПНО и КОЦИ из тачке 1. ове 
				одлуке утврђена је у прилозима 11а, 13a, 13б и 23а, који су 
				одштампани уз ову одлуку (види тачку 6. Одлуке - 
				101/2017-72).
				Одлуком о 
				измени Одлуке о извештавању банака ("Службени 
				гласник РС", број 46/2018) прилог 22 замењен је новим прилогом 
				22 (види тачку 1. Одлуке - 
				46/2018-42).
				Одлуком о 
				изменама и допуни Одлуке о извештавању банака ("Службени 
				гласник РС", број 8/2019) у Прилогу 8, образац НПЛ 5 замењен је 
				новим обрасцем и додат је образац ДТИ у Прилогу 25 (види тач. 4. 
				и 5. Одлуке - 8/2019-127).
				Прилог 1 - Преглед највећих акционара банке (Образaц АКЦ)
				Прилог 2 - Преглед улагања банке у лица која нису лица у финансијском сектору и у основна средства банке (Образaц УБ)
				Прилог 3 - Преглед улагања банке у лица у финансијском сектору (Образaц УФС)
				
				
				Прилог 4 - Извештај о великим 
				изложеностима банке (Образaц ВИ-ЛИ)
				Прилог 5 - Велика изложеност према групи повезаних лица (Образaц ВИ-ГПЛ)
				Прилог 6 - Извештај о реструктурираним потраживањима (Образaц ИРП)
				
				Прилог 6а - Извештај о структури 
				реструктурираних потраживања на дан _________. године (Образац ФБЕ)
				 
				
				Прилог 7 - Извештај о класификацији билансне активе банке (Образац КА 1), Извештај о класификацији ванбилансних ставки банке (Образац КА 2), Преглед средстава обезбеђења билансне активе и ванбилансних ставки банке (Образац КА 3), Извештај о класификацији билансне активе и ванбилансних ставки банке по дужницима (Образац КА 4), Извештај о секторској структури класификоване билансне активе (Образац КА 5)
				
				Прилог 8 - Извештај о структури проблематичних кредита банке (Образац НПЛ 1), Извештај о структури проблематичних кредита банке према данима у доцњи (Образац НПЛ 2), Извештај о променама висине проблематичних кредита банке (Образац НПЛ 3), Извештај о вредности средстава обезбеђења проблематичних кредита банке (НПЛ 4), 
				Извештај о структури проблематичних кредира банке по дужницима 
				из нефинансијског и недржавног сектора (Образац НПЛ 5)
				
				Прилог 8а - Извештај о проблематичним 
				потраживањима банке са стањем на дан ___________. године (Образац НПЕ)
				
				Прилог 9 - Извештај о токовима готовине банке (Образaц ТГ)
				Прилог 10 - Биланс стања банке (Образaц БС)
				Прилог 11 - Биланс успеха банке (Образaц БУ)
				
				
				Прилог 11а - Извештај о осталом резултату банке (Образац ОЦИ)
				Прилог 12 - Основни подаци о банци (Образaц ОП)
				Прилог 13 - Извештај о примљеним и одобреним захтевима за одобравање кредита, као и о продуженим и превремено отплаћеним кредитима (Образaц ПОПП)
				
				
				Прилог 13а - Извештај о промени очекиваних кредитних губитака 
				финансијских средстава (Образац ПОКГ)
				
				
				Прилог 13б - Извештај о промени нивоа обезбеђења финансијских 
				средстава (Образац ПНО)
				Прилог 14 - Преглед највећих депонената банке (Образaц ДЕП)
				Прилог 15 - Дневни извештај о показатељу ликвидности банке (Образaц ЛИК)
				
				Прилог 15а - Извештаји 
				за потребе обрачуна показатеља покрића ликвидном активом 
				(Обрасци ППЛА 1–4)
				Прилог 16 - Извештај о узетим и пласираним кредитима и депозитима (Образaц УКД)
				Прилог 17 - Извештај о дневном стању на девизним рачунима у домаћим и страним банкама (Образaц ДДР)
				Прилог 18 - Дневни извештај о показатељу девизног ризика банке (Образац ДЕВ)
				Прилог 19 - Дневни извештај о планираним трансакцијама и пројекцијама ликвидних средстава (Образац ЛИКПРОЈ)
				Прилог 20 - Извештај о новој емисији акција банке (Образaц ЕА)
				Прилог 21 - Извештај о повећању и смањењу акционарског капитала банке (Образaц АК)
				Прилог 22 - Консолидовани биланс стања банкарске групе (Образaц КБС)
				Прилог 23 - Консолидовани биланс успеха банкарске групе (Образaц КБУ)
				
				
				Прилог 23а - Консолидовани извештај о осталом резултату 
				банкарске групе (Образац КОЦИ)
				 
				
				
				Прилог 24 - Извештаји 
				о односу основног капитала и износа изложености банке – 
				показатељу левериџа (Обрасци ЛР 1–3)
				
				
				Прилог 25 - Извештај о степену кредитне задужености (Образац 
				ДТИ)
				
	

