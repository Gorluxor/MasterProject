


На основу члана 26. Закона о
цевоводном транспорту гасовитих и течних угљоводоника (“Службени лист СРЈ” бр.
29/97), Савезна влада доноси






ОДЛУКУ



о начину вођења евиденције о транспортованим количинама гасовитих или течних 
угљоводоника гасоводима, нафтоводима или продуктоводима за међународни или 
магистрални транспорт и роковима за достављање података из те евиденције

“Службени

лист
СРЈ
”, број
22 од 1.
маја 1998.





1. Овом одлуком прописује се начин
вођења евиденције о транспортованим количинама гасовитих или течних
угљоводоника гасоводима, нафтоводима или продуктоводима за међународни или
магистрални транспорт и рокови за достављање података из те евиденције.



2. Евиденција о транспортованим
количинама гасовитих или течних угљоводоника (у даљем тексту: евиденција), води
се на улазним и излазним граничним мерним станицама гасовода, нафтовода или
продуктовода за међународни транспорт, као и на улазним и излазним мерним
станицама гасовода, нафтовода или продуктовода за магистрални транспорт.



3. Евиденција садржи следеће податке:
назив и седиште предузећа које обавља делатност транспорта гасовитих или течних
угљоводоника, назив и ознаку мерне станице, месец и годину евиденције, назив,
стандард и земљу порекла транспортованог гасовитог или течног угљоводоника,
податке о транспортованим количинама (у м3 
при стандардним
условима за гасовите, односно у 
т 
за течне угљоводонике), просечну
густину (у 
кг/по јединици
транспортоване количине), просечну доњу топлотну вредност за транспортована
гасовита и течна горива (у 
кЈ/по јединици транспортоване количине)
и место и датум евиденције.

Евиденција се води уношењем података
из става 1. ове тачке у образац који је одштампан уз ову одлуку и чини њен
саставни део, или у облику јединственог штампаног извештаја за све мерне
станице за које се води евиденција са подацима из става 1. ове тачке.



4. Подаци из евиденције достављају се
Савезном министарству за привреду сваког 15. у месецу за претходни месец.



5. Ова одлука ступа на снагу осмог
дана од дана објављивања у “Службеном листу СРЈ”.






Савезна
влада

Е.п. бр. 131


30. априла
1998. године 

Београд

Председник

др 

Радоје
Контић, 
с. р.















