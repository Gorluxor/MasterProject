






На основу члана 1036 став 1 тачка 5 Закона
о поморској и унутрашњој пловидби („Службени лист СФРЈ“, бр 22/77, 13/82,
30/85, 80/89 и 29/90), Савезно извршно веће доноси





ОДЛУКУ

	
	
	о новчаним износима ограничења бродареве одговорности
	
	„Службени лист СРЈ”,
број 7 од 29. маја 1992.





1.
Новчани износи на које бродар поморског брода може, у смислу члана 380. Закона
о поморској и унутрашњој пловидби (у даљем тексту: Закона), ограничити своју
одговорност, јесу динарска противувредност;


1)
90 САД долара по тони тонаже односног брода – ако је једним догађајем настало
само потраживање из материјалних штета;


2)
280 САД долара по тони тонаже односног брода – ако је једним догађајем настало
само потраживање из телесних штета;


3)
280 САД долара по тони тонаже односног брода – ако су из једног догађаја
настала потраживања из телесних штета и потраживања из материјалних штета. Од
тога износа, износ од 190 УСД по тони намењен је искључиво намирењу потраживања
из телесних штета, а износ од 90 USD по тони – искључиво намирењу потраживања
из материјалних штета.


2.
Новчани износи до којих бродар брода унутрашње пловидбе може, у мислу члана
381. Закона, ограничити своју одговорност јесу динарска противувредност:


1)
за брод намењен за превоз терета:


–
45 САД долара по тони највише носивости брода без сопственог погона;


–
45 САД долара по тони највише носивости брода са сопственим погоном повећано за
износ 90 USD по сваком КW, стројног уређаја за погон брода;


2)
за брод који није намењен за превоз терета – 270 САД долара по једном кубном
метру истиснине на највећем дозвољеном газу брода;


3)
за тегљач и потискивач – 90 САД долара по сваком КW, стројног уређаја за погон
брода.


3.
Новчани износ ограничене одговорности бродара из члана 382. Закона, за бродове
унутрашње плобидве, не може бити мањи од износа динарске противувредности
20.000 САД долара.


4.
Новчани износ одговорности бродара за накнаду штете за оштећење, мањак или
губитак терета, као и за закашњење у предаји терета, из члана 567. став 1.
Закона, не може бити већи од износа динарске противувредности 900 САД долара по
јединици оштећеног, мањкајућег или загубљеног терета или терета предатог са
закашњењем.


5.
У случају смрти или телесне повреде путника, из члана 626. став 1. Закона, у
свим случајевима бродар одговара до износа динарске противувредности 63.000 САД
долара по путнику и путовању.


6.
Новчани износи до којих бродар одговара за штету причињену пртљагу због његовог
оштећења, мањка или губитка или закашњења у предаји пртљага путнику, из члана
627. став 1. Закона, јесу износи динарске противувредности;


1)
за ручни пртљаг – 1.120 САД долара по путнику и путовању;


2)
за возила, укључујући и пртљаг који се превози у возилу или на њему – 4.500 САД
долара по возилу и путовању;


3)
за остали пртљаг, осим пртљага из одредаба под 1. и 2. ове тачке – 1.620 САД
долара по путнику и путовању.


7.
Новчани износ до кога носилац права располагања бродом, односно сопственик
брода одговара, у смислу члана 842. Закона, не може бити мањи од износа
динарске противувредности 180 САД долара с тим да укупни износ ни у ком случају
не може да пређе износ динарске противувредности 19.000.000 САД долара.


8.
Динарска противувредност обрачунава се по срeдњем курсу САД долара на дан
исплате.


9.
Даном ступања на снагу ове одлуке престаје да важи Одлука о новачним износима
ограничења бродареве одговорности („Службени лист СФРЈ”, број 48/88).


10.
Ова одлука ступа на снагу осмог дана од дана објављивања у „Службеном листу
СРЈ”.





Савезно
извршно веће


Е
п бр 194


6.
маја 1992. године


Београд


Потпредседник,



Александар
Митровић, с.р.






