

<link href="http://www.pravno-informacioni-sistem.rs/SlGlasnikPortal/glasnik.css" rel="stylesheet" type="text/css">
	<meta http-equiv="content-type" content="text/html;charset=utf-8">
	<title>Zakon</title>


	<div class="story">
			<p class="Basic-Paragraph">На основу члана 14. став 1. Закона о туризму („Службени гласник РС”, број 17/19) и члана 33. ст. 2. и 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), </p>
			<p class="Basic-Paragraph">Влада доноси</p>
			<p class="odluka-zakon">ОДЛУКУ </p>
			<p class="odluka-zakon">о образовању Радне групе за пружање подршке у поступку проглашења  туристичких простора Врањска Бања, Јошаничка Бања, Врдник, Петроварадин и Винча</p>
			<p class="centar">"Службени гласник РС", број 86 од 6. децембра 
			2019.</p>
			<p class="Basic-Paragraph">1. Овом одлуком образује се Радна група за пружање подршке у поступку проглашења туристичких простора Врaњска Бања, Јошаничка Бања, Врдник, Петроварадин и Винча, за које иницијативу подноси јединица локалне самоуправе на чијој територији се налази туристички простор (у даљем тексту: Радна група).</p>
			<p class="Basic-Paragraph">2. Задаци Радне групе су праћење: </p>
			<p class="Basic-Paragraph">1) процеса израде студије оправданости за проглашење туристичког простора са подацима о туристичким ресурсима и туристичким атракцијама, стању заштите животне средине и др.;</p>
			<p class="Basic-Paragraph">2) поступка стављања на јавни увид предлога за проглашење туристичког простора;</p>
			<p class="Basic-Paragraph">3) израде предлога за проглашење туристичког простора ради достављања комплетне документације Министарству трговине, туризма и телекомуникација;</p>
			<p class="Basic-Paragraph">4) активности израде нових  и ажурирање постојећих мастер планова.</p>
			<p class="Basic-Paragraph">3. У Радну групу именују се:</p>
			<p class="Basic-Paragraph">– за председника: </p>
			<p class="Basic-Paragraph">др Рената Пинџо, помоћник министра трговине, туризма, телекомуникација,</p>
			<p class="Basic-Paragraph">– за заменика председника: </p>
			<p class="Basic-Paragraph">Мира Дудић, самостални саветник, Сектор за туризам, Министарство трговине, туризма и телекомуникација,</p>
			<p class="Basic-Paragraph">– за чланове Радне групе:</p>
			<p class="Basic-Paragraph">1) Бојана Симеуновић, саветник за филм, дигиталне, креативне индустрије и туризам, Кабинет председника Владе,</p>
			<p class="Basic-Paragraph">2) Вера Ровчанин Орловић, виши саветник, Сектор за туризам, Министарство трговине, туризма и телекомуникација,</p>
			<p class="Basic-Paragraph">3) Малиша Младеновић, самостални саветник, Сектор за заштиту природе и климатске промене, Министарство заштите животне средине,</p>
			<p class="Basic-Paragraph">4) Марко Љубоја, самостални саветник, Сектор за приватизацију, стечај и индустријски развој,  Министарство привреде,</p>
			<p class="Basic-Paragraph">5) Бранка Дојчиновић, Покрајински секретаријат за туризам, АП Војводина,</p>
			<p class="Basic-Paragraph">6) Жарко Милићевић, извршни директор, Развојна агенција Србије,</p>
			<p class="Basic-Paragraph">7) Олгица Миљковић, менаџер за тржиште Србије, Туристичка организација Србије,</p>
			<p class="Basic-Paragraph">8) Милинко Величковић, Секретаријат за привреду, град Београд,</p>
			<p class="Basic-Paragraph">9) Милорад Радојевић, члан градског већа, град Нови Сад,</p>
			<p class="Basic-Paragraph">10) Оливер Огњеновић, шеф службе за имовинско-правне односе и урбанизам, општина Ириг,</p>
			<p class="Basic-Paragraph">11) Срдан Терзић, дипломирани туризмолог, Туристичка организација Рашка,</p>
			<p class="Basic-Paragraph">12) Драган Сентић, председник градске општине Врањска Бања, град Врање.</p>
			<p class="Basic-Paragraph">За секретара Радне групе именује се Владимир Андријевић, Министарство трговине, туризма и телекомуникација.</p>
			<p class="Basic-Paragraph">4. Радна група одлучује на седницама и састаје се по потреби. Седнице Радне групе сазива председник Радне групе, који руководи радом на седници, а у његовом одсуству заменик или члан Радне групе кога председник Радне групе овласти. О раду Радне групе води се записник који потписује председник Радне групе, а у његовом одсуству заменик или члан Радне групе кога председник Радне групе овласти.</p>
			<p class="Basic-Paragraph">Раднa групa може, по потреби, ради разматрања појединих питања из тачке 2. ове одлуке, укључити у свој рад представнике надлежних државних органа и институција, као и стручњаке из одређених области.</p>
			<p class="Basic-Paragraph">Надлежни државни органи и институције су дужни да Радној групи на њен захтев доставе податке, документацију, анализе, обавештења и извештаје, у вези са питањима из тачке 2. ове одлуке.</p>
			<p class="Basic-Paragraph">5. Стручне и административно-техничке послове за потребе Радне групе обавља Министарство трговине, туризма и телекомуникација.</p>
			<p class="Basic-Paragraph">6. Радна група се образује на период до завршетка задатака из тачке 2. ове одлуке.</p>
			<p class="Basic-Paragraph">7. За рад Радне групе није потребно обезбедити средства у буџету Републике Србије.</p>
			<p class="Basic-Paragraph">8. Ова одлука ступа на снагу осмог дана од дана објављивања у „Службеном гласнику Републике Србијеˮ.</p>
			<p class="potpis">05 број 02-11803/2019</p>
			<p class="potpis">У Београду, 28. новембра 2019. године</p>
			<p class="potpis"><span class="bold">Влада</span></p>
			<p class="potpis">Председник,</p>
			<p class="potpis"><span class="bold">Ана Брнабић, </span>с.р.</p>
	</div>

