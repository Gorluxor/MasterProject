


	
	Zakon



	
			На основу члана 103. став 5. Закона о накнадама за коришћење јавних добара („Службени гласник РС”, брoj 95/18),
			Министар заштите животне средине доноси
			ПРАВИЛНИК
			о обрасцу за утврђивање накнаде за коришћење рибарског подручја
			"Службени гласник РС", број 29 од 19. априла 2019.
			Члан 1.
			Овим правилником ближе се прописује садржина обрасца за утврђивање накнаде за коришћење рибарског подручја.
			Члан 2.
			Накнада за коришћење рибарског подручја утврђује се на обрасцу – Образац за утврђивање накнаде за коришћење рибарског подручја, који је одштампан уз овај правилник и чини његов саставни део.
			Члан 3.
			Образац за утврђивање накнаде за коришћење рибарског подручја садржи: назив „Образац за утврђивање накнаде за коришћење рибарског подручја”, назив обвезника накнаде, ПИБ, адресу седишта, назив рибарског подручја, период утврђивања накнаде за коришћење рибарског подручја, назив обрасца дозволе за привредни риболов, вредност обрасца дозволе за привредни риболов, број издатих дозвола за привредни риболов, основицу накнаде (вредност издатих дозвола за привредни риболов), висину накнаде за издавање дозвола за привредни риболов, укупни износ накнаде за издавање дозвола за привредни риболов, назив обрасца дозволе за рекреативни риболов, вредност обрасца дозволе за рекреативни риболов, број издатих дозвола за рекреативни риболов, основицу накнаде (вредност издатих дозвола за рекреативни риболов), висину накнаде за издавање дозвола за рекреативни риболов, укупни износ накнаде за издавање дозвола за рекреативни риболов, укупно утврђену накнаду за коришћење рибарског подручја, место за датум утврђивања накнаде за коришћење рибарског подручја и место за потпис одговорног лица.
			Члан 4.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-18/19-04
			У Београду, 5. априла 2019. године
			Министар,
			Горан Триван, с.р.
			Прилози
			
	

