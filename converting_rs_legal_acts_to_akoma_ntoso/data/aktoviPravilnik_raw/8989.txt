



На основу члана 136. тачка 1.
Закона
о основама
система
веза (“Службени лист СФРЈ”,
бр. 24/74), у
споразуму са председником Савезног комитета за енергетику и индустрију,
преседник Савезног комитета за саобраћај и везе прописује



ПРАВИЛНИК

О
ТЕХНИЧКО-ЕКСПЛОАТАЦИОНИМ УСЛОВИМА РАДИО-ДИФУЗНИХ СТАНИЦА ЗА
АМПЛИТУДНО-МОДУЛИСАНЕ ЕМИСИЈЕ

„Службени
лист СФРЈ”, број 57 од 5. 

децембра 1975.



I.
ОПШТЕ ОДРЕДБЕ

Члан
1.

Овим правилником
утврђују се фреквенцијско подручје и радио-канали за рад радио-дифузних
предајника амплитудно-модулисаним емисијама у подручјима дугих, средњих и
кратких таласа и прописују минималне техничке карактеристике пријемног сигнала
и радио-дифузних предајника.

Фреквенцијско
подручје, радио-канали и техничке карактеристике пријемног сигнала и предајника
из става 1. овог члана морају да обезбеђују неометан пријем
амплитудно-модулисаних радио-дифузних емисија и да не стварају сметње другим
радио-службама.

Члан
2.

Радио-дифузне
станице за амплитудно-модулисане емисије могу се користити само ако испуњавају
услове предвиђене овим правилником.

Члан
3.

За боље коришћење
искључивих фреквенција може се користити рад радио-дифузних предајника по
принципу синхронизоване мреже – рад више предајника на истој предајној
фреквенцији управљаној или контролисаној са једног места.

Радио-дифузни
предајници који раде на синхронизованој мрежи морају имати тачност фреквенције
од 0,02 Hz.

Искључиве
фреквенције су оне фреквенције које су међународним плановима расподеле
фреквенција дате на искључиво коришћење појединим земљама.

II.
ФРЕКВЕНЦИЈСКИ ОПСЕГ, РАДИО-КАНАЛ И ТАЧНОСТ ФРЕКВЕНЦИЈЕ

Члан
4.

Радио-дифузни
предајници са амплитудно-модулисаним емисијама раде у подручјима других (DT),
средњих (ST) и кратких (KT) таласа.

1.
Подручје дугих таласа

Члан
5.

Радио-дифузни
предајници са амплитудно-модулисаним емисијама који раде у подручју дугих
таласа користе фреквенцијски опсег од 150 до 285 kHz.

Члан
6.

Фреквенцијски опсег
од 150 до 285 kHz садржи 15 радио-канала са одређеном носећом фреквенцијом и
таласном дужином, и то:


 
  
  Радио-канал
  
  
  Носећа
  фреквенција 
  fo (kHz)
  
  
  Таласна
  дужина
  (m)
  
 
 
  
  1 
  
  
  155
  
  
  1935
  
 
 
  
  2 
  
  
  146
  
  
  1829
  
 
 
  
  3 
  
  
  173
  
  
  1734
  
 
 
  
  4 
  
  
  182
  
  
  1648
  
 
 
  
  5 
  
  
  191
  
  
  1571
  
 
 
  
  6 
  
  
  200
  
  
  1500
  
 
 
  
  7 
  
  
  209
  
  
  1435
  
 
 
  
  8 
  
  
  218
  
  
  1376
  
 
 
  
  9 
  
  
  227
  
  
  1322
  
 
 
  
  10 
  
  
  236
  
  
  1271
  
 
 
  
  11 
  
  
  245
  
  
  1224
  
 
 
  
  12 
  
  
  254
  
  
  1181
  
 
 
  
  13 
  
  
  263
  
  
  1141
  
 
 
  
  14 
  
  
  272
  
  
  1103
  
 
 
  
  15 
  
  
  281
  
  
  1068
  
 


Дозвољено одступање
носеће фреквенције у фреквенцијском опсегу од 155 до 285 kHz износи 10 Hz.

2.
Подручје средњих таласа

Члан
7.

Радио-дифузни
предајници са амплитудно-модулисаним емисијама који раде у подручју средњих
таласа користе фреквенцијски опсег од 525 до 1605 kHz.

Члан
8.

Фреквенцијски опсег
од 525 до 1605 kHz садржи 121 радио-канал са одређеном носећом фреквенцијом и
таласном дужином, и то:

НАПОМЕНА ИЗДАВАЧА:

Табела која се
односи на овај фреквенцијски опсег, објављена је у „Службеном листу СФРЈ”, број
57/75, на страни 1542.

Дозвољено одступање
носеће фреквенције у фреквенцијском опсегу од 525 до 1605 kHz износи 10 Hz.

3.
Подручје кратких таласа

Члан
9.

Радио-дифузни
предајници са амплитудно-модулисаним емисијама који раде у подручју кратких
таласа користе одређене фреквенцијске подопсеге у фреквенцијском опсегу од 5950
до 26100 kHz.

Члан
10.

Фреквенцијски опсег
од 5950 до 26100 kHz садржи 8 подопсега, и то:


 
  
  – подопсег 49 m : 5950 – 6200 kHz
  
 
 
  
  – подопсег 42 m : 7100 – 7300 kHz
  
 
 
  
  – подопсег 31 m : 9500 – 9775 kHz
  
 
 
  
  – подопсег 25 m : 11700 – 11975 kHz
  
 
 
  
  – подопсег 19,5 m : 15100 – 15450 kHz
  
 
 
  
  – подопсег 17 m : 17700 – 17900 kHz
  
 
 
  
  – подопсег 14 m : 21450 – 21750 kHz
  
 
 
  
  – подопсег 11,5 m : 25600 – 26100 kHz
  
 


Дозвољено одступање
носеће фреквенције износи: 15 х 10–6, односно 15 Hz по MHz.

III.
МИНИМАЛНЕ ТЕХНИЧКЕ КАРАКТЕРИСТИКЕ ПРИЈЕМНОГ СИГНАЛА И ЊЕГОВА ЗАШТИТА

Члан
11.

Минимална заштита
корисног сигнала од сметњи за рад радио-станица на истој фреквенцији (± 50 Hz)
у подручјима дугих и средњих таласа, које раде на фреквенцијама које су према
међународној расподели додељене Југославији (Копенхаген 1948), треба да буде 40
dB, ако је ниво корисног и ометајућег сигнала стабилан.

Минимална заштита
корисног сигнала од сметњи за рад радио-станица на истој фреквенцији (± 50 Hz)
у подручјима дугих и средњих таласа, које раде на фреквенцијама које нису према
међународној расподели додељене Југославији (Копенхаген 1948) треба да буде 27
dB, ако је ниво корисног и ометајућег сигнала стабилан.

Ако је ниво корисног
сигнала стабилан а ниво сметњи променљив са временом, као минималну заштиту
корисног сигнала од сметњи треба рачунати вредности између јачине поља корисног
сигнала и јачине поља сметњи која бива премашена вредношћу мереној у поноћ за
50% ноћи у току једне године.

Члан
12.

Минимално користан
сигнал који се мора заштитити за сва радио-дифузна подручја износи 1 mV/m или
60 dB (V/m).

Члан
13.

Минимална заштита
корисног сигнала од сметњи на различитим фреквенцијама у подручју дугих и
средњих таласа, дата је зависно од разлике носеће фреквенције корисног сигнала
који је стабилан и носеће фреквенције ометајућег сигнала који је стабилан или
променљив.

Вредност заштите из
става 1. овог члана дата је кривом А и В на слици 1.

НАПОМЕНА ИЗДАВАЧА:

Слика 1 – Заштита у
функцији фреквенцијске разлике између корисног и ометајућег сигнала, објављена
је у „Службеном листу СФРЈ”, број 57/75, на страни 1543.

где: Крива А даје
вредност заштите при средњој компресији (максимална динамика 30 dB) модулације
на улазу предајника,

Крива В даје
вредност заштите при јакој компресији чија је динамика за 10 dB већа од
динамике слабе компресије.

Напомена: Крива А и
В важе само ако користан сигнал и ометајући сигнал имају исти степен
компресије.

При утврђивању
вредности заштите веће од 50 dB мора се водити рачуна о утицају нелинеарних
изобличења предајника.

IV.
ШИРИНА АМПЛИТУДНО-МОДУЛИСАНЕ ЕМИСИЈЕ

Члан
14.

Код
амплитудно-модулисане радио-дифузне емисије дозвољена је највиша непригушена
модулација фреквенције за подручја дугих и средњих таласа од 4500 Hz, а за
подручја кратких таласа од 6400 Hz.

Ширина потребног
опсега (2Bn) за радио-дифузне амплитудно-модулисане емисије у подручјима дугих
и средњих таласа је 9000 Hz, а за подручје кратких таласа 12800 Hz.

Члан
15.

Дозвољена зрачења
ван потребног опсега одређена су кривом на слици 2.

НАПОМЕНА ИЗДАВАЧА:

Слика 2 – Дозвољена
зрачења ван потребног опсега, објављена је у „Службеном листу СФРЈ”, број
57/75, на страни 1543.


 
  
  Апсциса: 
  
  
  f–f0
  
  
  за
  f&gt;f0
  
 
 
  
  Bn
  
 
 
  
  
  f0–f
  
  
  f&lt;f0
  
 
 
  
  Bn
  
 


Ордината: Густина
снаге, у децибелима, у односу на густину снаге која би постојала ако би укупна
снага, изузимајући снагу носеће фреквенције, била распоређена равномерно унутар
ширине потребног опсега.

Ознаке значе: 2Bn –
ширина потребног опсега,

f0 - носећа
фреквенција.

V.
МИНИМАЛНЕ ТЕХНИЧКЕ КАРАКТЕРИСТИКЕ РАДИО-ДИФУЗНОГ ПРЕДАЈНИКА

Члан
16.

У радио-саобраћају
може се користити радио-дифузни предајник са амплитудно-модулисаним емисијама
који на месту пријема даје сигнал прописаних минималних техничких
карактеристика.

Радио-дифузни
предајник из става 1. овог члана мора имати минималне техничке карактеристике
према одредбама овог правилника.

Члан
17.

Предајник излазне
снаге веће од 1 kW треба да има вештачко оптерећење једнако номиналној излазној
импеданци предајника.

У одређеном
фреквенцијском подручју грешка прилагођења вештачке антене не сме да прелази
вредност 1.1.

У фреквенцијском
подручју до троструке вредности највише носеће фреквенције, улазна импеданца
вештачке антене може одступати од прописане вредности, али њена апсолутна
вредност и фазни угао морају бити назначени зависно од фреквенције.

Члан
18.

Амплитуда носеће
фреквенције модулисане 90% фреквенцијом 1000 Hz при константном напону
напајања, не сме се променити више од 4% у односу на амплитудно немодулисане
носеће фреквенције.

Члан
19.

Предајник мора да има
на високофреквенцијском улазу преклопник који служи за бирање једног од
доводних напона за спољно побуђивање, као и напона из кварцом контролисаног
побуђивача смештеног у предајнику.

Иза преклопника из
става 1. овог члана, код предајника за средње и дуге таласе фреквенција се не
сме даље делити или умножавати.

Члан
20.

Импеданца на
прикључку за спољно побуђивање износи 50 oma са трошком прилагођења до 1,2.

За даљинско
управљање предајника мора бити довољна снага спољног побуђивања од 1 W на 50
oma.

Члан
21.

Између преклопника
из члана 19. овог правилника и првог ступња предајника мора бити предвиђено
место растављања за могућност убацивања раздвојеног степена код удвојених
предајника.

Препоручује се да се
обезбеди слободно место за раздвојни степен, преклопник степена и припадајући
уређај за контролу.

Члан
22.

Промена радне
фреквенције, у предвиђеном фреквенцијском подручју предајника, мора бити
омогућена у трајању до 1 часа без посебних помоћних средстава и преспајања
лемљењем.

Код краткоталасних
предајника мора бити омогућен прелаз на другу већ припремљену радну фреквенцију
у року од највише 2 минута.

Члан
23.

Ради олакшања
подешавања код предајника чија је снага већа од 20 kW, треба предвидети излазни
степен предајника и излазна кола предајника са уграђеном направом за подешавање
са рефлектометром.

Направа за
подешавање мора омогућити тачно подешавање како код пуне тако и код смањене
излазне снаге и мора бити подешена за прикључак заштитног уређаја против
раздешавања.

Члан
24.

Коаксијални кабл за
напајање антене треба да има таласни отпор од 50 oma. Ако је употребљен посебан
напојни вод, његов се отпор мора посебно назначити. У оба случаја мора да
постоји могућност да се снага предајника преноси на оптерећење са грешком
прилагођења s = 2.


 
  
  s=
  
  
  V
  max
  
  
  =
  
  
  1+(r)
  
  
  где
  је:
  
 
 
  
  V
  min
  
  
  1–(r)
  
 


s = грешка
прилагођења

V = високофреквентни
напон

r = коефицијент
рефлексије

Члан
25.

У излазном степену
предајника, снаге веће од 10 kW, потребно је градити мерне уређаје за
високофреквенцијску снагу и прилагођење, а за предајнике снаге веће од 20 kW са
могућношћу прикључка заштитног уређаја од раздешавања. Мерни инструменти који
се употребљавају у радио-станицама морају у погледу тачности одговарати класи
1,5 а струјни трансформатори класи 1.

На излазу предајника
снаге преко 1 kW потребно је уградити мерни прикључак са конектором типа N (z)
који треба д обезбеди напон од 25 V на 50 oma.

Члан
26.

Нискофреквенцијска
улазна снага у модулатору на фреквенцији 1000 Hz за 100% модулацију треба да је
мања од + 6 dBm.

Члан
27.

На улазу у модулатор
мора да се налази атенуатор са могућношћу регулације ± 8 dB, у скоковима од по
0,5 dB.

Члан
28.

За улазне напоне
синусног облика, предајник мора да поднесе степен модулације од 100% у
фреквенцијском подручју од 100 Hz до 3000 Hz.

Постигнути степен
модулације из става 1. овог члана не сме да опадне испод 80% код модулационе
фреквенције од 40 Hz и 95% код модулационе фреквенције од 4500 Hz. Опадање
степена модулације је линеарно са логаритамском поделом фреквенције на апсциси
(слика 3).

НАПОМЕНА ИЗДАВАЧА:

Слика 3 – Зависност
степена модулације који предајник мора да поднесе у функцији фреквенције,
објављена је у „Службеном листу СФРЈ”, број 57/75, на страни 1544.

Члан
29.

Амплитудно-фреквенцијска
карактеристика предајника за средње таласе и дуге таласе при задржавању истог
нискофреквенцијског улазног нивоа модулационе фреквенције, мерена са улазним
нивоом који даје степен модулације од 50% од 1000 Hz, не сме да одступи у
фреквенцијском подручју од 50 до 4000 Hz за више од 1 dB. У укупном
фреквенцијском подручју од 40 до 4500 Hz одступање не сме бити веће од 2 dB у
односу на вредност мерену за 1000 Hz. У фреквенцијском подручју испод 20 Hz и
изнад 5.000 Hz то одступање треба да је веће од 20 dB, а испод 20 Hz и изнад
5.000 Hz тај однос се не сме смањити.

Амплитудно-фреквенцијска
карактеристика предајника за кратке таласе при задржавању истог
нискофреквенцијског улазног нивоа модулационе фреквенције, мерена са улазним
нивоом који даје степен модулације од 50% код 1000 Hz, не сме да одступи у
фреквенцијском подручју од 40 до 5.400 Hz за више од 1 dB. У укупном
фреквенцијском подручју од 40 до 6.400 Hz одступање не сме бити веће од 2 dB у
односу на вредност мерену за 1000 Hz. У фреквенцијском подручју испод 20 Hz и
изнад 7.500 Hz то одступање треба да је веће од 20 dB, а испод 20 Hz и изнад
7.500 Hz тај однос се не сме смањити.

Члан
30.

Амплитудно-фреквенцијска
карактеристика предајника код улазног нивоа који одговара степену модулације од
80% не сме да одступа у односу на карактеристику мерену према члану 29. овог
правилника ни на једној фреквенцији више од 0,5 dB.

Члан
31.

При степену
модулације од 80%, фактор хармоничних изобличења не сме прекорачити следеће
вредности:


 
  
  Фреквенције
  
  
  При
  испоруци или техничком прегледу
  
  
  У
  експлоатацији
  
 
 
  
  40
  Hz 
  
  
  3,0%
  
  
  5,0%
  
 
 
  
  120
  Hz 
  
  
  1,5%
  
  
  2,5%
  
 
 
  
  1000
  Hz 
  
  
  1,5%
  
  
  2,5%
  
 
 
  
  4500
  Hz 
  
  
  3,0%
  
  
  5,0%
  
 
 
  
  
  
  
 


За мање степене
модулације од 80% фактор хармоничних изобличења не сме прелазити вредности из
табеле у овом члану.

Члан
32.

При степену
модулације од 50% максимално дозвољена интермодулациона изобличења другог и
трећег реда износи 2%. Интермодулациона изобличења другог реда (d2) и трећег
рада (d3) дефинишу се као:



где је:

А = амплитуда

f1 = прва
интермодулациона фреквенција

f2 = друга
интермодулациона фреквенција.

Напомена: Напони
фреквенције f1 и f2 су једнаке амплитуде, а фреквенцијска разлика f = f1 – f2
има вредност између 71 и 400 Hz.

Члан
33.

Потискивање сметњи
страног напона, код амплитудно-модулисане емисије, у односу на ниво напона код
100% модулације са 1000 Hz треба да је већа од 50 dB, без псофометријског
филтра.

Потискивање нивоа
шума предајника треба да је веће од 60 dB у односу на ниво напона код 100%
модулације са 1000 Hz са псофометријским филтром.

Члан
34.

Средња снага
предајника на ма којој хармоничној или споредној фреквенцији, а која се преноси
на напојни вод антене или на вештачку антену, мора да буде најмање 40 dB испод
средње снаге на основној фреквенцији, а не сме да прелази вредност од 50 mW
(слика 4).

НАПОМЕНА ИЗДАВАЧА:

Слика 4 – Средње
снаге предајника на ма којој хармоничној или споредној фреквенцији, објављена
је у „Службеном листу СФРЈ”, број 57/75, на страни 1545.

Члан
35.

Техничке
карактеристике предајника, осим вредности излазне снаге, морају остати у
границама прописаним овим правилником при одступању напона мреже од
одговарајуће номиналне вредности за ±5% и – 10% и фреквенције мреже од
номиналне вредноти (50 Hz) за ±2%.

Члан
36.

Температура
просторије у којој предајник ради треба да је у границама +5°С до + 35°С.

Релативна влажност
ваздуха у просторији у којој предајник ради треба да је мања од 90%.

Члан
37.

Јачина
високофреквенцијског поља у погонској просторији дозвољена је максимално 10 V/m
за било коју фреквенцију.

Члан
38.

Јачина магнетног
поља фреквенције мреже не сме у просторији предајника прелазити вредност од 50
милиерстеда, односно 4 A/m.

Члан
39.

Прописани услови
рада, укључујући и техничке карактеристике и снагу, морају бити задржани код
номиналног напона и номиналне фреквенције мреже у целом гарантном року цеви.

Члан
40.

При испадању
појединих фаза мреже не смеју предајник и делови постројења предајника
претрпети никакву штету.

Члан
41.

При нормалном
анодном напону и 100% модулацијом са фреквенцијом 1000 Hz, предајник мора да
издржи ударно удвостручење нискофреквенцијског улазног напона (повећање за 6
dB).

Члан
42.

Предајник мора да
поднесе рад у трајању од 24 часа са нормалном радном модулацијом. При том раду
не сме се ни на једном делу предајника утврдити прегрејавање ни оштећење које
би довело у питање способност предајника за трајан рад.

Члан
43.

Кратак спој и празан
ход на излазним прикључцима предајника мора бити могућ при пуној модулацији, а
да не наступе штетне последице на уређајима, инструментима и подсклоповима
предајника.

Члан
44.

Инструменти
радио-станице за мерење високофреквенцијске струје и напона морају имати
тачност од ±5%.

Високофреквенцијски
мерачи снаге морају имати тачност од ±5%. Тачност показивања степена
прилагођења мора износити најмање ±0,1 у подручју за s=1,0 до 1,5.

VI.
МИНИМАЛНЕ ТЕХНИЧКЕ КАРАКТЕРИСТИКЕ УДВОЈЕНИХ РАДИО-ДИФУЗНИХ ПРЕДАЈНИКА

Члан
45.

Удвојени
радио-дифузни предајници морају да испуњавају, поред минималних техничких
карактеристика из чл. 16. до 44. овог правилника, техничке карактеристике
степена за раздвајање и степена за спајање (слика 5).

НАПОМЕНА ИЗДАВАЧА:

Слика 5 – Удвојени
радио-дифузни предајници, објављена је у „Службеном листу СФРЈ”, број 57/75, на
страни 1546.

Члан
46.

Потребна снага
побуђивања степена за раздвајање не сме бити већа од 1 W.

Импеданца на
прикључку степена за раздвајање код отвореног излаза износи 50 oma, са грешком
прилагођења мањом од 1,2.

Улазно коло мора
бити изведено тако да приликом грешке у цевима у једном огранку, излазни напон
другог огранка може да падне највише 10%.

Члан
47.

Степен за раздвајање
има два излаза од којих сваки треба да им излазни ниво сигнала од 1 W на
импеданци од 50 oma.

Степен за раздвајање
мора имати могућност међусобног фазног померања оба излазна напона у границама
од 0° до ±180°. При фазном померању, амплитуде оба излазна напона могу се
мењати за највише 5%.

Степен за раздвајање
мора имати могућност регулисања сваког појединог излазног напона у границама од
0 до 100%, независно један од другог, а да се при том међусобни положај фаза не
промени за више од 50.

Члан
48.

При празном ходу или
кратком споју на једном излазу степена за раздвајање не сме се променити
амплитуда напона његовог другог излаза за више од 10%.

Члан
49.

Поред степена за
раздвајање, мора да постоји и поље за преспајање, преко кога се води сигнал за
побуђивање директно на улаз једног или другог предајника, заобилазећи степен за
раздвајање.

Члан
50.

Дугме за подешавање
фазног померања мора имати велики преносни однос кретања и могућност кочења
скале за подешавање.

Члан
51.

Степен за спајање
мора бити изведен тако да омогући преспајање у времену од највише 1 секунде:

1) предајника I и II
преко степена за спајање на антену. Вештачка антена, у том случају, спојена је
са нултом тачком степена за спајање;

2) предајника I
директно на антену, а предајника II на вештачку антену;

3) предајника II
директно на антену, а предајника I на вештачку антену.

За време преспајања,
носећа фреквенција оба предајника мора да буде аутоматски блокирана.

Члан
52.

Векторска промена
улазне импеданце једне тачке напајања степена за спајање не сме износити више
од 5% за све промене импеданце друге тачке напајања које се могу кретати између
празног хода и кратког споја.

Ако се излазни
прикључци степена за спајање затворе са по 50 oma активне отпорности, улазни
отпори обе тачке за напајање степена за спајање морају имати вредност од 50 oma
са дозвољеном грешком прилагођења до 1,1.

Члан
53.

Ако се степен за
спајање напаја само путем једног предајника, напон на другом улазном прикључку
који је затворен са отпором од 50 oma, не сме износити више од 10% напона
напајања.

Члан
54.

Удвојени предајници
морају имати вештачку антену.

Вештачка антена мора
привремено поднети оптерећење оба предајника који су модулисани 100%.

Члан
55.

Степен за спајање
треба да има инструменте за мерење и контролу следећих величина:

1) фазне разлике
између оба високофреквентна напона који се доводе на улаз степена за спајање;

2) укупне струје у
спојном каблу између степена за спајање и антене.

На излазу степена за
спајање треба извести мерни прикључак са колектором типа N (z) који треба да дa
високофреквентни напон од 25 V на 50 oma.

На свим
инструментима дозвољене граничне вредности треба означити црвеном бојом. Мора
постојати могућност да се главне електричне величине (струја антене, фазна
разлика оба високофреквентна напона) могу очитати и на инструментима смештеним
код степена за раздвајање.

VII.
УТВРЂИВАЊЕ ТЕХНИЧКИХ КАРАКТЕРИСТИКА РАДИО-ДИФУЗНИХ ЕМИСИЈА И ПРЕДАЈНИКА ТИХ
ЕМИСИЈА

Члан
56.

Утврђивање техничких
карактеристика радио-дифузних амплитудно-модулисаних емисија и предајника тих
емисија врши се јединственим мерним методама које су прописане важећим
југословенским стандардима.

VIII.
ПРЕЛАЗНЕ И ЗАВРШНЕ ОДРЕДБЕ

Члан
57.

Ако радио-дифузне
станице за амплитудно-модулисане емисије које су постављене и пуштене у рад пре
дана ступања на снагу овог правилника стварају сметње у радио-саобраћају,
њихове техничке карактеристике морају се ускладити са одредбама овог правилника
ради отклањања тих сметњи, у року од 6 месеци од дана утврђивања радио-сметњи.

Ако се техничке
карактеристике радио-дифузне станице за амплитудно-модулисане емисије из става
1. овог члана, не могу довести у склад са одредбама овог правилника, те станице
се не могу користити.

Члан
58.

Даном ступања на
снагу овог правилника престаје да важи Правилник о отклањању сметњи од
амплитудно-модулисаних радио-дифузних емисија, („Службени лист СФРЈ”, бр.
12/73), осим одредаба које се односе на минималне техничке карактеристике
радио-дифузних пријемника за амплитудно-модулисане емисије.

Члан
59.

Овај правилник ступа
на снагу осмог дана од дана објављивања у „Службеном листу СФРЈ”.





VIII/1-Бр
1488/1

30. маја 1975. године

Београд

Замена председника

Савезног комитета за

саобраћај и везе,

Ђурђе Миковић, с.р.











