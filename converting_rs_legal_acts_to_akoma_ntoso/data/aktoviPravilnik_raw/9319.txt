


	
	Zakon


	
			На основу члана 196. и члана 241. став 1. тачка 1) Закона о здравственом осигурању („Службени гласник РС”, број 25/19), 
			Управни одбор Републичког фонда за здравствено осигурање, на седници одржаној 23. октобра 2019. године, донео је
			ПРАВИЛНИК
			о ценама болесничког дана за продужену рехабилитацију у стационарним здравственим установама специјализованим за рехабилитацију
			"Службени гласник РС", број 78 од 1. новембра 
			2019.
			Члан 1.
			Овим правилником утврђују се цене болесничког дана за продужену рехабилитацију у стационарним здравственим установама специјализованим за рехабилитацију.
			Члан 2.
			Цене болесничког дана утврђују се у зависности од дијагнозе и здравственог стања под којим је осигурано лице упућено у здравствену установу специјализовану за рехабилитацију и то:
			
				
					
					
				
				
					
						
							1) непокретни
						
						
							3.684,64 динара;
						
					
					
						
							2) полупокретни
						
						
							3.117,79 динара;
						
					
					
						
							3) покретни
						
						
							3.019,67 динара.
						
					
				
			
			Члан 3.
			Цена болесничког дана за пратиоца осигураног лица до навршених 15 година живота, као и осигураног лицa старијег од 15 година живота које је теже телесно или душевно ометено у развоју, односно лицу код кога је због обољења или повреде дошло до губитка појединих телесних или психичких функција, због чега то лице није у могућности да самостално обавља свакодневне активности, укључујући лица са оштећењем слуха, вида и говора, које право на пратиоца користи за време продужене рехабилитације у здравственој установи специјализованој за рехабилитацију у складу са прописима из обавезног здравственог осигурања, утврђује се у висини 50% од цене болесничког дана опште неге интернистичких грана у општим болницама.
			Члан 4.
			Даном ступања на снагу овог правилника престаје да важи Правилник о ценама болесничког дана за продужену рехабилитацију у стационарним здравственим установама специјализованим за рехабилитацију („Службени гласник РС”, бр. 5/13 и 17/15).
			Члан 5.
			Овај правилник ступа на снагу осмог дана од дана објављивања у „Службеном гласнику Републике Србије”.
			01/2 број 110-153/19
			У Београду, 23. октобра 2019. године
			Управни одбор Републичког фонда за здравствено осигурање
			Председник,
			Вања Мандић, с.р.
	

