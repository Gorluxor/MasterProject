



На основу члана 43. став 2. Закона о
здравственој заштити животиња („Службени гласник Социјалистичке
Републике Србије”,
брoj 28/77),
Републички секретар за пољопривреду, шумарство и
водопривреду,
доноси



ПРАВИЛНИК 

О САДРЖИНИ И НАЧИНУ
ВОЂЕЊА ЕВИДЕНЦИЈЕ О ПОДАЦИМА ИЗ ОБЛАСТИ ВЕТЕРИНАРСТВА И ЊИХОВОМ ДОСТАВЉАЊУ



"Службени гласник
СРС”, број 17 од 20. 

априла 1978.

Члан 1.

Овим правилником прописује се садржина и начин вођења
евиденције као и подаци и рокови њиховог достављања од стране организације
удруженог рада која обавља ветеринарску делатност надлежном органу управе.

Члан 2.

Евиденција прописана овим правилником садржи податке
који се уносе у следеће обрасце:

– амбулантни протокол – образац број 1;

– списак заштитног цепљења – образац број 2;

– потврда о цепљењу – образац број 2-а;

– списак дијагностичких испитивања – образац број 3;

– епизоотиолошки дневник – образац број 4;

– књига пријава држалаца животиња ради интервенције
ветеринара – образац број 5;

– књига слања материјала на лабораторијско испитивање –
образац број 6;

– књига вештачког осемењавања крава – образац број 7;

– картон за вештачко осемењавање – образац број 7-а и
7-б;

– књига угинућа – принудних клања говеда – образац број
8;

– књига угинућа – принудних клања свиња – образац број
8-а;

– књига угинућа – принудних клања оваца – образац број
8-б;

– књига угинућа – принудних клања перади – образац број
8-в;

– књига пријема материјала на лабораторијско испитивање
– образац број 9;

– књига лабораторијског прегледа – образац број 10; и 

– протокол – записник о току прегледа – образац број
11.

Обрасци из става 1. овог члана чине саставни део овог
правилника.

НАПОМЕНА ИЗДАВАЧА: 

Обрасци бр.1 до 11
одштампани су у „Службеном гласнику СРС”, број 17/78 на стр. 1133 до 1137.

Члан 3.

Ветеринарска станица води евиденцију на обрасцима број
1, 2 (или 2-а), 3, 4, 5, 6, 8, 8-а и 8-в.

Ветеринарска амбуланта води евиденцију из става 1. овог
члана изузев евиденције на обрасцу број 4 и 6.

Евиденцију из става 1. овог члана води и организација
удруженог рада која обавља пољопривредну делатност односно земљорадничка
задруга изузев евиденције на обрасцу број 5.

Специјалистичка ветеринарска организација води
евиденцију на обрасцима 9, 10 и 11 а по потреби и на обрасцу број 4.

Организација удруженог рада када врши вештачко
осемењавање крава индивидуалних произвођача води евиденцију на обрасцу број 7
(или 7-а). Евиденција на обрасцу број 7-а води се обавезно ако се сперма бика
користи дуже од три године на истом подручју. Кад се обавља вештачко
осемењавање крава у друштвеној својини води се евиденција на обрасцу број 7-б. 

Члан 4.

Евиденције по обрасцима из члана 3. овог правилника
закључују се крајем календарске године.

Евиденција у обрасцу број 2, 2-а, 3 и 4 води се посебно
за сваку врсту заразе.

Евиденција у обрасцу број 7-а и 7-б води се по месту
сопственика односно држаоца животиња.

Евиденција по обрасцу број 8, 8-а, 8-б и 8-в води се
посебно за угинућа и посебно за принудна клања.

Евиденција по обрасцу број 1, 2, 3, 4, 5, 6,7, 8, 8-а,
8-б, 8-в, 9 и 10 води се у облику књиге чије су странице нумерисане и која је
оверена од стране овлашћеног лица ветеринарске организације.

Члан 5.

Организација удруженог рада која обавља ветеринарску
делатност доставља општинском органу управе надлежном за послове ветеринарске
инспекције два пута годишње податке о заштитним цепљењима и дијагностичким
испитивањима а остале податке једанпут годишње.

Члан 6.

Специјалистичка ветеринарска организација која обавља
послове из члана 40. Закона о здравственој заштити животиња доставља податке
општинском и републичком органу надлежном за послове ветеринарске инспекције и
то:

– О заразним болестима животиња утврђеним на
епизоотиолошком подручју, петнаестодневно;

– О стручном спровођењу јединствених мера на
епизоотиолошком подручју, полугодишње.

Члан 7.

Овај правилник ступа на снагу осмог дана од дана
објављивања у „Службеном гласнику Социјалистичке Републике Србије”.

Број
323-60/78-05

У Београду, 27.
марта 1978. године

Републички секретар
за
пољопривреду,

шумарство и
водопривреду,

др
Бранко Јовановић, с.р.







