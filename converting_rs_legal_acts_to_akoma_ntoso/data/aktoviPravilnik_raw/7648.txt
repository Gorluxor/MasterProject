



На основу члана 32. став 1. Закона о
стандардизацији
(“Службени лист
СФРЈ”, бр. 38/77
и 11/80), у
сагласности са председником Савезног комитета за пољопривреду и председником
Савезног комитета за рад, здравство и социјалну заштиту, директор Савезног
завода за стандардизацију прописује





ПРАВИЛНИК

О МЕТОДАМА УЗИМАЊА
УЗОРАКА И ВРШЕЊА ХЕМИЈСКИХ И ФИЗИЧКИХ АНАЛИЗА АЛКОХОЛНИХ ПИЋА

„Службени лист
СФРЈ”, број 70 од 30. октобра 1987.







ОПШТЕ ОДРЕДБЕ



Члан 1.

Контрола квалитета алкохолних пића, у смислу овог
правилника, врши се на узорцима узетим за испитивање по методама које су
прописане овим правилником и чине његов саставни део.



Члан 2.

Под методама којима се врши контрола квалитета
алкохолних пића подразумевају се:

1) методе узимања узорака алкохолних пића;

2) методе хемијских и физичких анализа алкохолних пића.



Члан 3.

Методама узимања узорака алкохолних пића утврђују се
поступак и начин узимања узорака на којима се врши контрола квалитета тих
производа.



Члан 4.

Методама хемијских и физичких анализа алкохолних пића
утврђују се услови и поступци за вршење хемијских и физичких испитивања на
узорцима производа ради проверавања њихових хемијских и физичких својстава.



Члан 5.

Сви реагенси који се употребљавају за хемијске анализе
производа на које се односе одредбе овог правилника морају бити аналитичке
чистоће, а вода мора бити дестилована.



Члан 6.

Прецизност одређивања хемијских и физичких анализа
алкохолних пића, сходно одредбама овог правилника, утврђује се према принципима
аналитичке праксе,а изражава се као релативно одступање од просека добијеног од
најмање два паралелна одређивања. Дозвољена разлика резултата два појединачна
одређивања која је паралелноили убрзо једно за другим, на истом узорку за
испитивање, истом методом и у истим условима извршио исти аналитичар у истој
лабораторији, мора бити у границама прописане методе, ако је то утврђено овим
правилником.



1. Методе узимања
узорака алкохолних пића



Члан 7.

Узорци алкохолних пића узимају се:

1) у производњи – из производних партија;

2) у промету – из амбалажних јединица пошиљке.



Члан 8.

Узорке алкохолних пића мора да узима стучно лице.



Члан 9.

Узорак алкохолних пића за испитивање мора да представља
просечни састав целокупне количине производа од кога се узорак узима у количини
која је потребна за лабораторијско испитивање.



Члан 10.

Под производном партијом алкохолних пића, у смислу овог
правилника, подразумева се одговарајућа количина производа исте врсте и
одговарајуће запремине.

Под амбалажним јединицама алкохолних пића подразумевају
се утврђене количине производа исте врсте, упаковане у појединачна амбалажна
паковања одговарајуће запремине, са обавезном назнаком за идентификацију.



Члан 11.

Узорак алкохолних пића мора да садржи најмање два
примерка узета појединачно, и то за анализу и суперанализу, с тим што они
морају бити идентични по саставу и једнаки по маси. На захтев организације
удруженог рада, мора се узети и трећи идентичан примерак, који се са примерком
записника о узимању узорака предаје подносиоцу захтева.



Члан 12.

Узорци за испитивање алкохолних пића која нису у
оригиналном паковању, пакују се у судове који гарантују очување квалитета до
момента анализе.



Члан 13.

Број узорака зависи од величине производне партије, а
утврђује се на основу следеће табеле.



Табела 1


 
  
  Алкохолна пића
  
  
  Количина од које се узима узорак
  
  
  Број узорака
  
 
 
  
  Узимање узорака у оригиналном паковању
  
  
  
 
 
  
  а) број амбалажних јединица
  
  
  из пошиљке до 100 амбалажних јединица
  
  
  најамње 1
  
 
 
  
  б) број амбалажних јединица
  
  
  из пошиљке од 100 – 500 амбалажних јединица
  
  
  најмање 2
  
 
 
  
  в) број амбалажних јединица
  
  
  за сваких следећих 500 амбалажних јединица
  
  
  најмање 2
  
 






Члан 14.

Ако укупно узети узорци алкохолних пића износе више од
два појединачна примерка – јединице, образује се један узорак, с тим што сваки
примерак може бити издвојен за узорак.



Члан 15.

Записник о узимању узорака производа обавезно саставља
лице које узима узорак за испитивање и у њега уноси податке значајне за
резултат испитивања: место, датум и време узимања узорка, сврха узимања узорка,
врста и количина производа од ког се узима узорак, број појединачно узетих
узорака и количина укупно узетог узорка, ознаке за идентификацију узорка и
количина узорка који се доставља на испитивање.

Записник потписују стручно лице које узима узорак и
представник организације удруженог рада.



2. Методе хемијских
и физичких анализа алкохолних пића



Члан 16.

Методе хемијских и физичких анализа којима се врши
контрола квалитета алкохолих пића обухватају:

1) одређивање садржаја алкохола;

2) одређивање садржаја екстракта;

3) одређивање укупне титрационе киселости;

4) одређивање садржаја естара;

5) одређивање садржаја метил-алкохола;

6) одређивање садржаја виших алкохола;

7) одређивање садржаја алдехида – волуметријска метода;

8) одређивање садржаја фурфурола;

9) одређивање садржаја шећера;

10) испитивање фракције дестилата по Micko-y;

11) испитивање издашности по Wustenfeld-y;

12) одређивање садржаја бензалдехида;

13) одређивање укупне цијановодоничне киселине (NCN).



Члан 17.

Овај правилник ступа на снагу по истеку три месеца од
дана објављивања у „Службеном листу СФРЈ”.





Бр.
07-3185/2

17. јула
1986.
године 

Београд 

Директор

савезног
завода за 

стандардизацију,

Вукашин
Драгојевић,
с.р.







МЕТОДЕ ХЕМИЈСКИХ И
ФИЗИЧКИХ АНАЛИЗА АЛКОХОЛНИХ ПИЋА



1. Одређивање
садржаја алкохола



Садржај алкохола одређује се пикнометром и
алкохолометром.



А) Одређивање
алкохола пикнометром на температури 20°С



Принцип

Одређивање алкохола пикнометром заснива се на
одерђивању релативне густине дестилата, без екстракта, температуре 20° С у
односу на дестиловану воду температуре 20° С. На основу тако добијене релативне
густине прочита се садржај алкохола из табеле по Osborn-y (табела 2)



Апаратура и прибор

Поред уобичајене лабораторијске опреме, користе се и:

1) аналитичка вага, са тачношћу од ± 0,1 mg;

2) водено купатило, са термостатом са температуром од
20° С и тачношћу ± 0,05°С (за одређивање густине);

3) апарат за дестилацију, који се састоји од
дестилационе боце од 250 или 500 ml, продужног наставка, хладионика и левка
који достиже до краја посуде;

4) одмерна тиквица од 100 или 200 ml, баждарена на
температури од 20°С; пикнометар са шлифованим затварачем.



Дестилација узорка

1. Код алкохолних пића која садрже мање од 40 vol%
алкохола одмери се тачно 100 ml узорка у одмерну тиквицу при температури од 20°
С и квантитавно пренесе у балон за дестилациу. Одмерна тиквица се испере три
пута са 10 до 15 ml воде и садржај пребаци у балон за дестилацију. Затим се
дода неколико стаклених куглица које спречавају стварање пене и уређај за
дестилацију повеже. У исту одмерну тиквицу од 100 ml која се користи за
прихватање дестилата дода се 5 ml воде и намести тако да крај хладњака готово
додирује воду. Кад је предестилисано око 20 ml, тиквица се постави тако да
завршетак хладњака дође мало испод ознаке како би алкохол (дестилат) слободно
капао у одмерну тиквицу. Кад је предестилисано око 80 до 85 ml дестилата,
дестилација се прекида.

Одмерна тиквица са алкохолом допуни се водом скоро до
ознаке, добро промеша и пренесе на водено купатило темперирано на тачно 20° С.
У току темперирања од 30 минута тиквица се допуни до ознаке, повремено промеша
и густина дестилата одређује онако како је описано у делу Одређивање густине
20/20°С пикнометром. Количина алкохола у vol % очита се са табеле 2, која је
одштампана уз овај правилник и чини његов састаvни део.

2. Код алкохолних пића која садрже више од 40 vol %
алкохола, у баждарену одмерену тиквицу или пикнометар од 50 ml, одмери се тачно
узорак алкохолног пића при температури од 20°С, и пренесе у балон за
дестилацију од 250 ml. Одмерна тиквица или пикнометар се при овом преношењу
испирају водом тако да на крају у балону за дестилацију буде око 120 ml
течности. Дестилат се прихвата у одмерну тиквицу или пикнометар од 100 ml.
Након одређивања релативне густине на температури од 200 С, садржај алкохола се
прочита из табеле по Osborn-y, али се добијена вредност множи фактором који се
добија из односа тачно утврђене и одмерене масе дестиловане воде на темпратури
од 20°С у једном и другом пикнометру. Тај фактор, односно коефицијент биће око
2.

Напомена: Алкохолни дестилат користи се за одређивање
метил-алкохола, алдехида, фурфурола, виших алкохола и естара, а остатак за
одређивање екстракта.



Одређивање



а) Маса празног
пикнометра

Пикнометар се напуни врућом хром-сумпором киселином и
остави да преноћи. После пражњења испира се дестилованом водом, а потом три
часа суши на температури од 105 до 108°С. Пикнометар се 30 минута хлади у
ексикатору, а потом измери са тачношћу на четвртој децимали. Маса празног
пикнометра означава се са „А” и изражава у грамима.



б) Одређивање водене
вредности пикнометра

Пикнометар се напуни свеже прокуваном дестилованом
водом преко ознаке, затвори и пренесе у водено купатило на температуру од 20°С
да стоји 30 минута. Помоћу капиларе водена вредност доведе се до ознаке:

Напомена: За време подешавања пикнометар треба да
остане у воденом купатилу. Слободан део пикнометра очисти се штапићем од
филтрир-папира.

Пикнометар се остави пола часа у затвореном простору
аналитичке ваге, затим измери на аналитичкој ваги, са тачношћу на четвртој
децимали. Маса пикнометра са водом означава се са „В”.

Напомена: Празан пикнометар и пикнометар са водом мери
се три пута, а за обрачун се узима средња вредност.



Одређивање алкохола

Пикнометар се исплакне три до четири пута раствором
припремљеног узорка, напуни преко ознаке и пренесе у водено купатило на
температури од 20°С да стоји 30 минута. Помоћу капиларе изравна се ниво
раствора до ознаке, а затим се пикнометар измери и утврди се вредност са
тачношћу на четвртој децимали. Добијена вредност се означава са „С”.



Израчунавање

а) Маса пикнометра са водом израчунава се по следећој
формули:

g = B – A

где је:

B – маса пикнометра са водом

А – маса празног пикнометра

б) Густина алкохола (20/20°С) израчунава се по следећој
формули:


 
  
  Густина =
  
  
  C–A
  
 
 
  
  B–A
  
 


где је:

С – маса пикнометра са алкохолом

В – маса пикнометра са водом

Изражавање резултата

Код алкохолних пића која садрже мање од 45 vol %
алкохола вредност се изражава у vol % са две децимале. Тачност резултата износи
0,05 vol%.



Б) Одређивање
алкохола алкохолометром



Принцип примене

Принцип се заснива на одређивању алкохола
алкохолометром са поделом од 0,1 vol % на температури од 20°С, проверене
исправности. Код безбојних пића која немају екстракт алкохол се одређује
директно алкохолометром.



Апаратура и прибор

Поред уобичајене лабораторијске опреме, користе се и:

1) балон за дестилацију од 500 ml;

2) одмерна тиквица од 250 ml;

3) продужни левак;

4) алкохолометар са поделом од 0,1 vol %.



Одређивање

Код безбојних пића која немају екстракт алкохол се
одређује директно алкохолометром. Код пића која немају само алкохолно-водене
мешавине већ и екстракт (све неиспарљиве компоненте) мора се извршити
дестилација и јачина одредити у чистом дестилату. Приликом дестилације мора се
водити рачуна о томе да може доћи до губитка алкохола.

Узме се 250 ml узорка термостатираног на 20°С за време
од 30 минута и квантитативно пренесе у балон за дестилацију, уз испирање три
пута са по 15 ml дестилисане воде.

Дестилација треба да се заврши за 80 до 90 минута, а
дестилат да се слива низ продужни левак. Дестилише се све док не остане 10 до
12 cm3 простора до ознаке одмерне тиквице. Дестилација се прекида,
тиквица се допуни дестилисаном водом до ознаке и после термостатирања у воденом
купатилу на 20°С за време од 30 минута одређује се процент алкохола алкохолометром.
На алкохометру се очита проценат алкохола, а из одговарајућих табела се прочита
вредност стварног садржаја алкохола, у процентима.



2. Одређивање
садржаја екстракта



Принцип и примена

Принцип се заснива на поступку директног упаравања
алкохолног пића на воденом купатило и допунском сушењу у сушници на 105°С до
константне масе.

Овај принцип се примењује за одређивање екстракта у
алкохолним пићима са мањим садржајем екстракта.

Код алкохолних пића са већим садржајем екстракта
одређивање екстракта врши се из густине остатка после дестилације.

Апаратура и прибор

Поред уобичајене лабораторијске опреме, користе се и:

1) платинска или порцуланска посуда са равним дном;

2) пипета до 25ml;

3) водено купатило;

4) лабораторијска сушница;

5) ексикатор са средством за сушење;

6) аналитичка вага;

7) термостат.

У платинску или порцуланску посуду измерену на
аналитичкој ваги сипа се 10 до 15 ml термостатираног алкохолног пића и стави на
водено купатило да лагано испарава. Кад потпуно испари, остави се 2 часа у сушницу
на 105°С. Након завршеног сушења узорак се пренесе у ексикатор, охлади се и
измери.



Израчунавање

Количина екстракта изражава се у g/l пића и израчучнава
се по следећој формули:


 
  
  Екстракт, g/l = (m1–m2) · 
  
  
  1000
  
 
 
  
  ml
  узорка
  
 


где је:

m1 – маса посуде са екстрактом, у грамима;

m2 – маса празне посуде, у грамима.

Резултати се дају са једном децималом.



3. Одређивање укупне
титрационе киселости



Принцип и примена

Овај прицип се заснива на титрацији алкохолних пића са
0,1 mol/l раствором натријум-хидроксида уз фенолфталеин као индикатор.

Принцип се примењује за одређивање укупних киселина код
свих врста алкохолних пића.

Апаратура и прибор

Поред уобичајене лабораторијске опреме, користе се и:

1) пипета од 25,50 или 100 ml;

2) ерленмајер-тиквица од 250 ml;

3) бирета;

4) апарат са повратним хладњаком.



Реагенси

– натријум-хидроксид, раствор, с(NaOH) = 0,1 mol/l;

– 1% раствор фенолфталеина у етанолу.



Одређивање

Узме се 50 или 10 ml узорка, пренесе у
ерленмајер-тиквицу од 250 ml, дода 15–20 ml дестиловане воде и кува 10 минута у
апарату са повратним хладњаком ради одстрањивања угљене киселине. Потом се
ерленмајер-тиквица са узорком затвори одговарајућим запушачем и охлади под
млазом воде. Затим се раствору додају две капи раствора фенолфталеина и тритира
са 0,1 mol/l раствора натријум-хидроксида до појаве ружичасте боје која мора
бити стабилан 15 секунди.

Напомена: Код узорка са ниским количинама киселина
титрирање се мора вршити са 0,02 mol/l раствором натријум-хидроксида.



Израчунавање

Укупна количина титрирљивих киселина изражава се у
милиграмима сирћетне киселине на литар пића, по следећој формули:


 
  
  Укупна количина
  титрирљивих киселина = 6 · a · f · 
  
  
  1000
  
 
 
  
  ml узорка
  
 





 
  
  а ако се користи
  0,02 mol/l = 1,2 · a · f ·
  
  
  1000
  
 
 
  
  ml узорка
  
 


где је:

а – утрошен број ml, 0,1 mol/l раствора
натријум-хидроксида

f – фактор 0,1 mol/l раствора натријум-хидроксида



Поновљивост

Разлика између резултата два одређивања извршених
паралелно или убрзо једно за другим не сме прелазити ± 5 mg/l.



4. Одређивање
садржаја естара



Принцип и примена

Принцип се заснива на неутрализацији киселина и
сапонификацији естара у базној средини. Регистрација се врши хлороводоничном
киселином уз фенолфталеин као индикатор.

Метода се примењује за одређивање естара код свих
алкохолних пића којима се јачина своди на 30 vol%.



Апатура и прибор

Поред уобичајене лабораторијске опреме, користе се и:

1) водено купатило;

2) пипета од 50 ml;

3) пипета од 25 ml;

4) лабораторијска чаша;

5) апарат за дестилацију са припадајућим деловима.



Реагенси

– натријум-хидроксид, раствор, c(NaOH) = 0,1 mol/l

– 1% раствор фенолфталеина у етанолу

– хлороводонична киселина, раствор, с(HCl) = 0,1 mol/l.



Одређивање

Алкохонла пића која се анализирају морају се најпре
неутралисати, у присуству фенолфталеина 0,1 mol раствором натријум-хидроксида,
па затим дестилисати, а естри се одређују из добијеног дестилата.

Зависно од количине естра у пићу, прилагоди се потребна
количина базе. Уобичајено је да потребна количина 0,1 mol/l раствора базе (N2OH) буде:

1) за рум, дестилат око 8 до 10 ml;

2) за дестилате из коштичавог воћа око 15 ml;

3) за шљивовицу, виљамовку око 20 од 30 ml.

Количина припремљеног раствора натријум-хидроксида мора
бити тако одмерена да се за ретитрацију употреби најмање 3 ml, а највише 10 ml
0,1 mol/l раствора киселине.

Одмери се тачно 50 ml неутралисаног дестилата, уз
употребу фенолфталеина, а затим се у ерленмајер-тиквицу додаје вишак количине
раствора 0,1 mol/l натријум-хидроксида.

После додавања стаклених куглица, раствор се остави да
умерено кључа 30 минута на воденом купатилу, уз коришћење повратног хладионика.
Након брзог хлађења титрира се са 0,1 mol раствора хлороводоничне киселине.

Напомена: У случају мањих количина естара мора се
употребити 0,02 mol/l киселина и база.



Израчунавање

Количина естара изражава се у mg/l апсолутног алкохола
као етил-ацетат.

Колична естара израчунава се према утрошку
натријум-хидроксида за сапонификацију, односно неутрализацију.



а) Израчунавање
коефицијента

1 ml 0,1 mol/l раствора натријум-хидроксида одговара
8,8 mg етил-ацетата.



б) Израчунавање
количине естара


 
  
  естара, mg/l а.а. = 
  
  
  8,8·20·(a·f1 – b·f2) 
  
  
  ·100
  
 
 
  
  А
  
 


где је:

а– утрошен број ml 0,1 mol/l раствора
натријум-хидроксида

b – утрошен број ml 0,1 mol/l раствора хлороводоничне
киселине за ретитрацију

f1 – фактор 0,1 mol/l раствора натријум-хидроксида

f2 – фактор 0,1 mol/l раствора хлороводоничне киселине

А – количина алкохола у узорку, у vol %.



Поновљивост

Разлика између резултата два одређивања извршених
паралелно или убрзо једно за другим не сме прелазити ± 3% стварне вредности.

Напомена: Обавезно је да се на исти начин третира и
контролише узорак који се састоји од 50 ml 30% апсолутно етанола, а при
обрачунавању количине естара мора се извршити одговарајућа корекција, која може
да буде и врло значајна, нарочито када 0,1 mol раствора натријум-хидроксида
није тачно припремљен или ако није добро заштићен од утицаја угљене киселине.



5. Одређивање
садржаја метил-алкохола



Принцип и примена

Принцип се заснива на оксидацији метил-алкохола у
киселој средини до формалдехида. За одређивање формалдехида користе се
колориметријске методе, јер формалдехид са одговарајућим реактивима даје
обојени комплекс чији интензитет зависи од количине метил-алкохола.

Метода одређивања метил-алкохола примењује се код свих
алкохолних пића.

Апаратура и прибор

Поред уобичајене лабораторијске опреме, користе се у:

1) епрувете са шлифованим затварачем од 50 ml;

2) водено купатило, са регулисаном температуром од 70°С
± 1°С;

3) спектрофотометар;

4) аналитичка вага;

5) одмерна тиквица од 100 ml;

6) градуисане пипете;

7) апарат за дестилациу са повратним хладњаком, балоном
за дестилацију од 100 ml и са припадајућим деловима.



Реагенси

– раствор натријум-сулфита (Na2SO3), засићен;

– сумпорна киселина, концентрована (H2SO4 = r20 = 1,84
g/ml);

– раствор сумпорне киселине 1 + 3 (један део сумпорне
киселине у три дела воде);

– 1% раствор калијум-перманганата (KMnO4);

– 2% раствор хромотропне киселине у води (2,7 C10H8O8S2
· 2H2O), релативна молекулска маса 356,34 g.

Раствор се чува на хладном;

– 2,5% раствор пречишћеног етанола;

– етанол, 100%.

Напомене:

а) Чиста хромотропна киселина, припремљена за употребу,
мора да даје незнатно обојење. Ако киселина није чиста, пречишћава се на
следећи начин: раствори се 10 g хромотропне киселине у 25 ml дестиловане воде
(ако се ради са натријумовом сољу хромотропне киселине додаје се 2 ml сумпорне
киселине), затим се додаје 50 ml метанола, загрева до кључања, филтрира и дода
10 ml изо-пропил-алкохола ради таложења киселине која кристалише, а потом се
суши на хладном.

б) Проба реакције: једна кап FeCl3 у 10 ml
хромотропне киселине (0,1 g у 1000 ml H2O) даје зелено обојење.

в) Тест осетљивости: 0,5 ml формалдехида разреди се са
1000 ml воде – раствор формалдехида.

У 5 ml раствора 0,05% хромотропне киселине (0,05%
раствор хромотропне киселине у 75% H2SO4) додаје се 0,1 ml раствора
формалдехида и загрева 20 минута на температури од 70°С. Треба да се појави
љубичасто обојење.

г) Пречишћавање метил-алкохола врши се тако што
метил-алкохол кључа са баритом неколико часова. Затим се изврши ректификација и
следећа фракција (срце) користи се за припрему стандардног раствора
метил-алкохола.

д) Ако етил-алкохол који се користи за разређење са
хромотропном киселином даје обојење, значи да садржи трагове метил-алкохола. У
том случају се врши пречишћавање, дестилацијом етил-алкохола са анхидрованим
баритом или живим кречом. Добијени дестилат се ставља на лагану ректификацију;
3/5 првог дестилата се одбаци и прихвати 2/5 дестилата од кога се праве
разблажења за одређивање метил-алкохола.



Поступак одређивања



Припрема контролног
узорка

У епрувету са шлифованим затварачем, од 50 ml, одмери
се 2,5 ml 2,5% етанола.



Припрема узорка пића

Алкохолна пића код којих се одређује метил-алкохол
треба предестиловати водећи рачуна да се избегне губитак алкохола. Одређени
број узорка код којих је одређен процент алкохола своди се на 2,5 vol%
етил-алкохола.



Припрема основног и
стандардног раствора

Основни раствор припрема се тако што се у одмерну
тиквицу од 100 ml дода 1 ml 100% метанола и допуни са 2,5% раствором етанола до
ознаке, уз добро мешање и темперирање на 20°С.

Од основног раствора припремају се стандардни раствори
тако што се у одмерне талоне од 100 ml додаје основни раствор у следећим
количинама: 0,25 ml; 1,0 ml; 1,75 ml, 2,5 ml, 3,5 ml и 4,0 ml и допуни са 2,5%
етил-алкохолом на следећи начин:


 
  
  I
  
  
  1‰
  
  
  – 0,25 ml 
  
  
  основног раствора
  
  
  ±99,75 ml
  
  
  2,5% етил-алкохола
  
 
 
  
  II
  
  
  4‰
  
  
  – 1,0 ml
  
  
  ”
  
  
  ±99,0 ml
  
  
  2,5% етил-алкохола
  
 
 
  
  III
  
  
  7‰
  
  
  – 1,75 ml
  
  
  ”
  
  
  ±98,25 ml
  
  
  2,5% етил-алкохола
  
 
 
  
  VI
  
  
  10‰
  
  
  – 2,5 ml
  
  
  ”
  
  
  ±97,5 ml
  
  
  2,5% етил-алкохола
  
 
 
  
  V
  
  
  13‰
  
  
  – 3,5 ml
  
  
  ”
  
  
  ±96,75 ml
  
  
  2,5% етил-алкохола
  
 
 
  
  VI
  
  
  16‰
  
  
  – 4,0 ml
  
  
  ”
  
  
  ±96,0 ml
  
  
  2,5% етил-алкохола
  
 




Начин одређивања

Уз припремљене епрувете са шлифованим затварачем од око
50 ml, обележене са: К, I, II, III, IV, V и VI (за стандардне растворе),
припремају се и епрувете за узорке пића обележене арапским бројевима од 1 па
надаље, зависно од броја узорака.

У епрувете се уносе раствори на следећи начин:

К – 2,5 ml 2,5% – етил-алкохола (контрола)

I – 2,5 ml 1,50‰ – (промил) стандардног раствора
метил-алкохола у 2,5% етанолу

II – 2,5 ml 4‰ – (промил) стандардног раствора
метил-алкохола у 2,5% етанолу

III – 2,5 ml 7‰ – (промил) стандардног раствора
метил-алкохола у 2,5% етанолу

IV – 2,5 ml 10‰ – (промил) стандардног раствора
метил-алкохола у 2,5% етанолу

V – 2,5 ml 13‰ – (промил) стандардног раствора
метил-алкохола у 2,5% етанолу

VI – 2,5 ml 16% – (промил) стандардног раствора
метил-алкохола у 2,5% етанолу

1 – 2,5 ml узорка алкохолног пића сведеног на 2,5 vol %
етанола водом

2, 3, 4, итд. узорка алкохолног пића сведеног на 2,5
vol % етанола водом.

У сваку епрувету додају се следећи реагенси:

1 ml сумпорне киселине (1+3)

1 ml 1% воденог раствора калијум-перманганата промеша
се и остави да стоји тачно 10 минута, ради оксидације метил-алкохола до
формалдехида, а затим се додаје по 1–3 капи засићеног воденог раствора
натријум-сулфита док се раствор не обезбоји, односно док се не уклони вишак
калијум-перманганата. Садржај у епрувети се ромеша, па се дода: 0,5 ml 2%
хромотропне киселине (натријумове соли) поново се промеша и на крају дода 5 ml
концентроване сумпорне киселине, после чега се меша у круг (без извртања)
неколико пута, при чему се води рачуна да се садржај у свакој епрувети меша на
исти начин.

Након тога епрувета се ставља у већ припремљено кључало
водено купатило, укључи штоперица и настави са додавањем хромотропне и сумпорне
киселине у сваку од следећих епрувета. При том се мора водити рачуна да свака
епрувета са садржајем остане у кључалом воденом купатилу тачно 20 минута. Пошто
прође 20 минута, епрувете се ваде из воденог купатила, скидају шлифовани
затварачи и стављау у суд са хладном водом. Након хлађења до собне температуре
очитава се оптичка густина (А%) обојеног комплекса на 570 nm у стакленој кивети
пречника 10 mm.



Припрема дијаграма

На апсциси се означе концентрације раствора, а на
ординати вредности екстинкције. Конструише се стандардни дијаграм из ког се
очитава садржај метил-алкохола, који се изражава у vol % апсолутног алкохола.



Очитавање

I Контролни узорак Е=0,00

II Стандардни раствори

1. Е = 0,16 – 1‰

2. Е = 0,58 – 4‰

3. Е = 1,00 – 7‰

4. Е = 1,44 – 10‰

5. Е = 1,83 – 13‰

6. Е = 2 – 16‰



6. Одређивање
садржаја виших алкохола



Принцип и примена

Принцип се заснива на ослобађању алкохолних пића
(дестилацијом) од алдехида и киселина и одређивању виших алкохола
колориметријском методом уз парадиметил-аминобензалдехид као реактив.

Апаратура и прибор

Поред уобичајене лабораторијске опреме, користе се и:

1) балон за дестилацију, са припадајућим деловима;

2) одмерна пипета од 1 ml и градуисана од 5 ml;

3) одмерна пипета од 20 ml;

4) водено купатило;

5) епрувете од ватросталног стакла са шлифованим
затварачем;

6) спектрофотометар;

7) одмерна тиквица од 50 ml и 100 ml;

8) аналитичка вага.



Реагенси

– концентрована сумпорна киселина, H2SO4 (r20 = 1,84
g/ml)

– изо-амил-алкохол р.а.

– изо-бутил-алкохол р.а.

– етил-алкохол 100%

– парадиметил-аминобензалдехид р.а.



Поступак одређивања

Узорак алкохолног пића треба обавезно претходно
дестилисати, па из добијеног дестилата узети пробу за анализу.



Припрема матичног
раствора и стандарда

Промеша се 4 ml изо-амил-алкохола и 1 ml
изо-бутил-алкохола, одмери на аналитичкој ваги тачно 1 g те мешавине и
квантитативно пренесе у одмерну тиквицу од 100 ml. Тиквица се допуни до ознаке
5% раствором етанола у води. Температура раствора се доведе на 20°С и даље
одржава. Стандарди се примењују исто као приликом одређивања метанола, а
разлика је у томе што се овде матични раствор допуни 5% етанолом до ознаке.

За припрему стандарда од 50, 100, 150, 200, 250 mg по једном
милилитру узима се од 1% матичног раствора за више алкохоле:

0,5 ml и допуни до 100 ml са 5% етанолом 50 mg/1 ml

1,0 ml и допуни до 100 ml са 5% етанолом 100 mg/1 ml

1,5 ml и допуни до 100 ml са 5% етанолом 150 mg/1 ml

2,0 ml и допуни до 100 ml са 5% етанолом 200 mg/1 ml

2,5 ml и допуни до 100 ml са 5% етанолом 250 mg/1 ml



Припрема узорака и
стандарда за анализу

Припрема се онолико стаклених епрувета колико је
стандардних раствора и узорка пића за испитивање. У сваку епрувету са
шлифованим затварачем улије се редом по 5 ml стандардног раствора и узорка
сведеног на 5% етанол. Затим се дода по 1 ml 0,5%
натријум-хидроксил-аминхидрохлорида (3,5 g/100 ml воде). Епрувете се добро
затворе, промешају и оставе да стоје 15 минута.



Начин одређивања

Пипетом се узме 1 ml дестилата, пренесе у епрувету,
дода 20 ml концентроване сумпорне киселине у којој је растворено 500 mg/l
парадиметил-амино-бензалдехида. Овај реактив треба да буде припремљен за сваку
серију одређивања. Епрувете се мућкају зароњене у ледену воду за све време
додавања реактива. Затим се епрувете 20 минута загревају у кључалом воденом
купатилу. Након неколико минута загревања епрувете се промућкају да се бојени
продукти не концентришу само на површини. Након 20 минута, епрувете са узорцима
се брзо расхладе у леденој води док се не постигне собна температура, а затим
се мери интензитет обојења помоћу спектрофотометра на таласној дужини од 530 mm
или од 536 nm.

Садржај виших алкохола изражава се у mg/l апсолутног алкохола
и добија на следећи начин:


 
  
  садржај виших алкохола, mg/l а.а. =
  
  
  А·20·1000
  
 
 
  
  1000
  
 


где је:

А = количина виших алкохола очитана на кривој

20 – разблажење (100:5).



7. Одређивање
садржаја алдехида



Волуметријска метода



Принцип и примена

Принцип одређивања укупних алдехида заснива се на
хидролизи ацетила у разблаженом слабо киселом раствору, потпунм везивању
алдехида у неутралној средини на сумпорасту киселину у сувишку, па затим
оксидовању сувишне, невезане, сумпорасте киселине раствором јода у киселој
средини и на крају се титрацијом одреди ослобођена сумпораста киселина (код
pH-9) која је била везана за алдехиде.



Апаратура и прибор

За примену ове методе користи се уобичајена
лабораторијска опрема.



Реагенси



Раствор А


 
  
  – калијм-дисулфит (калијум-метабисулфид) . . . . . .
  . . . . . . . . . . . . . .15 g
  
 
 
  
  – чиста хлороводонична киселина (r = 1,18) .
  . . . . . . . . . . . . . . . . .70cm3
  
 
 
  
  – вода до . . . . . . . . . . . . . . . . . . . . . .
  . . . . . . . . . . . . . . . . . . . . . . 1000 cm3
  
 


За оксидацију 10 cm3 овог раствора мора се
употребити мање од 24 cm3 раствора јода концентрације


 
  
  с (
  
  
  1
  
  
  Ј2)
  = 0,1 mol/l. 
  
 
 
  
  2
  
 


Раствор В


 
  
  Комплексон III . . . . . . . . . . . . . . . . . . .
  . . . . . . . . . . . . . . . . . . . . . . . . . .5 g/l
  
 


Раствор С


 
  
  – монокалијум-фосфат . . . . . . . . . . . . . . . .
  . . . . . . . . . . . . . . . . . . . .71,7 g
  
 
 
  
  – натријум-хидроксид . . . . . . . . . . . . . . . .
  . . . . . . . . . . . . . . . . . . . . . . 42 g
  
 
 
  
  – вода . . . . . . . . . . . . . . . . . . . . . . .
  . . . . . . . . . . . . . . . . . . . . . .до1000 cm3
  
 


Дотерати рН-вредност једнаких запремина раствора А и
раствора С да износи 6,8: брометил-плаво мора прећи у зелену или зеленоплаву
боју при додатку мале количине киселине или натријум-хидроксида који се додају
растовру А.



Раствор D


 
  
  – хлороводонична киселина (r=1,8) . .
  . . . . . . . . . . . . . . . . . . . . . .250 cm3
  
 
 
  
  – вода . . . . . . . . . . . . . . . . . . . . . . .
  . . . . . . . . . . . . . . . . . . . . . до 1000 cm3
  
 


Раствор Е


 
  
  – борна киселина . . . . . . . . . . . . . . . . . .
  . . . . . . . . . . . . . . . . . . . . . . .100 g
  
 
 
  
  – натријум-хидроксид . . . . . . . . . . . . . . . .
  . . . . . . . . . . . . . . . . . . . . . 170 g
  
 
 
  
  – вода . . . . . . . . . . . . . . . . . . . . . . .
  . . . . . . . . . . . . . . . . . . . . до 1000 cm3
  
 


Неутралном раствору једнаких делова раствора А и С који
су измешани, додаје се иста запремина раствора D и Е. рН-вредност мора бити
између 8,9 и 9 (кад се дода фенолфталеин, раствор је бледоружичасте боје). Ако
је прелаз боје фенолфталеина сувише оштар, раствору D додаје се мала количина
хлороводоничне киселине, а ако је незнатно обојен, раствору Е додаје се мала
колична натријум-хидроксида.

Раствор скроба: 5 g скроба/l стабилизује се са малом
количином живиног јодида. Раствор се може чувати шест месеци. Може се исто тако
користити натријум-хлорид (200 g/l) ради стабилизовања раствора скроба.


 
  
  – стандардни
  раствор јода с (
  
  
  1
  
  
  Ј2) = mol/l.*
  
 
 
  
  2
  
 


Одређивање



А) Укупни алдехиди

У одмерну боцу од 500 cm3, са шлифованим
затварачем, стави се 300 cm3 кључале воде, 10 cm3
раствора А, 10 cm3 раствора В и 50 cm3 50% дестилата,
промеша се и остави да стоји 15 минута. Дода се 10 cm3 растора С,
промеша се и остави да стоји 15 минута. Затим се дода 10 cm3
раствора D и 3–4 cm3 раствора скроба, па се опрезно из бирете додаје
0,1 mol раствора јода до појаве плавољубичасте боје. После појаве ове боје дода
се 10 cm3 раствора Е, при чему плавољубичаста боја нестаје.
Ослобођена сумпораста киселина, која је била везана за алдехиде, титрира се 0,1
мол раствором јода, до појаве плавољубичасте боје. Утрошак јода се обележи са
N.

* Раније 0,1 N

1 mol 0.1 М = 2,2 mg ацеталдехида. Садржај ацеталдехида
у једном литру дестилата = 2,2·40·N.



Б) Слободни алдехиди

Пошто се ацетили за време дестилације код рН испод 9
само делимично разграђују, мора се вршити специјална дестилација из алкалне
средине. То важи само за одређивање слободних алдехида, а састоји се у
следећем: у балон од 200 cm3 стави се 50 cm3 узорка
алкохолног пића и 5 cm3 0,1 мол раствора натријум-хидроксида и
дестилише тако што се 40 до 50 cm3 дестилата стави у балон од 250 cm3,
у коме се већ налази 100 cm3 прокуване дестилисане воде, 10 cm3
раствора А, 10 cm3 раствора В и 10 cm3 раствора С. Све се
промеша и остави да стоји 15 минута, а онда се алдехиди одређују на исти начни
како је описано код укупних алдехида.

Колиична слободних алдехида изражена у mg етанала
(ацеталдехида)на литар алкохолног пића израчунава се по следећој формули:

Етанал = 44·n 

Ако се жели да садржај етанала буде изражен на литар
апсолутног алкохола, узима се следећа формула:


 
  
  Етанал = 44 · n ·
  
  
  100
  
  
 
 
  
  А
  
 


где је А = vol % алкохола у узетој проби (узорку)

n = број ml утрошеног раствора јода.



8. Одређивање
садржаја фурфурола



Принцип и примена

Овај принцип заснива се на мерењу интензитета обојеног
комплекса на 518 nm који ствара фурфурол са анилином у присуству сирћетне
киселине.

Апаратура и прибор

Поред уобичајене лабораторијске опреме, користе се и:

1) градуисана пипета од 1 ml;

2) епрувете;

3) спектрофотометар.



Реагенси

– динатријум-хидроген-фосфат – Na2HPO4 · 2H2O

– 40% етил-алкохол

– сирћетна киселина (CH3COOH)

– анилин, свеже предестилован

– натријум-хлорид – NaCl

– оксална киселина – C2H2O4 · 2H2O

– мешани реактив (састоји се из раствора А и ратвора
В).

Раствор А и раствор В припремају се посебно, па се
помешају и филтрирају кроз груби филтрир-папир. Раствор припремљен на тај начин
је врло стабилан.

Припремање раствора А: У чист суд одмери се 50 ml свеже
дестилисаног анилина и дода се 500 ml коцентроване сирћетне ледене киселине.

Припремање раствора B: У чист суд одмери се 100 ml 5%
воденог раствора натријум-хидроген-фосфата, затим 50 ml воденог раствора 5%
оксалне киселине и на крају 300 ml 7,5% воденог раствора натријум-хлорида.

Мешани реактив се чува у мрачној просторији у боци
тамне боје.



Одређивање

Припрема стандардних раствора фурфурола

Раствори се 1 g свеже дестилованог фурфурола у 1000 ml
дестиловане воде. Од припремљеног раствора узме се 10 ml и поново допуни
дестилованом водом до 100 ml. Од овако разблаженог раствора узима се редом по
0,5, 1,0, 3,0, 5,0, 7,0 и 9,0 ml и допуни водом у одмереним балониам од 100 ml.
Ови раствори одговарају количини од 0,5, 1, 3, 5, 7 и 9 mg/l фурфурола.

Као слепа проба служи дестилована вода.



Начин одређивања

За анализу се узима 1,0 ml слепе пробе, стандардног
раствора или узорка који је претходно предестилидан и томе дода по 10,0 ml
мешаног реактива. Епрувета се затвори, добро промућка и остави да стоји 45 до
60 минута. Након тога врши се очитавање на спектрофотометру на таласној дужини
од 518 nm.



Израчунавање

Из очитавања баждарене криве добије се садржај
фурфурола у mg/l узорка пића.

Садржај фурфурола изражава се у mg/l а.а. и добија се
по следећој формули:


 
  
  Садржај фурфурола у mg/l а.а. = Е·16,67·
  
  
  100 
  
  
  где је:
  
 
 
  
  А
  
 


Е = оптичка густина обојеног раствора или (А%) на 518
nm

А = vol% алкохола у испитиваном узорку

16,67 = фактор утврђен на основу мерења већег броја
стандардних раствора познате концентрације, а добија се са баждарене криве из
односа вредности са апсцисе и ординате. Фактор зависи од типа спектрофотометра.



9. Одређивање
садржаја шећера



Гравиметријска
метода



Принцип и примена

Принцип се заснива на својству да директно редукујући
шећери под одређеним условима врше редукцију Фелинговог раствора, а настали
бакар-олсидул се одређује гравиметријски.

Апаратура и прибор

Поред уобичајене лабораторијске опреме, користе се и:

1) чаша од 250 ml;

2) ерленмајер-тиквица од 300 ml;

3)одмерна тиквица од 100, 200 и 1000 ml;

4) пипета од 5, 10 и 25 ml;

5) градуисане пипете од 2 ml;

6) порцулански лончић за филтрирање или стаклени гуч;

7) аналитичка вага;

8) водено купатило.



Реагенси

– натријум-хидроксид, раствор с (NaOH) = 1 mol/l:
Carrez I:15 g K4Fe (CN)6·3H2O= раствори се у 100 ml дестиловане воде

– Carrez II: одмери се 30 g ZnSO4 и раствори у 100 ml
дестиловане воде

– Fehling I: одмери се 70,0 g CuSO4·5H2O (чист,
прекристалисан), раствори у води,допуни до 1000 ml, а затим профилтрира кроз
азбестни филтар

– Fehling II: одмери се 346 g
калијум-натријум-тартарата који кристалише са 4 молекула воде и 103,2
натријум-хидроксида, раствори у води и допуни до 1000 ml. После два дана
раствор се профилтрира кроз азбестни филтар

– хлороводонична киселина, концентрована, r20 = 1,19
g/ml.



Одређивање

Пипетом се узме тачно 25 ml испитиваног узорка и
квантитативно пренесе у одмерну тиквицу од 250 ml, допуни се до ознаке и добро
промућка. Затим се одмери 10 ml раствора и отпипетира се у одмерну тиквицу од
100 ml, дода се 0,5 cm3 концентроване хлороводоничне киселине за
инверзију и 5 ml воде.Инверзија се врши пола часа на воденом купатилу на
температури од 68 до 70°С. После тога проба се охлади и неутралише са 1 mol/l
раствором натријум-хироксида, кап по кап, до слабо алкалне реакције уз
лакмус-папир. Након неутрализације дода се, ради бистрења, 1 ml раствора Carrez
I и 1 ml раствора Carrez II, допуни се водом до ознаке и измућка. Таложење
траје 1 час, после чега се профилтрира и даље ради по следећем поступку: у
ерленмајер-тиквицу од 300 ml сипа се 25 ml филтрата, 25 ml дестиловане воде, 25
ml Fehling I и 25 ml Fehling II и стави да кључа. После кључања од тачно 2
минута скида се са ватре, у ерленмајер-тиквицу сипа се 100 ml хладне
дестиловане воде и филтрира кроз лончић G4. Лончић претходно мора бити опран,
осушен и измерен. Талог у лончићу се испере топлом водом, алкохолом и етром.
Суши се у термостату 10 минута на 105°С, стави у ексикатор да се охлади и након
30 минута мери.



Израчунавање

Садржај шећера у пићу изражава се у g/l и израчунаваће
помоћу следеће формуле:

укупни Cu2O = лончић са талогом – празан лончић

Из одговарајуће табеле очита се из колоне Cu2O укупни
инверту mg, у количини која је таложена, тј. у 0,25 g, односно 0,50 g пробе.

Укупни инверт g/l = очитани mg 4000 ако је узето 0,25
ml пробе, односно укупни инверт g/l = очитани mg 2000 ако је узето 0,50 ml
пробе.



10. Испитивање
фракција дестилата по Mickou



Принцип и примена

Принцип се заснива на фракционој дестилацији пића и
одређивању ароме у добијеним фракцијама.

Апаратура и прибор

Поред уобичајене лабораторијске опреме, користе се и:

– брушена апаратура састављена од балона за дестилацију
и двоструког цевног наставка, са нагнутим хладњаком;

– одмерни балони од 25 ml;

– чашице за пробу.



Одређивање


 
  
  Количина од 
  
  
  9600 ml 
  
  
  пића које се испитујe (а = садржај алкохола у
  
 
 
  
  а
  
 


vol%) измери се и уз примену брушених наставака
дестилише док се не добије 240 ml дестилата. Овом дестилацијом добије се шест
фракција, свака по 25 ml, које се испитују на мирис и укус. Брзину дестилације
треба подесити тако да се на сваких 15 минута добије 25 ml дестилата, који се хватају
у нумерисане одмерне балоне од 25 ml.

У првој фракцији дестилата поред алдехида појављују се
и лако испарљиве ароматичне материје претежно етил-ацетат. Типичне винске
ароматичне материје налазе се углавном у другој, трећој и четвртој, а понекад и
у петој фракцији. Шеста фракција, која се може пробати без разблажења, по
правилу је воденог укуса, а понекад, ако дестилат садржи веће количине
киселине, киселкастог укуса. Непријатан укус на нечисто верње, плеснивост,
загорелост или страну арому обично се среће до четврте фракције дестилата.

По 20 ml фракција од 1 до 6 (5 ml служи за испитивање
издашности) пренесе се у чашице за пробу и прве три фракције разблаже се дуплом
запремином воде, а фракције 4,5 и 6 – истом запремином чисте воде темпиране на
20°С. После два часа садржај у чашицама се добро измеша и испита на мирис и
укус.

Типичне винске ароме оцењују се према јачини и чистоћи.

Испитивање фракције по Mickou не може бити једина
основа за давање оцене о пићу.



11. Испитивање
издашности по Wunstenfeldu



Одређивање

Од фракције 2 до 5 узме се по 5 ml, сипа у један
одмерни балон од 100 ml и допуни водом која нема страни мирис и укус. После
мешања отпипетира се у осам чашица за пробу редом од 0,1, 0,2, 0,3, 0,5, 0,6,
0,7, 1,0 и 1,5 ml мешавине и допуни водом до 100 ml. Употребљеним количинама
дестилата одговарају, приближно, ова разблажења:

0,1 ml око 1 + 2000

0,2 ml око 1 + 1000

0,3 ml око 1 + 700

0,4 ml око 1 + 500

0,5 ml око 1 + 400

0,7 ml око 1 + 300

1,0 ml око 1 + 200

1,5 ml око 1 + 140

После мешања узорци се оставе два часа. Затим се изврши
оцењивање почев од највећег разблажења, да би се установило у којој чаши се
најпре појављују јасно изражене карактеристичне букетне материје. Граница
њихове појаве показује издашност производа.

Ако једно разблажење показује воденаст укус, а следеће
малу али већ јасну арому, може се сматрати да се та арома појављује између два
разблажења. Тада се и издашност оцењује као средња вредност.

Важност је да се испитивање на издашност може обавити
најраније један сат после испитивања дестилата на укус и мирис. При том треба
узети у обзир само карактеристичне букетне материје, а не друге материје које
дају страни укус. Издашност мања од 1:200 сматра се недовољном.



12. Одређивање
садржаја бензалдехида

За одређивање садржаја бензалдехида користе се следећи
апарати и прибор:

1) спектрофотометар – UV подручје спектра;

2) кварцне кивете пречника 10 mm;

3) градуисане пипете од 1 ml и 5 ml;

4) нормални судови од 100 ml.



Реагенси

– бензалдехид р.а. (двапут дестилован)

– апсолутни алкохол (етанол) и 10% водени раствор
етанола

Узорак алкохолног пића разблажи се дестилованом водом
на 10 vol% алкохола (ако је безбојан и без екстрактивних материја, може се
разблажити директно, а ако је обојен и са екстрактивним материјама, неопходна
је његова дестилација, с тим што се од 100 ml узорка прихвата 100 ml
одговарајуће дестилата).

Разблажени узорак на 10 vol% алкохола подвргава се
читању на 249 nm.



Припрема дијаграма

Матични раствор бензалдехида: измери се тачно 1 g
бензалдехида и у нормалном суду од 100 ml допуни 10% воденим раствором етанола
до ознаке (1 ml = 10 mg). Затим се узме 1 ml матичног раствора и 10% воденим
раствором етанола разблажи до 100 ml (1 ml = 0,1 mg, односно 100 микрограма).



Радни стандард
раствора бензалдехида

У шест нормалних судова од по 100 ml отпипетира се 1,
2, 4, 6, 8 и 10 ml разблаженог матичног раствора (концентрације 1 ml = 0,1 mg
или 100 микрограма) и 10% воденим раствором етанола долије до 100 ml.
Концентрација бензалдехида у радним стандардима износи: 1, 2, 4, 6, 8 и 10
микрограма/1 ml раствора, што одговара 1–10 mg/l 10% раствора етанола.

Након очитавања наведених концентрација у односу на
чисти 10% водени раствор етанола на таласној дужни 249 nm, нацрта се баждарни
дијаграм тако што се на апсцису нанесу концентрације бензалдехида, а на
ординату одговарајуће апсорпције (оптичке густине).

Обрачун:

Садржај бензалдехида у mg/l а.а. = S·10

где је:

S = очитан садржај бензалдехида са дијаграма

10 = прерачунавање на 100% етанол.



13. Одређивање
укупне цијановодоничне киселине (HCN)



Принцип

Принцип се заснива на образовању глутарног алдехида
узајамним деловањем хлор-цијана и пиридина, при чему се кондензација глутарног
алдехида врши са димедоном. Моларни коефицијент гашења светла образовног
обојеног коплекса износи 70.000.



Апаратура и прибор

Поред уобичајене лабораторијске опреме, користе се и:

1) нормални судови од 50 ml и 100 ml;

2) градуисане микропипете од 1 ml и 2 ml;

3) градуисане пипете од 5 ml и 10 ml;

4) спектрофотометар – видљиво подручје;

5) стаклене кивете пречника 10 mm.



Реагенси

– димедон (5,5-диметил 1,3-дикетоциклохексан) 3%
раствор у 30% пиридину

– хлорамин Т – 1% водени раствор

– фосфатни пуфер рН-7,6: припрема се растварањем у
дестилованој води 1,050 g Na2HPO4·2H2O = и 0,1043 g KH2PO4 у нормалном суду од
100 ml, промеша и користи при раду

– стандардни раствор цијанида – матични раствор: одмери
се на аналитичкој ваги тачно 0,2503 g KCN и раствори у 100 ml дестиловане воде.
Концентрација овог раствора: 1 ml = 1 mg.

Од матичног раствора одмери се пипетом (уз коришћење
пропипете обавезно због врло јаке токсичности KCN) 1 ml, улије у нормални суд
од 100 ml и допуни дестилованом водом. Концентрација радног стандарда 1 ml = 10
микрограма.



Поступак

Одмери се пипетом она запремина безбојне или
предестиловане ракије (првенствено ракије од коштичавог воћа) која садржи од 1
до 20 микрограма HCN, у балон од 50 ml дода се дестилована вода до 36 ml, а
затим редом следећи реактиви: 1 ml 1% раствора хлорамина Т промеша и остави да
реагује један минут, затим 10 ml фосфатног пуфера рН-7,6 и на крају 3 ml
реактива димедон-пиридин, промеша и остави да стоји најмање 40 минута.
Очитавање јарко љубичасте боје врши се између 40 и 55 минута после додавања
реактива на таласној дужини 580 – 585 нм у стакленој кивети пречника 10 mm. Садржај
HCN обрачунава се помоћу баждарног дијаграма.



Припрема дијаграма

У пет нормалних судова од по 50 ml додаје се редом од
радног стандарда: 01, 0,5, 1,0, 1,5 и 2,0 ml (што одговара 1, 5, 10, 15 и 20
микрограма HCN). Затим се додаје дестилована вода до 36 ml и реактиви у истој
количини и истим редом као код узорка ракије. Након 40 минута очитају се
апсорпције обојених стандардних раствора и нацрта дијаграм, који ће се
користити за обрачунавање укупне HCN у узорцима ракије и осталих алкохолних
пића. На апсциси се обележе концентрације HCN, у микрограмима, а на ординати
одговарајуће очитање апсорпције (оптичке густине обојеног раствора).

Обрачун


 
  
  HCN у mg/l =
  
  
  S·100
  
  
  , односно
  
  
  S
  
  
  ако се узме 10 ml
  
 
 
  
  1000
  
  
  10
  
 


узорка алкохолног пића. У ретким случајевима кад ракија
садржи изнад 2 mg/l ХЦН, за анализу се узима само 1,0 ml или још мање, што се
при обрачуну узима у обзир.

S = очитана вредност HCN са дијаграма, изражена у
микрограмима

1000 = прерачунавање на 1000 ml узорка (када се узме 10
ml пробе) дели се са 1000 да би се микрограми превели у милиграме на литар
узорка.

НАПОМЕНА ИЗДАВАЧА: 

Табела 2 објављена је у „Службеном листу СФРЈ”, број
70/87, на стр. 1655 до 1675.





