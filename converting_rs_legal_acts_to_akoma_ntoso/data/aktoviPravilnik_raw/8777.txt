



На основу члана 25. став 3. Уредбе о безбедности и реду на ваздухопловном 
пристаништу („Службени лист СФРЈ“, бр. 56/74), савезни секретар за унутрашње 
послове прописује




ПРАВИЛНИК

о обрасцу 
сталне и привремене пропуснице за кретање на ваздухопловном пристаништу

„Службени 
лист СФРЈ”, број 32 од 27 

јуна 
1975.



1.
Образац сталне пропуснице

Члан
1.

Стална пропусница за
лица која стално врше службене послове на маневарским површинама ваздухопловног
пристаништа издаје се на обрасцу бр. 1 који је одштампан уз овај правилник и
чини његов саставни део.

Члан
2.

На ваздухопловном
пристаништу отвореном за међународни саобраћај могу се кретати на маневарским
површинама и лица која имају сталну или привремену дозволу за кретање и
задржавање на граничном прелазу издату на основу чл. 24. и 26. Правилника о
контроли прелажења државне границе и о кретању, боравку, настањивању, лову и
риболову у граничном појасу („Службени лист СФРЈ”, бр. 35/73), под условом да
та лица стално врше службене послове на односном ваздухопловном пристаништу.

Члан
3.

Захтев за издавање
сталне пропуснице садржи: презиме и име лица којем се издаје пропусница, датум
и место рођења, занимање, регистарски број личне карте и назив органа који је
личну карту издао.

Захтев из става 1.
овог члана подноси организација удруженог рада, односно орган управе у коме је
запошљено лице које стално врши службене послове на маневарским површинама
ваздухопловног пристаништа.

Уз захтев за издавање
сталне пропуснице прилажу се две фотографије. Фотографије морају да буду
истоветне и величине 3х4 cm.

Члан
4.

Образац сталне
пропуснице попуњава се писаћом машином.

2.
Образац привремене пропуснице

Члан
5.

Привремена
пропусница лицу које на маневарским површинама ваздухопловног пристаништа треба
да изврши одређени службени задатак или одређене грађевинске или друге радове,
издаје се на обрасцу бр. 2, који је одштампан уз овај правилник и чини његов
саставни део.

Захтев за издавање
привремене пропуснице садржи: презиме и име лица којем се издаје пропусница,
датум и место рођења, регистарски број личне карте и назив органа који је личну
карту издао, разлог подношења захтева, тачно назначење времена за које треба да
важи привремена пропусница.

Захтев из става 2.
овог члана подноси организација удруженог рада, односно орган управе у коме је
запошљено лице које стално врши службене послове на ваздухопловном пристаништу,
односно организација удруженог рада која изводи грађевинске или друге радове на
маневарским површинама ваздухопловног пристаништа. У осталим случајевима захтев
подноси појединац који треба да изврши одређени службени посао на маневарским
површинама ваздухопловног пристаништа.

3.
Евиденција о издатим и замењеним пропусницама

Члан
6.

О издатим сталним и
привременим пропусницама води се евиденција.

Евиденција се води у
облику регистра који садржи: редни број, датум пријема захтева, назив
организације удруженог рада, односно органа у коме је лице за које се тражи
пропусница запошљено, име и презиме лица коме се издаје пропусница, регистарски
број личне карте и назив органа који је личну карту издао.

Члан
7.

Лице које је
изгубило сталну или привремену пропусницу дужно је да о томе одмах обавести
орган који је пропусницу издао.

4.
Завршна одредба

Члан
8.

Овај правилник ступа
на снагу осмог дана од дана објављивања у „Службеном листу СФРЈ”.



 


П-бр 343-1-14/5


13. јуна 1975. године


Београд


Савезни секретар


за унутрашње послове,



Фрањо Херљевић, 
с. р.







Образац
бр. 1

Формат:
10х7 cm

(Прва
страна)

	
		
		
		Назив
  органа ___________________
		
		
		Рег.
  бр. _____________ 
	


СТАЛНА
ПРОПУСНИЦА

за
кретање и задржавање на маневарским површинама

________________________________________________________________


(Презиме
и име)

Запослен код
____________________________________________________ 

_______________________________________________________________


У својству
_______________________________________________________ 

	
		
		
		Место
  за фотографију
		
		3х4
  cm
	




(Друга
страна)

Дозвољава се кретање
и задржавање на ваздухопловном пристаништу
________________________________________________________________ 

Пропусница важи до
_____________ 19 _____ године.

У _____________ дана
__________ 19 _____ године.

	
		
		
		(МП)
		
		
		
		______________________________
		
	
	
		
		
		
		(Потпис)
		
	


Рок важења
пропуснице продужава се

до ________________
19 ____ године

	
		
		
		(МП)
		
		
		
		______________________________
		
	
	
		
		
		
		(Потпис)
		
	





Образац
бр. 2

Формат:
14х9 cm

Назив органа
________________ Рег. бр. ____________ 

ПРИВРЕМЕНА
ПРОПУСНИЦА

за
кретање и задржавање на маневарским површинама

Дозвољава се
___________________________________________________, 

(Презиме
и име)

број личне карте
_______________, кретање и задржавање на маневарским површинама ваздухопловног
пристаништа ____________________________ 

ради
___________________________________________________________ 

Пропусница важи од
_________ до __________ 

19 ______ године.

У ________________
дана __________ 19 ________ године.

	
		
		
		(МП)
		
		
		
		______________________________
		
	
	
		
		
		
		(Потпис)
		
	




