



На основу члана 32. став 1. Закона о
стандардизацији
(“Службени лист
СФРЈ”, бр. 38/77
и 11/80), у
сагласности са председником Савезног комитета за пољопривреду и председником
Савезног комитета за рад, здравство и социјалну заштиту, директор Савезног
завода за стандардизацију прописује





ПРАВИЛНИК

О МЕТОДАМА УЗИМАЊА
УЗОРАКА И МЕТОДАМА ХЕМИЈСКИХ И ФИЗИЧКИХ АНАЛИЗА МЛЕКА И ПРОИЗВОДА ОД МЛЕКА



„Службени лист
СФРЈ”, број 32 од 1. јула 1983.





I. ОПШТЕ ОДРЕДБЕ



Члан 1.

Контрола квалитета млека и производа од млека, у смислу
овог правилника, врши се на узорцима узетим за испитивање по методама које су
прописане овим правилником.



Члан 2.

Под методама којима се врши контрола квалитета млека и
производа од млека подразумевају се:

1) методе узимања узорака;

2) методе хемијских и физичких анализа.

Методе из става 1. тачка 2. овог члана одштампане су уз
овај правилник и чине његов саставни део.



Члан 3.

Под методама узимања узорака подразумевају се поступци
и начин узимања узорака млека и производа од млека чији се квалитет
контролошие.



Члан 4.

Методама физичких и хемијских анализа обухваћени су
услови и поступци за физичке и хемијске анализе узорака млека и производа од
млека, ради проверавања физичких својстава и хемијског састава тих производа.



Члан 5.

У извештају о извршеној физичкој и хемијској анализи
млека и производа од млека морају бити приказани резултати утврђени применом
физичких и хемијских метода прописаних овим правилником.

Прецизност одређивања методама хемијске анализе, сходно
одредбама овог правилника, утврђује се према принципима савремене технолошке
праксе, а изражава као средња вредност најмање два одређивања која изврши исти
аналитичар, истовремено или непосредно једно за другим, на истом узорку, и у
истој лабораторији.



II. МЕТОДЕ УЗИМАЊА
УЗОРАКА МЛЕКА И ПРОИЗВОДА ОД МЛЕКА



Члан 6.

Узорке млека и производе од млека, сходно овом
правилнику, мора узимати стручно лице.



Члан 7.

Узорци млека и производа од млека узимају се:

1) у производњи – на производној партији или делу
производне партије;

2) у промету – на амбалажним јединицама.



Члан 8.

Узорци у производњи морају се узимати тако да свака
јединица производа (цистерна, контејнер, канте и сл.) има исту могућност да
буде изабрана за узимање узорка.

Начин на који се узима узорак мора бити исти у
производњи и промету.



Члан 9.

Узорак млека и производа од млека мора представљати
просечан састав целокупне количине производа од које се узима.



Члан 10.

Под производном партијом млека и производа од млека, у
смислу овог правилника, подразумева се одговарајућа количина исте врсте
производа, произведена у истим условима, истог дана или у истом делу дана и
истом технологијом, са обавезном ознаком за идентификацију.

Под амбалажним јединицама млека и производа од млека
подразумевају се одговарајуће количине производа исте врсте упаковане у
појединачна амбалажна паковања одговарајуће запремине, са обавезном ознаком за
идентификацију.



Члан 11.

Узорак млека и производа од млека мора да садржи
најмање два примерка појединачно узета, с тим што они морају бити идентични по саставу
и приближно једнаки по маси, односно запремини потребној за физичке и хемијске
анализе.

Број узорака зависи од врсте производа, масе, односно
запремине производа у амбалажној јединици и произведене количине, а издваја се
за сваку врсту производа према табели бр. 1, 2, 3 и 4 из овог правилника.

Ако су за узорак узета више од два појединачна
примерка, образује се један узорак, с тим да сваки примерак има исту могућност
да буде издвојен за узорак.

Узорак мора да садржи најмање два идентична примерка. Један
примерак стручно лице одмах доставља на анализу, а други служи за суперанализу.

На захтев представника организације удруженог рада,
мора се узети и трећи идентичан примерак, који се ставља на располагање том
представнику.



Члан 12.

Прибор и уређаји (сонда, нож, шпатула и сл.) који се
користе за узимање узорака млека и производа од млека морају бити одговарајуће
величине и запремине, чисти, суви и од материјала који не утиче на квалитет
који је производ имао у време узимања узорка.

Судови у које се стављају узорци млека и производа од
млека, као и затварачи за те судове, морају бити чисти, суви и од материјала
који не упија воду и масноћу, а има својство да очува квалитет који је производ
имао у време узимања узорака – до момента испитивања.

Узорци млека и производа од млека чувају се на начин
предвиђен прописом о нормама за квалитет млека и производа од млека.



Члан 13. 

Приликом узимања узорака млека и производа од млека
стручно лице које узима узорак мора да сачини записник у који уноси следеће
податке значајне за резултат испитивања: место, услове чувања, датум и време
узимања узорака, врсту и количину производа од кога се узима узорак, број
појединачно узетих узорака и количину узетог узорка, ознаке за идентификацију
узорака, количину узорака који се достављају на анализу и врсту и количину
конзерванса, ако су додавани узорку.

Записник потписују стручно лице које узима узорак и
представник организације удруженог рада.



III. УЗИМАЊЕ УЗОРАКА
МЛЕКА И ТЕЧНИХ ПРОИЗВОДА ОД МЛЕКА



Члан 14.

Ако се млеко и течни производи од млека налазе у
судовима великих запремина (цистерне, контејнери, канте и сл.) течност се меша
мешалицом чија радна површина мора бити довољно велика да би се добро измешала
целокупна течност у суду. Непосредно после мешања, специјалном кашиком за
узимање узорака, са дугачком дршком, узима се узорак са различитих места у
суду, с тим да количина узетог узорка која се доставља на анализу износи око
250 ml.

Узорак се узима из сваког насумце изабраног суда на
основу пондерисаних вредности појединачних запремина узетог узорка, и то:

1) утврди да се количина узетог узорка потребног за
анализу физичким и хемијским методама (око 250 ml);

2) одреди се збир количина производа у сваком насумце
изабраном суду из ког се узима узорак;

3) уједначе се мерне јединице из тачке 1. овог става са
мерним јединицама из тачке 2. овог става, а количиник њихових вредности множи
се са сваком појединачном количином производа у судовима из којих се узима
узорак. Добијене вредности представљају појединачне запремине производа који се
узима из сваког суда.

Збир добијених вредности мора представљати приближну
вредност запремине сваке јединице узорка који се доставља на анализу.



Члан 15.

Ако су млеко и течни производи од млека оригинално
упаковани у амбалажне јединице мањих запремина, број узорака утврђује се према
следећој табели:

Табела бр. 1


 
  
  Млеко и течни
  производи од млека
  
  
  Количина од које
  се узима узорак
  
  
  Број узорака
  
 
 
  
  Узимање узорака у производињи и промету:
  
  
  
 
 
  
  – запремине до
  једног литра
  
  
  – до 5.000 јединица
  
  
  најмање по 1 узорак
  
 
 
  
  
  – за сваких даљих 3.000 јединица
  
  
  најмање по 1 узорак
  
 
 
  
  – запремине веће од једног литра
  
  
  –до 10.000 јединица
  
  
  најмање по 1 узорак
  
 
 
  
  
  – за сваких даљих 5.000 јединица
  
  
  најмање по 1 узорак
  
 


За узимање узорака врло густих производа од млека
(концентрисано млеко и концентрисано заслађено млеко), мешалица мора имати
погодну радну површину да би се приликом мешања захватила и маса са зидова
суда. Одмах затим, специјалном кашиком за узимање узорака узме се 2 до 3 литра
производа, од чега се, после мешања, издвоји око 250 ml за узорак.



IV. УЗИМАЊЕ УЗОРАКА
МЛЕКА У ПРАХУ И ПРАШКАСТИХ ПРОИЗВОДА ОД МЛЕКА



Члан 16.

Узорци млека у праху и прашкастих производа од млека
који се налазе у судовима великих запремина (бурад, вреће и сл.) узимају се
сондом за млеко у праху вертикалним утискивањем сонде до дна суда. Сонда се
извуче, а прах, без додиривања руком, пренесе у суд за узорак. Поступак се
понавља, с тим што се сонда утискује на различитим местима у суду, док се не
добије количина од приближно 500 g узорка.

Суд за узорак мора бити погодног облика који омогућава
да се после затварања суда са узорком садржај измеша. 

За пренос узорка млека у праху и прашкастих производа
од млека користе се и погодне пластичне кесе које се могу херметички затворити,
а које морају бити израђене од материјала предвиђеног за паковање прехрамбених
производа.



Члан 17.

Ако су млеко у праху и прашкасти производи од млека
оригинално упаковани, број узорака утврђује се према следећој табели:

Табела бр. 2


 
  
  Млеко у праху и
  прашкасти производи од млека
  
  
  Количина од које
  се узима узорак
  
  
  Број узорака
  
 
 
  
  Узимање узорака у производњи и промету
  
  
  
 
 
  
  – масе до 1 kg
  
  
  –до 5.000 јединица
  
  
  најмање по 1 узорак
  
 
 
  
  
  – за сваких даљих 1.000 јединица
  
  
  најмање по 1 узорак
  
 
 
  
  – масе веће од 1 kg
  
  
  –до 10.000 јединица
  
  
  најмање по 1 узорак
  
 
 
  
  
  – за сваких даљих 3.000 јединица
  
  
  најмање по 1 узорак
  
 




V. УЗИМАЊЕ УЗОРАКА
МАСЛАЦА



Члан 18.

Узорак маслаца који се налази у судовима великих
запремина узима се сондом за маслац довољне дужине да дијагонално продре до дна
суда. Маслац се сондира дијагонално, полазећи од ивице површине до дна суда.
Сонда се извуче, а садржај ножем или шпатулом пренесе у суд за узорак.

Поступак се понови са супротне стране горње површине, а
трећи пут се сондира вертикално. Маса узорка мора износити укупно око 250 g.

Узорак смрзнутог маслаца узима се сондом после
одмрзавања и чувања на 10°С током 24 часа. Комад маслаца масе 250 g или већи
дели се на четири приближно једнака дела, а за узорак се узимају четвртине са
супротних страна јединица.

Упаковани комади масе мање од 250 g узимају се за
узорак цели.



Члан 19.

Број узорака маслаца утврђује се према следећој табели:

Табела бр. 3


 
  
  Маслац
  
  
  Количина од које
  се узима узорак
  
  
  Број узорака
  
 
 
  
  Узимање узорака у производњи и промету:
  
  
  
 
 
  
  – масе до 1 kg
  
  
  – до 10.000 јединица
  
  
  најмање по 1 узорак
  
 
 
  
  
  – за сваких даљих 2.000 јединица
  
  
  најмање по 1 узорак
  
 
 
  
  – масе веће од 1 kg
  
  
  – до 15.000 збирних јединица
  
  
  најмање по 1 узорак
  
 
 
  
  
  – за сваких даљих 3.000 јединица
  
  
  најмање по 1 узорак
  
 




Члан 20.

Судови у које се смештају узорци маслаца морају бити
стаклени, са широким отвором и запушачем од брушеног стакла.



VI. УЗИМАЊЕ УЗОРАКА
СИРА



Члан 21.

Узорци сира узимају се, зависно од врсте, степена
зрелости, величине и облика, једним од следећих поступака:

1) сондирањем сондом за сир (тврди и полутврди сиреви,
као и сиреви великих димензија);

2) сечењем оштрим ножем (меки, тврди и полутврди
сиреви, сиреви малих димензија, као и остали сиреви).



Члан 22.

Узорци сира узимају се сондирањем тако што се сонда за
сир утискује кроз масу сира од површине ка центру јединице, с тим да место
убода буде најмање 10 cm удаљено од ивице блока или котура, а може се сондирати
и хоризонталним убадањем сонде на средини између две равне површине. Сонда се
извуче и сир се без додиривања руком, пренесе ножем у суд за узорак. Поступак
се понавља с другог краја површине, док узорак не достигне око 50 g.

Отвор који настаје сондирањем мора се брижљиво
затворити делом сира извађеног сондом.



Члан 23.

Узорци меких, тврдих и полутврдих сирева масе мање од 2
kg узимају се сечењем оштрим ножем.

Ако је тврди или полутврди сир из става 1. овог члана
цилиндричног облика, сир се пресече на два места (два пресека), радијално од
центра према ивици.

Ако је сир у облику блока, пресече се на два места (два
пресека) паралелно са странама блока.

Маса узорка мора износити око 50 g.



Члан 24.

Узорак сира који се налази у судовима великих запремина
(бурад, карлице и сл.) узима се сондом за сир, која се утискује окомито на
површину сира до дна суда. Сонда се извуче и сир се, без додиривања руком,
пренесе у суд за узорак. Поступак се понавља док укупна маса узорка не достигне
око 200 g.



Члан 25.

Узорак сира из саламуре узима се сечењем насумце
одабраних кришки ножем према поступку прописаном у члану 23. став 3. овог
правилника. Маса узорка мора износити око 200 g.



Члан 26.

Као узорак сира оригинално упакованог у амбалажне
јединице до 250 g узима се цело паковање (јединица, комад).



Члан 27.

Број узорака сира утврђује се према следећој табели:



Табела бр. 4


 
  
  Врста сира
  
  
  Количина од које
  се узима узорак
  
  
  Број узорака
  
 
 
  
  Узимање узорака тврдих и полутврдих сирева и сира из
  саламуре у производњи и промету:
  
  
  
 
 
  
  – масе до 5 kg
  
  
  – до 5.000 јединица
  
  
  најмање по 1 узорак
  
 
 
  
  
  – за сваких даљих 2.000 јединциа
  
  
  најмање по 1 узорак
  
 
 
  
  – масе веће од 5 kg
  
  
  – до 10.000 јединица
  
  
  најмање по 1 узорак
  
 
 
  
  
  – за сваких даљих 3.000 јединица
  
  
  најмање по 1 узорак
  
 
 
  
  Узимање узорака меких сирева у производњи и промету:
  
  
  
 
 
  
  – масе до 20 kg
  
  
  – до 5.000 јединица
  
  
  најмање по 1 узорак
  
 
 
  
  
  – за сваких даљих 2.000 јединица
  
  
  најмање по 1 узорак
  
 
 
  
  – масе веће од 20 kg
  
  
  – до 10.000 јединица
  
  
  најмање по 1 узорак
  
 
 
  
  
  – за свакх даљих 3.000 јединица
  
  
  најмање по 1 узорак
  
 
 
  
  Сиреви оригинално упаковани масе до 250 g у
  производњи и промету:
  
  
  
 
 
  
  
  – до 5.000 јединица
  
  
  најмање по 1 узорак
  
 
 
  
  
  – за сваких даљих 2.000 јединица
  
  
  најмање по 1 узорак
  
 




VII. МЕТОДЕ
ХЕМИЈСКИХ И ФИЗИЧКИХ АНАЛИЗА МЛЕКА И ПРОЗВОДА ОД МЛЕКА



Члан 28.

Хемијске и физичке анализе којима се врши контрола
квалитета млека на узорцима за испитивање обухватају:

1) одређивање запремине масе лактодензиметром;

2) одређивање киселости;

3) одређивање масти;

4) одређивање суве материје;

5) доказивање пастеризације;

6) доказивање грубе нечистоће;

7) одређивање тачке мржњења;

8) одређивање рефракције млечног серума.



Члан 29.

Хемијске анализе којима се врши контрола квалитета
киселог млека и јогурта на узорцима за испитивање обухватају:

1) одређивање масти;

2) одређивање киселости;

3) одређивање суве материје.



Члан 30.

Хемијске анализе којима се врши контрола квалитета
згуснутог млека (евапорираног и кондензованог) на узетим узорцима за испитивање
обухватају:

1) одређивање суве материје;

2) одређивање масти;

3) одређивање лактозе и сахарозе.



Члан 31.

Хемијске анализе којима се врши контрола квалитета
млека у праху на узорцима за испитивање обухватају:

1) одређивање воде;

2) одређивање масти;

3) одређивање киселости;

4) испитивање растворљивости;

5) доказивање фосфатазе.



Члан 32.

Хемијске анализе којима се врши контрола квалитета
павлаке на узорцима за испитивање обухватају:

1) одређивање масти;

2) одређивање киселости.



Члан 33.

Хемијске анализе којима се врши контрола квалитета сира
на узорцима за испитивање обухватају:

1) одређивање воде;

2) одређивање масти;

3) одређивање киселости.



Члан 34.

Хемијске анализе којима се врши контрола квалитета
кајмака на узорцима за испитивање обухватају:

1) одређивање воде;

2) одређивање масти;

3) одређивање натријум-хлорида;

4) одређивање киселости.



Члан 35.

Хемијске анализе којима се врши контрола квалитета
маслаца на узорцима за испитивање обухватају:

1) одређивање воде;

2) одређивање масти;

3) одређивање натријум-хлорида.



Члан 36.

Хемијске анализе којима се врши контрола квалитета
кефира на узорцима за испитивање обухватају:

1) одређивање масти;

2) одређивање киселости;

3) одређивање суве материје;

4) одређивање слободне угљене киселине;

5) одређивање млечне киселине;

6) одређивање етанола.



Члан 37.

Хемијске анализе којима се врши контрола квалитета
сладоледа на узорцима за испитивање обухватају:

1) одређивање масти;

2) одређивање суве материје;

3) одређивање сахарозе.

Члан 38.

Хемијске анализе којима се врши контрола квалитета
лупане павлаке на узорцима за испитивање обухватају:

1) одређивање масти;

2) одређивање сахарозе.



Члан 39.

Овај правилник ступа на снагу осмог дана од дана
објављивања у „Службеном листу СФРЈ”.





Бр. 50-9824/1

14. јуна
1982.
године 

Београд 

Директор

савезног
завода за 

стандардизацију,

Вукашин
Драгојевић,
с.р.









МЕТОДЕ



ХЕМИЈСКИХ И ФИЗИЧКИХ
АНАЛИЗА МЛЕКА И ПРОИЗВОДА ОД МЛЕКА



I. МЛЕКО



Припремање узорка
млека



Узорак млека узет за испитивање пре анализе се добро
измеша пресипањем из једног суда у други суд, пазећи да се не ствара пена. Ако
се на површини млека издвајају грудвице масти, суд са млеком се мора догревати
урањањем у воду температуре до 40°С све док се грудвице масти не истопе. Млеко
се добро измеша и кад се поново емулгује охлади се на температури од 12°С до
18°С.



1. Одређивање запреминске масе млека лактодензиметром



Запреминска маса млека одређује се лактодензиметром
који мора бити баждарен према Закону о мерним јединицама и мерилима.

Ако на лактодензиметру нема упутства о начину
баждарења, он се мора, пре употребе, проверити упоређивањем са баждареним
лактодензиметром. Ако постоји разлика, она мора бити назначена и при даљој
употреби узета у обзир за исказивање резултата.



2. Одређивање киселости млека



Принцип



Степен киселости млека (SH°) утврђује се методом по
Soxhlet–Henkelu који означава број утрошених милилитара раствора,
натријум-хидроксида c(NaOH)=0,25 mol/l, потребних за неутрализацију 100 ml
млека уз индикатор фенолфталеин.

За утврђивање степена киселости млека у SH° користи се
модификација по Morresu, чиме се подразумева употреба децимоларног раствора
натријум-хидорксида c(NaOH)=0,1 mol/l за неутрализацију 100 ml млека.



Апаратура и прибор



Поред уобичајене лабораторијске опреме, користе се:

1) коначне посуде (ерленмајер) од по 100 ml;

2) бирета;

3) пипета од 20 ml;

4) пипета од 1 ml.



Реагенси



Користе се следећи реагенси: 

1. раствор
натријум-хидроксида, c (NaOH)=0,1 mol/l;

2) 2%-ни раствор фенолфталеина у етанолу: 2 g
фенолфталеина растворити у 70%-ом (V/V) етанолу и допунити етанолом до 100 ml;

3) 2%-ни раствор кобалт-сулфата (Co SO4 · 7H20): 2 g
кобалт сулфата растворити у води и допунити до 100 ml.



Поступак одређивања киселости



У коничну посуду унесе се 20 ml млека и 1 ml раствора
фенолфталеина. Садржај се титрира децимоларним раствором натријум-хидроксида до
појаве бледоружичасте боје, која се пореди са стандардном бојом припремљеном у
другој коничној посуди.

Стандардна боја се припрема тако што се у другу коничну
посуду одмери 20 ml истог узорка млека и дода 0,1 ml раствора кобалт-сулфата.



Израчунавање



Степен киселости (SH°) = a · F · 2,

где је


 
  
  а
  
  
  – број милилитара децимоларног раствора
  натријум-хидроксида утрошених за неутрализацију 20 ml млека;
  
 
 
  
  F
  
  
  – фактор раствора натријум-хидроксида концентрације c
  (NaOH) = 0,1 mol/l.
  
 


На истом узорку за испитивање морају се извршити
најамње два истовремена одређивања сходно члану 6. овог правилника.



3. Одређивање масти у млеку



Ацидобутирометријска метода по Gerberu



Принцип



Ова метода се заснива на принципу растварања протеина
млека сумпорном киселином одређене концентрације, при чему капљице млечне масти
остају суспедоване у јако киселом раствору и издвајају се дејством
центрифугалне силе. Употребом амил-алкохола смањује се површински напон и
олакшава издвајање масти. Количина масти очитава се директно на скали
бутирометра, а издражава као број грама масти у 100 g млека (g/100 g).



Апаратура и прибор



Поред уобичајене лабораторијске опреме, користе се:

1) бутирометар са чепом (fibu једноконусни или
двоконусни)

2) сталак;

3) Garberova центрифуга;

4) пипета од 1 ml, пипета од 10 ml и пипета од 11 ml
посебно профилисана за одређивање количине масти у млеку методом по Gerberu;

5) водено купатило.



Реагенси



Користе се следећи реагенси:

1) сумпорна киселина (r20=1,820–1,825
g/ml) која се припрема на следећи начин: 1 литар концентроване сумпорне
киселине r20=1,840
пажљиво се успе у 60 ml до 70 ml дестиловане воде, охлади на 20°С и провери
густина. Ако густина не одговара, врши се корекција додавањем воде односно концентроване
сумпорне киселине;

2) амил-алкохол (r20=0,811 g/ml са
тачком кључања 128°С до 130°С). Амил-алкохол се пре употребе мора проверити
помоћу слепе пробе при којој се уместо млека користи дестилована вода. При том,
амил-алкохол у бутирометру не сме да издваја никакав слој који би био сличан
масти.



Поступак одређивања масти



У бутирометар се аутоматском пипетом одмери 10 ml
припремљене сумпорне киселине, пазећи да на отвор бутирометра не падне ни једна
кап. Тада се специјално профилисаном пипетом унесе 11 ml претходно добро
промешаног узорка млека. Грло бутирометра не сме се овлажити млеком јер би се
затварач овлажио и испадао. Млеко се мора врло пажљиво сипати низ зид мало
нагнутог бутирометра да би се избегло нагло мешање сумпорне киселине са млеком.
Затим се пипетом дода 1 ml амил-алкохола. Бутирометар се затвoри гуменим
затварачем и неколико пута снажно промућка. Бутирометар се на крају окрене два
до три пута да би се измешао и део течности који се налази у суженом делу
бутирометра.

Бутирометар се потом стави у Gerberovu центрифугу тако
да запушач буде окренут према спољној страни центрифуге, пазећи да оптерећење
центрифуге буде равномерно. Центрифугира се пет минута при 1000 до 1200 обртаја
у минути. После центрифугирања, бутирометар се извади и стави у водено купатило
загрејано нa 65°С, и то са запушачем окренутим надоле. Ниво воде у купатилу
мора бити изнад слоја масти у бyтирометру. Бутирометар се остави у купатилу три
до пет минута док садржај бутирометра достигне температуру од 65°С, на којој се
очитава процент масти. Издвојена маст налази се у суженом делу бyтирометра у
коме је скала за обележавање процента масти.

При очитавању, бутирометар се мора држати усправно, са
запушачем окренутим надоле. Да би се олакшало очитавање процента масти, гранична
линија између масти и осталог садржаја у бyтирометру, померањем запушача подеси
се на подељак који означава цео број или нулу.

Очитавање се врши тако што се горњи мeнискус издвојене
масти постави у висини очију. Процент масти означава број који се поклапа са
најнижом тачком менискуса издвојене масти.

На истом узорку за испитивање морају се извршити
најмање два одређивање.

Разлика између резултата два одређивања која је извршио
исти аналитичар, истовремено или непосредно једно за другим, на истом узорку, истим
методом, у истим условима и у истој лабораторији не сме бити већа од 0,1%
прочитане вредности.

За одређивање процента масти у обраном млеку користе се
бутирометри са скалом на којој се могу очитавати стоти делови, при чему сваки
подељак на скали одговара 0,01% масти. Бутирометар сa обраним млеком
центрифугира се два до три пута по пет минута. После сваког центрифугирања,
бутирометар се држи пет минута у топлом купатилу.

Садржај масти у млеку може се одредити и помоћу
специјалних апарата, под условом да су ти апарати баждарени према методи по
Gerberu.



4. Одређивање суве материје у млеку



Метода сушења



Принцип



Ова метода заснива се на принципу сушења испитиваног
узорка у одређеним условима до константне масе. Суви остатак се израчунава у
процентима.



Апаратура и прибор



Поред уобичајене лабораторијске опреме, користе се: 

1. аналитичка
вага;

2) метални суд од алуминујума или никла (пречника 6 cm
до 7 cm и висине до 3 cm) са поклопцем који се лако скида;

3) стаклени штапић одговарајуће дужине;

4) лабораторијска сушница на 102°С±2°С;

5) ексикатор се средством за сушење;

6) песак испран 5%-ним раствором хлороводоничне
киселина, а затим дестилованом водом (од остатка HCl), осушен, а потом ижарен.



Поступак сушења



У претходно осушен и измерен метални суд са стакленим
штапићем и 10 g до 15 g ижареног песка, измери се око 3 g млека са тачношћу од
0,001 g. Млеко се штапићем измеша са песком и суши два часа у сушници на
температури од 102°С±2°С. При том се поклопац стави поред посуде. После тога,
суд се поклопи, извади из сушнице, охлади у ексикатору и измери. Суд се поново
уноси у сушницу и суши један час, а затим се на исти начин извади, охлади у
ексикатору и измери. Сушење се понавља док разлика резултата два узастопна
мерења постане мања од 0,5 mg или док не почне да се повећава маса. За
израчунавање се узима вредност масе пре повећања.



Израчунавање



Количина


 
  
  суве материје =
  
  
  b
  
  
  ·100
  
 
 
  
  a
  
 


у процентима

где је:

а – одмерена количина млека, у g;

b – остатак после сушења, у g (разлика масе суда са
остатком после сушења и масе празног суда).

На истом узорку за испитивање морају се извршити
најмање два одређивања.

Разлика између резултата два одређивања која је извршио
исти аналитичар, истовремено или непосредно једно за другим, на истом узорку,
истом методом, у истим условима и у истој лабораторији не сме бити већа од
0,05% релативне вредности.

Сува материја млека може се одређивати и брзим
поступком специјалним апаратима, под условом да су баждарени према методи
одређивања суве материје сушењем која је прописана овим правилником. За брзо
одређивање суве материје млека може се користити и рачунска метода (Флајшманова
или друга формула), под условом да резултати не одступају од резултата
добијених за суву материју методом сушења.



5. Доказивање пастеризације млека



а) Фосфатазна проба методом по ANDERSENU и PETERSENU



Принцип и примена



Ова метода се заснива на принципу доказивања присуства
алкалне фосфатазе која катализује хидролизу естара фосфорне киселине, при чему
се ослобађа фенол, који са дибром-хинон-хлоримидом даје плаву боју.

Ова метода служи за доказивање фосфатазе при ниској
пастеризацији млека (30 минута на 63°С до 65°С) и краткотрајној пастеризацији
млека (40 секунди на 71°С до 74°С, односно 15 секунди на 74°С до 76°С).



Апаратура и прибор



Поред уобичајене лабораторијске опреме, користе се:

1) конична посуда од 100 ml;

2) пипете од 10,5 ml и 1 ml;

3) мензура од 50 ml;

4) водено купатило



Реагенси



Користе се следећи реагенси:

1) пуферни раствор А : 2,2 g анхидрованог
натријум-карбоната и 8,7 g натријум-бикарбоната раствори се у води и допуни до
1000 ml;

2) супстратни раствор В : 1,1 g
динатријум-фенил-фосфата раствори се у дестилованој води и допуни до 1000 ml;

3) реагенс на фенол, раствор С; 50 mg 2,6
дибром-хинон-хлоримида раствори се у 8 ml 96%-ног етанола. Раствор мора да буде
жуте боје и да се обавезно чува у фрижидеру.



Поступак доказивања фосфатазе



Припреми се смеша раствора А и раствора В тако што се
на 50 ml раствора А одмереног пипетом додаје 5 ml раствора В. Од те смеше
одмери се пипетом 10 ml и пренесе у епрувету. Томе се дода 1 ml млека, промућка
и остави да стоји у воденом купатилу или термостату 15 минута на 38°С. Потом се
у исту епрувету унесе неколико капи раствора С и садржај промућка. Сирово и
недовољно пастеризовано млеко даје раствору плаву боју.



б) Пероксидазна проба методом по STORCHU



Принцип и примена



Пероксидаза катализује разграђивање водоник-пероксида
на воду и насцентни кисеоник. Таква реакција настаје само у присуству акцептора
кисеоника. При употреби ове методе акцептор је парафенилендиамин, који даје
раствору плаву боју.

Ова метода служи за доказивање пероксидазе при високој
пастеризацији млека на 80°С и после кувања млека.



Апаратура и прибор



Поред уобичајене лабораторијске опреме, користе се:

1) епрувете;

2) пипета од 5 ml.



Реагенси 



Користе се следећи реагенси:

1) 2%-ни (m/V) раствор парафенилендиамина, који пре
употребе треба проверити јер је непостојан;

2) 1%-ни (V/V) раствор водоник-пероксида (свеже
припремљен).



Поступак доказивања пероксидазе



Пипетом се одмери 5 ml млека и унесе у епрувету. Томе
се дода две капи 2%-ног раствора парафенилендиамина и једна кап 1%-ног раствора
водоник-супероксида. Остави се да реагује један минут. Плаво обојење даје
позитивну реакцију, што је доказ да млеко није загревано на температури од преко
80°С. Кувано млеко и млеко загревано на температури од преко 80°С дају
негативну реакцију, односно остају бела.



6. Доказивање грубе нечистоће у млеку



Принцип и примена



Ова метода се заснива на принципу задржавања грубе
нечистоће млека на филтру при цеђењу кроз специјалне филтре.

Апаратура и прибор

Поред уобичајене лабораторијске опреме, користе се:

1) цилиндар са филтром од вате или белог платна уместо
дна;

2) контролни стандардни филтар.



Поступак



У цилиндар са филтром успе се 500 ml млека и сачека да
се садржај процеди. Груба нечистоћа млека остане на филтру, а према количини
нечистоће оцењује се степен чистоће млека.



7. Одређивање тачке мржњења млека



Принцип и примена



Тачка мржњења млека је температура на којој млеко
прелази из течног у чврсто агрегатно стање и њена нормална вредност је 0,55°С.
Зависно од количине лактозе и минералних материјала, могућа су варирања тачке
мржњења од 0,52°С до 0,56°С, а вредност тачке мржњења испод и изнад тих граница
указује на фалсификовање млека водом.



Апаратура и прибор



Поред уобичајене лабораторијске опреме, користе се:

1) термометар за одређивање тачке мржњења течности
(Beckmanov);

2) посуда са поклопцем за хлађење епрувете са млеком
које се смрзава;

3) епрувета за смрзавање млека;

4) посуда са смешом за хлађење, са поклопцем, у коју се
поставља епрувета за смрзавање млека са контролним термометром и мешалицом;

5) кухињска со;

6) уситњен лед.



Поступак одређивања тачке мржњења



У епрувету за смрзавање унесе се 20 ml до 30 ml
припремљеног узорка млека, тако да ниво млека буде изнад резервоара живе у
термометру. Епрувета се затвори гуменим запушачем кроз који су провучени
Beckmanov термометар и мала мешалица. Термометар мора бити одвојен од зидова
епрувете.

Епрувета са млеком се најпре хлади у смеши воде и леда
до око 0°С, затим се унесе у ширу епрувету (да би слој ваздуха послужио као
изoлатор), а обе епрувете – у посуду са смешом леда и кухињске соли, чија
температура мора да износи од –3°С до –6°С.

Млеко се лагано меша мешалицом која се наизменично
спушта и подиже једном у секунди, с тим да не додируjе зидове епрувете и не
излази изнад површине млека. При том се посматра жива у термометру која се
нагло спушта до испод тачке мржњења иако млеко још не почиње да се смрзава.
Међутим, кад започне процес мржњења млека, ниво живе у цеви се лагано диже, а
затим се заустави и остаје на истој висини док траје смрзавање – око један
минут. Вредност се очита на термометру и означи као температура смрзавања. Тада
се епрувета са млеком извади из уређаја и млеко истопи.

Очитавање температуре мржњења олакшава се употребом
лупе, која се посебном штипаљком причврсти за термометар, што омогућава
очитавање са тачношћу 0,001°С.

На истом узорку за испитивање морају се извршити
најмање два одређивање.

Резултат очитавања тачке мржњења млека изражава се у
Целзијусовим степенима. Ако је киселински степен млека коме се одређује тачка
мржњења већи од 7 SH° за сваки киселински степен преко 7 одузме се од очитане
температуре мржњења 0,008°С. За киселински степен млека преко 9 SH° резултати су
нетачни.



Израчунавање




 
  
  процент воде = 
  
  
  100 (t – t1)
  
 
 
  
  t
  
 


где је:

t– температура смрзавања млека нормалног састава у С°;

t1 – температура смрзавања млека које се испитује, у С°

Разлика између резултата два одређивања извршена
истовремено или непосредно једно за другим сходно члану 5. овог правилника, не
сме бити већа од ± 0,002°С.



8. Одређивање рефракције млечног серума



Принцип и примена



Ова метода заснива се на принципу очитавања вредности
рефракције млечног серума услед присуства лактозе и минералних материја у млеку
чија је концентрација углавном константна. Вредност рефракције млечног серума
нормално се креће у границама од 38 до 42 рефракцијска степена (мерено
рефрактометром), а она просечно износи 39° на 17,50°С. Додата вода смањује
концентрацију лактозе и минералних материја, због чега се снижава степен
рефракције.

Одређивањем рефракције млечног серума приближно се
утврђује процент воде ако је додата ради фалсификовања млека.



Апаратура и прибор



Поред уобичајене лабораторијске опреме, користе се:

1) рефрактометар, имерзиони са купатилом;

2) водено купатило;

3) епрувета дужине 30 cm и пречника 2 cm, са гуменим
запушачем кроз који је провучена стаклена цев дужине 30 cm до 50 cm;

4) пипета од 1 ml и од 50 ml;

5) левак са филтрир-папиром, пречника 7 cm.



Реагенси



Користи се следећи реагенс:

Раствор калцијум-хлорида: 200 безводног CaCl2 раствори
се у 1000 ml воде. Запреминска маса раствора калцијум-хлорида мора бити 1,1375,
а при разблажењу дестилованом водом у размери 1:10 на температури од 17,5°С
показује 26 рефракцијских степени.



Поступак одређивања степена рефракције



Пипетом се одмери 30 ml млека и унесе у епрувету. Томе
се дода 0,25 ml раствора калцијум-хлорида. Епрувета са садржајем добро се
промућка, затвори гуменим запушачем кроз који је провучена сталена цев за
кондензовање паре и држи 15 минута у кључалом воденом купатилу. Ниво воде у
воденом купатилу мора да буде виши од нивоа млека у епрувети да би се добио
бистар серум. После 15 минута загревања, млеко се згруша и издваја се млечни
серум. Стакленим штапићем груш се скине са зидова епрувете, а благим нагињањем
епрувете спере се кондензована вода са зидова. Потом се садржај охлади и
профилтрира кроз левак са филтрир-папиром.

Добијени серум, који мора бити потпуно бистар, излије
се у стаклену чашицу и ставу у водено купатило рефрактометра чија је
температура подешена на 17,5°С. Кроз застакљени отвор на дну купатила, помоћу
огледала се пропусти светлост у правцу чашице са серумом. Кад температура
серума са уроњеном призмом достигне 17,5°С (контрола се врши термометром), на
скали рефрактометра очита се вредност степена рефракције, са тачношћу 0,1.
Очитавање се врши тако што се уочи број који се поклапа са граничном линијом
светлог и тамног поља на скали рефрактометра.

На истом узорку за испитивање морају се извршити
најмање два одређивања.



Израчунавање




 
  
  процент додате воде = 
  
  
  (39 – R) · 100
  
 
 
  
  24
  
 


где је:


 
  
  R
  
  
  – прочитани степен рефракције млечног серума;
  
 
 
  
  39
  
  
  – просечна вредност степена рефракције млечног серума
  нормалног крављег млека;
  
 
 
  
  24
  
  
  – разлика степена рефракције између млечног серума
  нормалног млека и воде (39–15=24)
  
 


Рефрактометар се баждари дестилованом водом температуре
17,5°С при чему мора да показује степен рефракције 15.



II. КИСЕЛО МЛЕКО И
ЈОГУРТ



Припремање узорка



Оргинално паковање киселог млека или јогурта, односно
целокупна количина узорка производа добро се измеша кашиком или протресањем
садржаја, а затим се одмери количина лабораторијског узорка потребног за
хемијске анализе.



1. Одређивање масти у киселом млеку и јогурту



Метода по Gerberu

Апаратура и прибор

Поред уобичајене лабораторијске опреме, користе се:

1) водено купатило;

2) бутирометар за млеко;

3) центрифуга по Gerberu;

4) пипете од 1 ml, 10 ml и 11 ml посебно профилисане за
одређивање процента масти у млеку методом по Gerberu;

5) конична посуда од 250 ml;

6) мензура од 100 ml.



Реагенси



Користе се следећи реагенси:

1) сумпорна киселина r20=1,820–1,825
g/ml;

2) амил-алкохол r=0,811 g/ml, тачке
кључања 128°С до 130°С (проверено слепом пробом);

3) 10%-ни раствор амонијака.

Поступак одређивања масти

У коничну посуду мензуром се одмери 90 ml припремљеног
узорка киселог млека или јогурта и дода 10 ml 10%-ног раствора амонијака, а
затим се садржај пажљиво промеша.

У бутирометар за млеко веома пажљиво се успе 10 ml
сумпорне киселине и дода 11 ml киселог млека или јогурта са додатком
амонијачног раствора и 1 ml амилалкохола.

Маст у киселом млеку или јогурту даље се одређује по
поступку који је овим правилником прописан за одређивање масти у млеку.



Израчунавање



процент масти = а+10% од а

где је:

а – процент масти прочитан на скали бутирометра



2. Одређивање киселости киселог млека и јогурта



Принцип и примена



Ова метода се заснива на принципу утврђивања степена
киселости киселог млека, односно јогурта (SH°) поступком по Soxhlet Henkelu,
који означава број утрошених милилитара раствора натријум-хидроксида c (NaOH) =
0,1 mol/l (модификација по Morresu), за неутрализацију 100 ml киселог млека уз
фенолфталеин као индикатор.



Апаратура и прибор



Поред уобичајене лабораторијске опреме, користе се и:

1) конична посуда од 100 ml;

2) пипете од 20 ml и 1 ml;

3) бирета.



Реагенси



Користе се следећи реагенси:

1) 2%-ни раствор фенолфталеина у етанолу;

2) раствор натријум-хидроксида, c (NaOH) = 0,1 mol/l.



Поступак одређивања киселости



У коничну посуду од 100 ml одмери се 20 g киселог млека
или јогурта са тачношћу од 0,001 g и разблажи са 20 ml дестиловане воде. Томе
се дода 2 ml 2%-ног раствора фенолфталеина у етанолу и садржај се титрира
0,1–моларним раствором натријум-хидроксида до појаве ружичасте боје која мора
бити постојана пола минута.

На истом узорку за испитивање морају се извршити
најмање два одређивања.



Израчунавање:



Степен киселости (SH°) = a · F · 2

где је:


 
  
  а
  
  
  – број милилитара децимоларног раствора
  натријум-хидроксида утрошених за неутрализацију 20 ml млека;
  
 
 
  
  F
  
  
  – фактор раствора натријум хидроксида концентрације
  c(NaOH) = 0,1 mol/l.
  
 


Разлика између резултата два одређивања која изврши
аналитичар истовремено или непосредно једно за другим, сходно члану 6. овог
правилника, не сме прелазити вредност ± 0,4 SH.



3. Одређивање суве материје у киселом млеку и јогурту



Сува материја у киселом млеку и јогурту одређује се
методом сушења која је овим правилником прописана за одређивање суве материје у
млеку.



III. ЗГУСНУТО МЛЕКО



У згуснуто млеко спада: евапорирано млеко, односно
згуснуто млеко без додатог шећера и кондензовано млеко, односно згуснуто млеко
са додатим шећером.



Припремање узорка



Оригинално паковање или количина узорка за испитивање
хомогенизује се кашиком и одмери најмање 200 ml односно 200 g као количина
потребна за хемијске анализе.

Ако је у питању кондензовано млеко, лименка се
претходно држи у воденом купатилу на 40°С, а потом измеша и целокупан садржај
прелије у стаклену посуду са запушачем од брушеног стакла.



1. Одређивање суве материје у згуснутом млеку



Принцип



Сува материја у згуснутом млеку одређује се сушењем
узорка до константне масе под одређеним условима.

Резултат показује суву материју у згуснутом млеку и
изражава се у процентима.

Апаратура и прибор 

Поред уобичајене лабораторијске опреме, користе се и:

1) алуминијска посуда пречника 6 cm и висине 3 cm, са
поклопцем и стакленим штапићем;

2) водено купатило;

3) лабораторијска сушница;

4) ексикатор;

5) ижарени песак.



Поступак сушења



У алумунијску посуду измери се око 25 g песка, затим се
посуда, заједно са штапићем и скинутим поклопцем, суши два часа у сушници на
температури од 98°С до 100°С. После сушења, посуда се хлади у ексикатору, а
потом мери.

У осушену и одмерену посуду унесе се 1,5 g припремљеног
узорка згуснутог млека, мерено са тачношћу од 0,001 g. Томе се дода 5 ml
дестиловане воде и садржај измеша стакленим штапићем. Затим се посуда са
узорком, заједно са скинутим поклопцем и штапићем суши један и по час на
температури од 98°С до 100°С. Посуда се затим брзо поклопи, хлади у ексикатору,
измери и поново суши један час под истим условима. Наизменично сушење и мерење
понавља се све док разлика резултата између два узастопна мерења не буде мања
од 0,5 mg или док маса не почне да се повећава.



Израчунавање




 
  
  процент суве материје =
  
  
  b
  
  
  ·100
  
 
 
  
  a
  
 


где је:


 
  
  а
  
  
  – одмерена маса узорка, у грамима;
  
 
 
  
  b
  
  
  – маса одмерене количине узорка после сушења.
  
 


Мора се извршити најмање два одређивања на истом узорку
за испитивање.



2. Одређивање масти у згуснутом млеку



а) Одређивање масти у евапорираном млеку методом по
Gerberu



Ова метода се заснива на принципу растварања протеина
из млека сумпорном киселином прописане концентрације, при чему масне капљице
остају суспендоване у јако киселом раствору и издвајају се дејством
центрифугуралне силе. Додавањем амил-алкохола олакшава се издвајање масти због
снижавања површинског напона.

Садржај масти се очитава директно на скали бутирометра
и изражава бројем грама масти у 100 g млека (g/100 g).



Апаратура и прибор



Апаратура и прибор су исти као за одређивање масти у
млеку методом по Gerberu која је прописана овим правилником.



Реагенси



Реагенси су исти као за одређивање масти у млеку
методом по Gerberu која је прописана овим правилником.



Припремање узорка



У коничну посуду одмери се 50 g евапорисаног млека са
тачношћу од 0,001 g разблажи са 50 ml воде и добро промеша.



Поступак одређивања масти



Поступак одређивања масти је исти као за одређивање
масти у млеку методом по Gerberu која је прописана овим правилником.

Ако је евапорисано млеко током производње било
хомогенизовано, издвајање масти је отежано, па се бутирометар са садржајем за
испитивање три пута наизменично центрифугира и загрева у топлој води на 65°С,
док висина слоја масти у бутирометру не буде константна.



Израчунавање



Млечна маст у процентима = а · 2

где је:

a – очитан процент масти на скали бутирометра.



б) Одређивање масти у кондензованом млеку методом по
Gerberu



Апаратура и прибор



Поред уобичајене лабораторијске опреме, користе се:

1) одмерна тиквица од 100 ml;

2) аналитичка вага.

Остале апаратуре, уређаји и реагенси су исти као за
одређивање масти у млеку методом по Gerberu која је прописана овим правилником.

Поступак одређивања масти

Одмери се 30 g кондензованог млека и квантитативно,
помоћу одговарајуће количине дестиловане воде, пренесе у одмерну тиквицу од 100
ml, а затим допуни водом до ознаке.

Поступак је даље исти као за одређивање масти у млеку
методом по Gerberu која је прописана овим правилником.

Очитани процент масти на бутирометру прерачунава се на
обично млеко.

Мора се извршити најмање два одређивања на истом узорку
за испитивање.



Израчунавање




 
  
  Садржај масти у процентима = 
  
  
  100 · m
  
 
 
  
  a
  
 


где је:

m – очитани процент масти на скали бутирометра,

а – маса кондензованог млека.

При одређивању масти кондензованог млека произведеног
из хомогенизованог млека морају се бутирометри центрифугирати два до три пута,
с тим што се у међувремену бутирометар загрева у воденом купатилу на 40°С.

Ова метода не може се применити на неразређено
заслађено кондензовано млеко због отежаног очитавања резултата услед дејства
сумпорне киселине на шећере који потамне.



3. Одређивање лактозе и сахарозе у згуснутом млеку



Принцип



Ова метода се заснива на принципу редукције Fehlingovog
раствора лактозом као редукујућим шећером и индиректној титрацији награђеног
бакароксидула раствором калијум-перманганата.

Сахароза као дисахарид се претходно инвертује у глукозу
и фруктозу. Укупан садржај сахарозе израчунава се из разлике у количини
редукујућих шећера пре инверзије и после инверзије.



Апаратура и прибор



Поред уобичајене лабораторијске опреме, користе се:

1) аналитичка вага;

2) одмерна тиквица од 200 и 500 ml (по 2 комада);

3) конична посуда од 300 ml (по 2 комада);

4) конична посуда од 300 ml, са широким грлом и
сахатним стаклом за поклапање;

5) пипете од 5, 10, 15 и 25 ml (по 2 комада) и пипета
од 50 ml;

6) левак;

7) филтрир-папир;

8) лакмус-папир (плави);

9) гуч G–4 (2 комада);

10) мензура од 100 ml;

11) боца за филтрирање под вакуумом;

12) бирета.



Реагенси



1) Fehlingov раствор I: одмери се 69, 378 g
бакар-сулфата перхидратног (CuSO4 · 5H2O) и допуни дестилованом водом до 1000
ml;

2) Fehlingov раствор II: одмери се 346 g
калијум-натријумтартарата (Seingnettove соли) и 103,2 g натријум хидроксида
(NaOH) и допуни дестилованом водом до 1000 ml;

3) раствор натријум-хидроксида c (NaOH) = 0,1 mol/l;

4) засићени раствор натријум-флуорида;

5) раствор хлороводоничне киселине c (HCl) = 1 mcl/l;


 
  
  6) раствор калијум-перманганата c (
  
  
  1
  
  
  K MnO4) = 0,1 mol/l
  
 
 
  
  5
  
 


7) раствор фериамонијум-сулфата: одмери се 100 g
фериамонијум-сулфата и раствори у води, а затим дода 50 ml концентроване
сумпорне киселине и допуни водом до 1000 ml; 

8) раствор натријум-хидроксида c(NaOH) = 1 mol/l.



Припремање узорка за испитивање



Одмери се 25 g згуснутог млека са тачношћу од 0,001 g,
разблажи сa 75 ml воде и измеша.



а) Поступак одређивање лактозе



У одмерну тиквицу од 500 ml одмери се 40 g згуснутог
млека (које је разблажено водом), са тачношћу од 0,001 g. Томе се дода 15 ml
Fehlingovog раствора I, 25 ml једномоларног раствора натријум-хидроксида и 2 ml
засићеног раствора натријум-флуорида. Одмерна тиквица се допуни водом до
ознаке, садржај промеша и остави да се талог слегне, после чега се филтрира.
Филтрат мора да буде бистар, а служи за одређивање лактозе и сахарозе.

За одређивање лактозе пипетом се одмери 100 ml филтрата
у коничну боцу и дода по 25 ml Fehlingovog раствора I и Fehlingovog раствора
II. Садржај се поклопи поклопем од сахатног стакла и стави да кључа шест
минута. Затим се конична боца са садржајем охлади под млазом воде, сачека се да
се талог слегне и садржај се процеди кроз гуч G–4 пазећи да талог награђеног
бакар-оксида остане у ерленмајеру у коме је и загреван. Талог се неколико пута
испере врућом водом, пусти да се слегне, а вода изнад талогa процеди кроз гуч
G–4 да би се испрао бакар-сулфат. При испирању, талог на гучу не сме да остане
без воде. Највећи део бакар-оксида мора да остане у посуди у којој се загрева
филтрат.

После испирања, гуч се стави на другу чисту боцу за
цеђење и кроз њега пропусти 50 ml фериамонијум-сулфата који раствори талог на
филтру. Затим се гуч неколико пута испере дестилованом водом. Тако добијени
филтрат пренесе се у посуду у којој је вршена редукција, односно загревање и у
којој се налази највећи део бакар-оксида. Пошто се талог потпуно раствори,
раствор постаје плавозелен. Тај раствор се титрира са децимоларним раствором
калијум-перманганата до појаве смеђезелене боје која се не мења. Из утрошене
количине децимоларног раствора калијум-перманганата израчуна се еквивалентна
количина бакра.

1 ml децимоларног раствора калијум-перманганата
одговара 6,36 mg бакра.

Из таблице за израчунавање инвертног шећера, лактозе, и
сахарозе (таблица бр. 1) прочита се одговарајућа количина шећера.

Ако се у таблици бр. 1 не налази добијена количина
бакра, узима се најближа вредност наведене у таблици и њој одговарајућа
количина лактозе, па се на основу тога израчунава количина лактозе која
одговара добијеној количини бакра према следећем обрасцу:


 
  
  X=
  
  
  b·c
  
 
 
  
  a
  
 


где је:

а – количина бакра у таблици (најближа вредност);

b – одговарајућа количина лактозе;

X – количина лактозе која одговара добијеној вредности
бакра;

c – вредност бакра добијена анализом

Израчунавање


 
  
  Садржај лактозе у процентима =
  
  
  количина
  лактозе
  
  
  · 100
  
 
 
  
  количина 
  згуснутог
  млека
  
 


б) Поступак одређивања сахарозе



За одређивање сахарозе одмери се пипетом 50 ml филтрата
у одмерну тиквицу од 200 ml, дода 2 ml једномоларног раствора хлороводоничне
киселине и загрева 30 минута у кључалом воденом купатилу да се изврши
инверзија. Затим се садржај охлади на 20°С, па у одмерну тиквицу унесе комадић
лакмус-папира и раствор пажљиво неутралише додавањем кап по кап једномоларног
раствора натријум-хидроксида. Затим се одмерна тиквица допуни водом до ознаке.
Целокупан инвертни шећер у добијеном раствору одређује се по следећем поступку:
у коничну тиквицу пипетом се одмери по 25 ml Fehlingovog раствора I и
Fehlingovog раствора II, загреје до кључања и дода 50 ml раствора који садржи
инвертни шећер. Поклопљен ерленмајер загрева се до кључања, које траје два
минута, а затим се садржај охлади и поступа се као при одређивању лактозе.

Садржај укупног инвертног шећера израчуна се из
података у таблици бр. 1 наведених за количину бакароксидула. Нађена количина
укупног инвертног шећера одговара количини од 0,25 g обичног млека. Да би се
добила вредност инвертног шећера у процентима, добијена количина се множи са
100. Од те вредности одузме се вредност лактозе, али се њена вредност израчуната
претходним поступком подели са 1,4 да би била исказана у вредности инвертне
лактозе.

Количина инвертног шећера која одговара количини
сахарозе израчунава се из разлике укупне количине инвертног шећера и количине
инвертне лактозе. Множењем добијене вредности фактором 0,95 инвертни шећер се
прерачунава у сахарозу. Добијена вредност представља укупну сахарозу у
испитиваном згуснутом млеку.

На истом узорку за испитивање морају се извршити
најмање два одређивања.



IV. МЛЕКО У ПРАХУ



Припремање узорка



За анализу млека у праху узима се оригинално паковање
или 300 g узорка за испитивање. У посуду од лима или стакла, чија је запремина
најмање два пута већа од запремине узорка за испитивање, стави се млеко у
праху. Посуда се затвори, добро протресе и окрене неколико пута да се садржај
измеша, а одмах затим одмери се количина млека у праху потребна за одговарајућу
анализу. Испитивање мора одмах да почне да млеко у праху не би упило влагу из
ваздуха.



Реконституисање млека од млека у праху



Апаратура и прибор



Поред уобичајене лабораторијске опреме, користе се:

1) одмерна тиквица од 100 ml;

2) порцулански тарионик са тучком;

3) левак.



Поступак реконституисања млека



Одмери се 12,5 g пуномасног млека у праху, односно 9 g
обраног млека у праху и у тарионику пажљиво растрља уз додавање дестиловане
воде темпераратуре 50°С да не би остале грудвице млека у праху. Смеша воде и
млека пренесе се у одмерну тиквицу, а тарионик се испира дестилованом водом док
се целокупна количина млека не пренесе у одмерну тиквицу. Затим се садржај
охлади и одмерна тиквица допуни водом до ознаке.



1. Одређивање воде у млеку у праху



Принцип и примена



Ова метода се заснива на принципу сушења одмерене
количине узорка млека у праху до константне масе.

Ова метода се користи за одређивање воде у млеку у
праху, а резултат се изражава у процентима.



Апаратура и прибор



Поред уобичајене лабораторијске опреме, користе се:

1) алуминијумска посуда пречника 6 cm и висине 3 cm, са
поклопцем;

2) сушница;

3) ексикатор, са средством за сушење;

4) аналитичка вага.



Поступак одређивања воде



Алуминујумска посуда се суши један час у сушници на
102°С (±2°С). Затим се извади, охлади у ексикатору и измери. У посуди се одмери
1 g млека у праху, са тачношћу од 0,001 g и одмах се посуда затвори. Узорак
млека у праху суши се у отвореној алуминујумској посуди два часа на температури
од 102°С (±2°С), а затим се посуда затвори, охлади у ексикатору и измери.
Узорак се поново суши током једног часа, затим се хлади и мери. Сушење се
понавља све док разлика резултата два узастопна мерења износи више од 0,0005 g
или док се не повећа маса.

На истом узорку за испитивање морају се извршити
најмање два одређивања.



Израчунавање




 
  
  Процент воде у млеку у праху =
  
  
  a – b
  
  
  · 100
  
 
 
  
  c
  
 


где је:


 
  
  а
  
  
  – маса алуминујумске посуде са поклопцем и одмереном
  количином узорка пре сушења, у g;
  
 
 
  
  b
  
  
  – маса алуминијумске посуде са поклопцем и узорком
  после сушења, у g;
  
 
 
  
  c
  
  
  – маса одмереног узорка, у g.
  
 


Разлика између резултата два одређивања извршена
истовремено или непосредно једно за другим, сходно члану 5. овог правилника, не
сме бити већа од ± 0,06%.



2. Одређивање масти у млеку у праху



ОДРЕЂИВАЊЕ МАСТИ У
МЛЕКУ РЕКОНСТИТУИСАНОМ ОД МЛЕКА У ПРАХУ



Целокупан поступак одређивања масти у млеку у праху
исти је као за одређивање масти у млеку по методи која је прописана овим
правилником, уз обавезу коришћења специјално профилисаних бутирометара за
павлаку.

Израчунавање

Процент масти у пуномасном млеку = а · 8

где је:

а – процент масти прочитан на скали бутирометра.

Процент масти у обраном млеку = а · 11,1

где је:

а – процент масти прочитан на скали бутирометра.



ОДРЕЂИВАЊЕ МАСТИ У
МЛЕКУ У ПРАХУ



Ацидобутирометријска метода

Апаратура и прибор

Поред уобичајене лабораторијске опреме, користе се:

1) водено купатило;

2) бутирометар за павлаку (за 5 g павлаке);

3) центрифуга;

4) пипете од 10 ml и 1 ml;

5) пипета градуисана од 10 ml.



Реагенси



Користе се следећи реагенси:

1) амил-алкохол r20 = 0,811 g/ml са
тачком кључања од 128°С до 130°С (проверено слепом пробом);

2) сумпорна киселина r20 = 1,820 –
1,825 g/ml.



Поступак одређивања масти



У бутирометар за павлаку одмери се 10 ml сумпорне
киселине и опрезно дода 7,5 ml воде и 1 ml амил-алкохола. У тај садржај се
унесе 2,5 g млека у праху, мерено на глатком папиру са тачношћу од 0,001 g.
Бутирометар се затвори гуменим запушачем и промућка (без окретања) да се млеко
раствори у проширеном делу бутирометра. Бутирометар се загрева у воденом
купатилу док се потпуно раствори млеко у праху.

Даљи поступак одређивања масти у млеку у праху је исти
као и за одређивање масти у млеку методом по Gerberu која је прописана овим
правилником.

На истом узорку за испитивање морају се извршити
најмање два одређивања.



3. Одређивање киселости млека у праху



Степен киселости млека у праху одређује се у млеку
реконституисаном од млека у праху методом која је овим правилником прописана за
одређивање киселости млека.



4. Испитивање растворљивости млека у праху



Принцип и примена



Ова метода се заснива на принципу утврђивања
растворљивости суве материје из млека у праху у мелку реконституисаном од млека
у праху, а служи за одређивање процента растворљивости млека у праху у
реконституисаном млеку.



Апаратура и прибор



Поред уобичајене лабораторијске опреме, користе се:

1) одмерна боца од 100 ml;

2) порцулански тарионик са тучком;

3) левак.

Млеко у праху раконституише се по поступку који је
прописан овим правилником за млеко у праху. Млеко реконституисано од млека у
праху остави се да стоји четири часа у одмерној боци од 100 мл. Затим се, без
мешања садржаја, одмери 3 g као узорак за испитивање, са тачношћу 0,001 g и
одређује сува материја по методи која је овим правилником прописана за млеко.
Истовремено се одређује сува материја млека у праху.



Израчунавање




 
  
  Процент растворљивости млека у праху = 
  
  
  b X 100
  
  
 
 
  
  a
  
 


где је:


 
  
  а
  
  
  – сува материја одмереног млека у праху (означава
  суву материју у 12,5 g пуномасног, односно 9 g обраног млека у праху
  одмереног за реконституисање);
  
 
 
  
  b
  
  
  – сува материја реконституисаног млека.
  
 




5. Доказивање фосфатазе у млеку у праху



Фосфатаза млека у праху доказује се у реконституисаном
млеку у праху методом која је овим правилником прописана за фосфатазу млека.



V. ПАВЛАКА



Припремање узорка



За целокупну анализу потребно је 100 до 200 ml павлаке.
За одређивање само масти користи се 50 ml павлаке.

Да би се олакшало одмеравање пипетом павлаке, или ако
се у павлаци налазе издвојене честице маслаца, павлака се загрева у топлом
купатилу до 35°С, односно 40°С уз мешање, док се садржај потпуно не
хомогенизује.

Узорак се пре анализе добро промеша на тај начин што се
више пута пресипа из једне посуде у другу.



1. Одређивање масти у павлаци бутирометром за павлаку



Апаратура и прибор



Поред уобичајене лабораторијске опреме, користе се:

1) бутирометар за павлаку;

2) пипете од 10 ml и 1 ml (као за млеко);

3) пипете са проширењем од 5 ml;

4) градуисане пипете од 10 ml;

5) водено купатило.



Реагенси



Користе се следећи реагенси:

1) сумпорна киселина (r20 = 1,820
до 1,825 g/ml);

2) амил-алкохол (r20 = 0,811 g/ml) са
тачком кључања 128°С до 130°С (проверено слепом пробом).



Поступак одређивања масти



Припремљени узорак павлаке, после загревања у воденом
купатилу на 30°С до 40°С (да се избаци ваздух), охлади се на 20°С. У
бутирометар се одмери пипетом 10 ml сумпорне киселине и дода 5 ml павлаке.
Пипета којом је одмерена павлака испере се са 5 ml воде, тако што се кроз њу
пропушта вода из друге пипете. При том се пипета којом је мерена павлака
непрестано окреће да би се добро испрала. Потом се у бутирометар дода 1 ml
амил-алкохола и даље поступа као за одређивање масти у млеку по методи која је
прописана овим правилником.

На бутирометру за павлаку нула скале налази се на
горњем делу и при очитавању резултата најнижа тачка менискуса мора се подесити
на нулу. Резултат представља вредност граничног слоја масти и осталог садржаја
у бутирометру.

На истом узорку за испитивање морају се извршити
најмање два одређивања.



2. Одређивање киселости павлаке



Апаратура и прибор



Поред уобичајене лабораторијске опреме, користе се:

1) конична посуда од 100 ml;

2) пипета од 20 ml (2 комада);

3) бирета.



Реагенси



Користе се следећи реагенси:

1) 2%-ни раствор фенолфталеина у етанолу (g/Vol);

2) раствор натријум-хидроксида c (NaOH) = 0,1 mol/l.

Поступак одређивања киселости

У коничну посуду одмери се пипетом 20 ml павлаке и
разреди са 20 ml воде. Томе се дода 2 ml 2%-ног растовра фенолфталеина и
титрира се децимоларним раствором натријум-хидроксида док се не појави
ружичаста боја, која мора бити постојана 30 секунди.



Израчунавање



Степен киселости павлаке = a · F· 2

где је:


 
  
  а
  
  
  – број милилитара децимоларног раствора NaOH утрошен
  за неутрализацију 20 ml павлаке;
  
 
 
  
  F
  
  
  – фактор раствора NaOH концентрације c (NaOH) = 0,1
  mol/l.
  
 


Мора се извршити најмање два одређивања на истом узорку
за испитивање.



VI. СИР



Припремање узорка



Узорци меких сирева хомогенизују се у тарионику. Тврди
сиреви се изрибају на треници или самељу у машини за млевење меса, пошто им се
претходно скине кора или заштитни премаз.

Хомогенизовани узорак меког сира, односно уситњен или
самлевен узорак тврдог сира одмах се успе до врха танке стаклене посуде са
широким грлом и затвори се запушачем од брушеног стакла.



1. Одређивање воде у сиру методом сушења



Апратура и прибор



Поред уобичајане лабораторијске опреме, користе се:

1) аналитичка вага;

2) алуминујумска посуда (пречника 6 cm до 7 cm и висине
3 cm), са стакленим штапићем и поклопцем који се лако скида;

3) водено купатило;

4) лабораторијска сушница;

5) ексикатор са средством за сушење;

6) песак испран 5%-ном хлороводоничном киселином, а
затим водом, док се не одстране остаци хлороводоничне киселине, а потом ижарен.



Поступак сушења



У претходно осушену, охлађену и измерену алуминијумску
посуду са ижареним песком и стакленим штапићем, измери се 2 g до 3 g
припремљеног узорка сира, са тачношћу од 0,001 g. Затим се посуда са узорком
унесе у сушницу и суши један до два часа на температури од 105°С ± 2°С. Потом
се посуда са узорком охлади и измери. Сушење се понавља док разлика између два
узастопна мерења не буде мања од 1 mg.

Ако се претходно не загрева у воденом купатилу, узорак
се у току сушења у сушници мора три до пет пута (сваких пет минута) извадити из
сушнице и промешати стакленим штапићем. Затим се поступак сушења наставља на
описани начин.

На истом узорку за испитивање морају се извршити
најмање два одређивања.



Израчунавање




 
  
  Процент воде у сиру =
  
  
  a
  
  
  · 100
  
 
 
  
  c
  
 


где је:


 
  
  а
  
  
  – разлика у маси алуминијумске посуде са узорком пре
  и после сушења, у g;
  
 
 
  
  c
  
  
  – одмерена количина узорка, у g.
  
 


Разлика између резултата два одређива која је извршио
исти аналитичар, истовремено или непосредно једно за другим, на истом узорку, истом
методом, у истим условима и у истој лабораторији, не сме бити већа од 0,1%
воде.



2. Одређивање масти у сиру бутирометром за сир



Апаратура и прибор



Поред уобичајене лабораторијске опреме, користе се:

1) буритометар за сир;

2) пипета од 10 ml и пипета од 1 ml (као за млеко);

3) аналитичка вага;

4) водено купатило.



Реагенси



Користе се следећи реагенси:

1) сумпорна киселина (r20 = 1,53).

2) амил-алкохол (r20 = 0,811 g/ml) са
тачком кључања од 128°С до 130°С (пре употребе проверен слепом пробом. Амил-алкохол
не сме да издваја никакав слој течности који би био сличан масти).



Поступак одређивање масти



У чашицу која је причвршћена за запушач бутирометра,
одмери се тачно 3 g припремљеног 3 g припремљеног и добро промешаног узорка
сира и унесе у бутирометар. С горње стране бутирометра унесе се пипетом
одмерених 10 ml сумпорне киселине и бутирометар загрева у воденом купатилу на
65°С уз повремено мућкање, да се беланчевине сира саствим растворе. Бутирометар
се при том не сме окретати, јер би честице сира доспеле у сужени део.

Ниво воде у воденом купатилу мора бити изнад нивоа
слоја масти у бутирометру. Кад се беланчевине растворе, у бутирометар се унесе
1 ml амил-алкохола и поново промућка неколико пута. Потом се кроз горњи отвор
бутирометра дода онолико сумпорне киселине колико је потребно да горњи менискус
достигне број 35 на скали. Бутирометар се промућка и центрифугира 10 минута на
1000 до 1200 обртаја у минути. Загревање у воденом купатилу и центрифугирање
бутирометра понови се још два пута, а затим прочита проценат масти.

На истом узорку за испитивање морају се извршити
најмање два одређивања.



3. Одређивање киселости сира



Апаратура и прибор



Поред уобичајене лабораторијске опреме, користе се:

1) порцулански тарионик са тучком;

2) аналитичка вага;

3) бирета.



Реагенси



Користе се следећи реагенси:

1) раствор натријум-хидроксида c(NaOH) = 0,1 mol/l;

2) 2%-ни раствор фенолфталеина у етанолу (g/vol).



Поступак одређивања киселости



Од припремљеног узорка сира одмери се 5 g за
испитивање, са тачношћу од ± 0,0001 g. Одмерена количина узорка за испитивање
унесе се у тарионик и мешањем помоћу тучка хомогенизује. Затим се у више
наврата додају мање количине дестиловане воде температуре 50°С да би се садржај
разрадио. Помоћу дестиловане воде, која укупно сме да износи 100 ml, смеша
узорка сира и воде се квантитативно пренесе у ерленмајер. Томе се дода 1 ml
2%-ног фенолфталеина и садржај титрира децимоларним раствором NaOH док се не
појави ружичаста боја, која мора бити постојана два минута.



Израчунавање



Степен киселости сира = a · F · 8

где је:


 
  
  а – број милилитара децимоларног NaOH утрошеног за
  титрацију
  
 
 
  
  F – фактор раствора натријум-хидроксида концентрације
  c(NaOH) = 0,1 mol/l.
  
 


На истом узорку за испитивање морају се извршити
најмање два одређивања.



VII. КАЈМАК



1. Одређивање
воде у кајмаку



Вода у кајмаку одређује се по методи за одређивање воде
у сиру која је прописана овим правилником.



2. Одређивање масти у кајмаку



Масти у кајмаку одређују се по методи за одређивање
масти у павлаци која је прописана овим правилником.



3. Одређивање натријум-хлорида у кајмаку



Натријум-хлорид у кајмаку одређује се методом по
Volhardu.



Принцип



Ова метода се заснива на принципу ослобађања
натријум-хлорида из кајмака после разарања органских супстанција кајмака
азотном киселином и калијум-перманганатом. Концентрација јона хлора утврђује се
титрацијом амонијум-роданидом, који вишак сребро-нитрата, после његове
реакције, везује са јонима хлора из кајмака.

Количина натријум-хлорида у кајмаку изражава се у
процентима по маси.

Апаратура и прибор

Поред уобичајене лабораторијске опреме, користе се:

1) аналитичка вага;

2) конична посуда од 300 ml;

3) пипете од 5 ml, од 10 ml и од 25 ml;

4) цилиндри за одмеравање од 25 ml и од 100 ml;

5) бирета.



Реагенси



Користе се следећи реагенси:

1) концентрована азотна киселина;

2) 7,5%-ни раствор калијум-перманганата (g/vol);

3) засићен раствор фериамонијум-сулфата;

4) раствор амонијум-роданида c (NH4SCN) = 0,1 mol/l;

5) раствор сребро-нитрата c (AgNO3) = 0,1 mol/l.



Поступак одређивања натријум-хлорида



У ерленмајер од 300 ml одмери се 2 g припремљеног
узорка кајмака са тачношћу ± 0,001 g. Томе се дода 25 ml децимоларног раствора
сребро-нитрата и 25 ml концентроване азотне киселине. Кад се садржај загреје до
кључања, унесе се 10 ml калијум-перманганата и остави да умерено кључа. Ако
смеша изгуби боју, дода се количина раствора калијум-перманганата довољна да
течност постане смеђа (потребно је од 5 ml до 10 ml). Тада се унесе мало
оксалне киселине или глукозе (да смеша изгуби боју), 100 ml дестилова воде и 5
ml раствора фериамонијум-сулфата. Садржај се добро промеша и одмах титрира
децимоларним раствором амонијум-роданида док се не појави црвеносмеђа боја,
која је остојана 30 секунди.



Израчунавање




 
  
  Процент натријум-хлорида у кајмаку =
  
  
  0,585 (V1 – V2)
  
 
 
  
  V
  
 


где је:


 
  
  V1
  
  
  – додата количина сребро-нитрата, у ml,
  
 
 
  
  V2
  
  
  – број милилитара утрошеног раствора
  амонијум-роданида за титрацију;
  
 
 
  
  V
  
  
  – маса узорка кајмака, у g.
  
 


На истом узорку за испитивање морају се извршити
најмање два одређивања.

Разлика између резултата два одређивања која је извршио
исти аналитичар, истовремено или непосредно једно за другим, на истом узорку,
истом методом, у истим условима, и у истој лабораторији не сме бити већа од ±
0,06%.



4. Одређивање киселости кајмака



Киселост кајмака одређује се по методи за одређивање
киселости сира која је прописана овим правилником.



VIII. МАСЛАЦ



Припремање узорка



За испитивање потребно је најмање 100 g маслаца или
једно оригинално паковање.

Пре испитивања, посуда са лабораторијским узорком се
стави у водено купатило температуре око 28°С (не више од 39°С) да се маслац
истопи, а затим се садржај хлади, уз непрестано мешање стакленим штапићем, док
се не стегне. Од стегнуте масе узорка маслаца одмерава се количина узорка за
испитивање.



1. Одређивање воде у маслацу



а) Метода сушењем



Принцип и примена



Ова метода се заснива на принципу мерења губитка масе
маслаца пре и после сушења под одређеним условима.



Апаратура и прибор



Поред уобичајене лабораторијске опреме, користе се:

1) аналитичка вага;

2) лабораторијска сушница,

3) ексикатор са средством за сушење (силикагел);

4) метална посуда (пречника 6 cm до 8 cm и висине 2
cm), са зрнима пловушца величине 2,8 mm до 3,4 mm.



Поступак сушења



У металну посуду стави се 12 g до 15 g пловушца и суши
до константне масе на 102°С ± 2°С. Затим се посуда са пловушцем хлади у
ексикатору и мери. У одмерену и осушену посуду са пловушцем унесе се 5 g до 10
g узорка за испитивање, мерено са тачношћу од ± 0,001 g. Посуда са узорком
унесе се у сушницу и суши два часа на 102°С ± 2°С, затим извади, хлади у
ексикатору и мери. Сушење у трајању по пола часа понаваља се уз наизменично
хлађење и мерење, све док разлика између резултата два узастопна мерења не буде
мања од 0,5 mg.



Израчунавање




 
  
  Процент воде у маслацу = 
  
  
  a
  
  
  · 100
  
 
 
  
  b
  
 


где је:

а – разлика у маси посуде са узорком маслаца пре и
после сушења;

b – одмерена количина узорка.

На истом узорку за испитивање морају се извршити
најмање два одређивања.

Разлика између резултата два одређивања која је извршио
исти аналитичар, истовремено или непосредно једно за другим, на истом узорку,
истом методом, у истим условима и у истој лабораторији, не сме бити већа од
0,1% релативне вредности.



б) Одређивање воде у маслацу методом испаравања



Принцип и примена



Ова метода се заснива на принципу испаравања воде на
повишеној температури и мерењу разлике која се јавља у маси маслаца пре и после
исправања.

Одређивање воде у маслацу методом испаравања врши се на
специјалној ваги са скалом на којој се директно очитава процент воде.

Одређивање воде у маслацу методом испаравања може се
извршити и мерењем на аналитичкој ваги.

Поступак одређивања
воде у маслацу мерењем на специјалној ваги или на аналитичкој ваги



Апаратура и прибор



Поред уобичајене лабораторијске опреме, користе се:

1) специјална вага за директно одређивање процента
воде, са посудицом, или аналитичка вага;

2) топлотни извор (пламеник или решо).



Поступак одређивања
воде испаравањем



У претходно одмерену алуминијумску посуду специјалне
ваге одмери се 10 g припремљеног узорка маслаца. Посуда са узорком лагано се
загрева уз стално мешање тако да се изазове пенушање садржаја, али да не дође
до прегревања или сагоревања. Испаравање воде се прекида кад се пена изгуби,
појави мирис топљеног маслаца, односно жутосмеђа боја талога. Посуда се охлади,
стави на вагу и директно прочита процент воде. При коришћењу аналитичке ваге
поступа се тако што се у суву одмерену чашу од 250 ml унесе 10 g припремљеног
узорка маслаца и загрева на описани начин. Затим се охлађена посуда са узорком
измери на аналитичкој ваги и израчуна се процент воде.

Израчунавање


 
  
  Процент воде у маслацу =
  
  
  a – b
  
  
  · 100
  
 
 
  
  c
  
 


где је:

а – маса посуде са узорком пре испаравања,

b – маса посуде са узорком после испаравања,

c – маса узорка маслаца за испитивање.

На истом узорку за испитивање морају се извршити
најмање два одређивања.



2. Одређивање масти у маслацу



Маст у маслацу одређује се методом по Gerberu.



Апаратура и прибор



Поред уобичајене лабораторијске опреме, користе се:

1) специјални бутирометар за маслац;

2) аналитичка вага;

3) водено купатило;

4) центрифуга по Gerberu;

5) пепета од 1 ml и од 20 ml.



Реагенси



Користе се следећи реагенси:

1) сумпорна киселина (r20 = 1,50),

2) амил-алкохол (r20 = 0,811 g/ml), са
тачком кључања од 128°С до 130°С (пре употребе проверен слепом пробом).

Поступак одређивања масти



У чашицу бутирометра која је причвршћена за гумени
запушач одмери се 5 g припремљеног узорка маслаца, са тачношћу од 0,001 g.
Бутирометар се са доње стране затвори запушачем, а кроз горњи (ужи) отвор
пипетом се унесе 20 ml сумпорне киселине и 1 ml амил-алкохола и затвори се
горњи отвор. Садржај се добро измеша да би се беланчевине раствориле. Ниво
течности у бутирометру мора да достигне подељак на скали који означава број 70,
а ако не достигне тај подељак, додаје се сумпорна киселина док не достигне ниво
означен на скали. Бутирометар се стави у топло купатило и држи пет минута на
температури од 65°С. Маст се за то време издвоји на површини. Међутим, да би се
потпуно издвојила маст бутирометар се мора центрифугирати пет минута. Затим се
бутирометар поново стави у водено купатило и држи пет минута, после чега се
одмах очита процент масти на скали.

На истом узорку за испитивање морају се извршити
најмање два одређивања.



IХ. КЕФИР



Припремање узорка



Узорак за испитивање кефира припрема се на начин
предвиђен овим правилником за припремање узорка киселог млека и јогурта.



1. Одређивање масти у кефиру



Маст у кефиру одређује се по методи прописаној овим
правилником за одређивање масти у киселом млеку и јогурту.



2. Одређивање киселости у кефиру



Киселост кефира одређује се по методи прописаној овим
правилником за одређивање киселости киселог млека и јогурта.



3. Одређивање суве материје у кефиру



Сува материја у кефиру одређује се по методи прописаној
овим правилником за одређивање суве материје у киселом млеку и јогурту.



4. Одређивање слободне угљене киселине (CO2) у кефиру



Принцип



Ова метода се заснива на принципу неутрализације
слободне угљене киселине раствором натријум-хидроксида, у присуству
фенолфталеина.

Слободна угљена киселина у кефиру одређује се
титрацијом децимоларним раствором NaOH уз додатак фенолфталеина до pH 8,4.



Апаратура и прибор



Поред уобичајене лабораторијске опреме, користе се и
апаратуре и прибор прописани овим правилником за одређивање киселости киселог
млека и јогурта.



Реагенси



Поред реагенса који су прописани за одређивање
киселости киселог млека и јогурта, употребљава се и 10%-ни раствор NaOH
(g/vol).



Поступак одређивања



У ерленмајер се одмери пипетом 10 ml припремљеног
узорка кефира, а употребљена пипета се испере млазом 20 ml дестиловане воде из
друге пипете. Томе се дода 1 ml 2%-ног раствора фенолфталеина и титрира
децимоларним раствором натријум-хидроксида док се не појави ружичаста боја,
која мора бити постојана 30 секунди. Количина слободне угљене киселине изражава
се у mg/l.



Израчунавање




 
  
  Количина угљене киселине у mg/l =
  
  
  V1 · F · 2,2
  
 
 
  
  V2
  
 


где је:


 
  
  V1
  
  
  – број милилитара утрошеног децимоларног раствора
  NaOH за титрацију;
  
 
 
  
  F
  
  
  – фактор раствора NaOH концентрације c (NaOH) = 0,1
  mol/l;
  
 
 
  
  2,2
  
  
  – mg еквивалент CO2, што значи да 1 ml 0,1 моларног
  раствора NaOH одговара 2,2 mg CO2;
  
 
 
  
  V2
  
  
  – количина узорка за испитивање у ml.
  
 




5. Одређивање млечне киселине у кефиру



Млечна киселина у кефиру одређује се по методи
прописаној овим правилником за одређивање киселости киселог млека и јогурта.

Израчунавање



Количина млечне киселине у процентима = V · a · 10 · F



где је:


 
  
  V
  
  
  – број милилитара утрошеног натријум-хидроксида c
  (NaOH) = 0,1 mol/l.
  
 
 
  
  а
  
  
  – фактор за прерачунавање на млечну киселину (0,009).
  
 
 
  
  F
  
  
  – фактор раствора NaOH концентрације c (naOH) = 0,1
  mol/l.
  
 




6. Одређивање алкохола у кефиру



Апаратура и прибор



Поред уобичајене лабораторијске опреме, користе се: 

1. апаратура за
дестилацију;

2. одмерна
тиквица од 100 ml;

3. пиконметар;

4. аналитичка
вага.



Реагенси



Користи се раство натријум-хидроксида c(NaOH) = 0,1
mol/l.



Поступак одређивања алкохола



У боци за дестилацију запремине од 300 ml до 400 ml
одмери се 100 g кефира и дода онолико раствора натријум-хидроксида колико је
потребно да реакција садржаја у боци постане изразито алкална.
Натријум-хидроксид неутралише слободне испарљиве киселине, чиме се спречава да
се приликом дестилације предестилише и измени релативна запреминска маса
дестилата. Боца се споји са повратним хладњаком и врши дестилација. Кад се
половина садржаја предестилише у одмерну боцу од 100 ml, дестилат се охлади на
15°С и одмерна боца допуни водом до ознаке. Тада се пикнометром одреди
релативна запреминска маса разблаженог дестилата (на 15°С). Према вредности
релативне запреминске масе одређује се количина алкохола из таблице бр. 2.



Х. СЛАДОЛЕД



Припремање узорка



За испитивање је потребно најмање 50 g узорка сладоледа
или оригинално паковање најмање исте масе.

Узорак сладоледа се истопи у посуди која се стави у
водено купатило на око 45°С. Истопљени узорак сладоледа добро се измеша и одмах
се одмерава количина узорка потребна за испитивање.



1. Одређивање масти у сладоледу



Маст у сладоледу одређује се по методи прописаној овим
правилником за одређивање масти у павлаци.



2. Одређивање суве материје у сладоледу



Сува материја у сладоледу одређује се по методи
прописаној овим правилником за одређивање суве материје у згуснутом млеку.



3. Одређивање сахарозе у сладоледу



Сахароза у сладоледу одређује се по методи прописаној
овим правилником за одређивање сахарозе у згуснутом млеку.



ХI. ЛУПАНА ПАВЛАКА



Припремање узорка



За испитивање се узима оригинално паковање или 100 g
лупане павлаке. Узорак се пре испитивања мора кашиком добро измешати.



1. Одређивање масти у лупаној павлаци



Маст у лупаној павлаци одређује се по методи прописаној
овим правилником за одређивање масти у павлаци.



2. Одређивање сахарозе у лупаној павлаци



Сахароза у лупаној павлаци одређује се по методи
прописаној овим правилником за одређивање сахарозе у згуснутом млеку.





Таблица бр. 1 и таблица бр. 2 одштампане су уз ове
методе и чине њихов саставни део.





НАПОМЕНА ИЗДАВАЧА:

Таблица број 1. и таблица број 2. објављене су
„Службеном листу СФРЈ”, број 32/83 на стр. 980 до 988.





