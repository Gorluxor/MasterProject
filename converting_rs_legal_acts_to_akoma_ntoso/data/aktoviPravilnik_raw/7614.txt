




	
		Редакцијски пречишћен текст
	




На основу чл. 9. и 11. Закона о стандардизацији (“Службени лист СРЈ”, бр. 30/96, 59/98, 70/2001 и 8/2003) и члана 2. став 3. Уредбе о начину израде и доношења техничких прописа и вођења регистра тих прописа (“Слуæбени лист СРЈ”, бр. 4/97), министар за унутрашње економске односе доноси
ПРАВИЛНИК
О КВАЛИТЕТУ И ДРУГИМ ЗАХТЕВИМА ЗА ЈЕСТИВЕ 
ПЕЧУРКЕ И ПРОИЗВОДЕ ОД ЈЕСТИВИХ ПЕЧУРАКА
„Службени лист СЦГ”, број 31 од 18. јула 
2003, 56 од 26. децембра 2003. - др. правилник, 4 од 23. јануара 2004. - др. 
правилник
I. ОСНОВНЕ ОДРЕДБЕ
Члан 1.
Овим правилником прописују се квалитет и други захтеви 
који за јестиве печурке и производе од јестивих печурака морају бити испуњени у 
производњи и промету.
Члан 2.
За производе од јестивих печурака за које овим 
правилником нису прописани квалитет и други захтеви, као ни захтеви за очување 
квалитета, важе захтеви прописани овим правилником за групу сродних производа из 
овог правилника.
За производе од јестивих печурака за које овим 
правилником нису прописани квалитет и други захтеви, као и за производе за које 
је овим правилником изричито прописано, произвођач је дужан да донесе 
произвођачку спецификацију.
Произвођачка спецификација мора да садржи кратак опис 
технолошког поступка производње производа, основне захтеве квалитета, извештај о 
извршеном испитивању захтева квалитета (здравствена исправност, сензорне, 
физичке и хемијске карактеристике) и податке из декларације наведене у чл. 3. и 
4. овог правилника.
О донетим произвођачким спецификацијама произвођач води 
евиденцију, која мора да садржи следеће податке:
1) евиденцијски број произвођачке спецификације;
2) датум доношења произвођачке спецификације;
3) датум почетка производње према произвођачкој 
спецификацији;
4) датум извршеног испитивања захтева квалитета утврђених 
у произвођачкој спецификацији.
Члан 3.
Свеже јестиве печурке стављају се у промет као 
неупаковане или упаковане.
Свеже јестиве печурке које се стављају у промет као 
упаковане морају на оригиналном паковању имати декларацију која садржи следеће 
податке:
1) назив јестиве печурке (народни и научни);
2) фирму и седиште или име произвођача, односно име лица 
које је упаковало свеже јестиве печурке;
3) датум производње и рок употребе или ознаку “употребљив 
до” (за производе са роком трајања до десет дана или три месеца уписују се дан и 
месец, а за производе са роком трајања преко три месеца - месец и година);
4) класу квалитета, ако је то овим правилником 
предвиђено;
5) нето количину јестивих печурака;
6) друге податке од интереса за потрошача.
Свеже јестиве печурке које се стављају у промет у расутом 
стању морају на амбалажи из које се продају да садрже податке из става 2. овог 
члана.
Члан 4.
Сви производи од јестивих печурака који се стављају у 
промет у оригиналном паковању морају на омоту, суду или етикети имати 
декларацију, која садржи следеће податке:
1) назив производа и његово трговачко име ако га производ 
има;
2) назив и седиште, односно адресу произвођача. За увозне 
производе наводи се земља у којој је настао производ (“произведено у”) и земља 
из које је производ увезен (“увезено из”);
3) датум производње и рок трајања, односно податак 
“употребљив до” (за производе са роком трајања до три месеца уписују се дан и 
месец, а за производе преко три месеца - месец и година);
4) класу квалитета ако је то овим правилником предвиђено;
5) нето количину (маса, запремина) производа;
6) списак састојака производа који укључује све састојке 
производа (под састојцима се подразумевају и додати адитиви) по опадајућем 
редоследу њихових маса употребљених при производњи. Списку састојака треба да 
претходи реч “састојци”.
Адитиви који се додају производима означавају се у списку 
састојака, у складу са Правилником о квалитету и другим захтевима за адитиве и 
њихове мешавине за прехрамбене производе.
Ароме које се додају производима означавају се у списку 
састојака, у складу са Правилником о квалитету и другим захтевима за ароме за 
прехрамбене производе.
Количина састојака употребљена при производњи или при 
припреми производа мора се означити у декларацији тог производа (изузимајући 
ароме) кад се назив састојка појављује у називу производа или кад је састојак 
наглашен у декларацији речима, сликом или графиком.
Ознака количине састојка мора се појавити у називу 
производа или непосредно уз назив производа, или у списку састојака поред 
састојка о коме је реч;
7) енергетску вредност производа изражену у Kcal и KJ;
8) услове чувања и складиштења производа;
9) упутство о начину употребе, ако без њега није могућа 
правилна употреба производа.
Подаци наведени у ставу 1. тач. 1, 3. и 5. овог члана 
морају бити истакнути у истом видном пољу.
Декларација мора бити лако уочљива, јасна, читка и 
неизбрисива.
Члан 5.
Ако нето количина производа који се ставља у промет у 
оригиналном паковању не прелази 50 г декларација мора да садржи само: назив 
производа, назив и седиште произвођача или назив онога ко производ пакује, нето 
количину, датум производње и рок употребе или ознаку “употребљив до”.
Члан 6.
Декларација не сме да садржи ознаке (називе, слике, 
цртеже и сл.) које потрошача могу довести у заблуду у погледу порекла, врсте и 
квалитета производа.
Члан 7.
Јестиве печурке и производи од јестивих печурака морају 
се складиштити, транспортовати и чувати на начин прописан овим правилником, 
којим се обезбеђује очување њиховог квалитета до момента отварања у року 
употребе.
II. ПЕЧУРКЕ
Члан 8.
Јестиве печурке, зависно од начина производње, односно 
брања и прикупљања, стављају се у промет у свежем стању као:
1) јестиве гајене печурке;
2) јестиве самоникле печурке.
Члан 9.
Под јестивим гајеним печуркама, у смислу овог правилника, 
подразумевају се свежа плодоносна тела јестивих гајених печурака чије су врсте 
прописане у члану 11. овог правилника, а намењене су директној потрошњи.
Под јестивим самониклим печуркама, у смислу овог 
правилника, подразумевају се врсте прописане у члану 29. овог правилника, а 
намењене су директној потрошњи.
Члан 10.
Јестиве печурке из члана 8. овог правилника које се 
стављају у промет морају испуњавати следеће захтеве:
1) да су нормално развијене;
2) да су облика карактеристичног за врсту;
3) да су целе, ако то овим правилником није друкчије 
прописано за поједину врсту или класу;
4) да су свежег изгледа;
5) да су здраве, без квара узрокованог болешћу, инсектима 
или другим паразитима и да нису нападнуте трулежним микроорганизмима;
6) да су без присуства инсеката или других паразита;
7) да су без страних примеса, осим остатака од материјала 
подлоге којом је обложена дршка, и да су без видљивих трагова средстава за 
третирање у току раста;
8) да су без повећане спољашње влажности;
9) да су без страног мириса и укуса;
10) да број петељки не прелази број шешира.
Члан 11.
У групу јестивих гајених печурака спадају следеће 
печурке:
1) Agaricus bisporus - шампињон и друге врсте гајеног 
шампињона;
2) Pleurotus ostreatus - буковача и друге врсте гајене 
буковаче;
3) Lentinus edodes – shii - take;
4) Coprinus comatus - гајена велика гнојштарка;
5) Agrocybe aegerita - гајена јаблановача;
6) Stropharija rugosoannulata - гајена сламнатица;
7) Flammulina velutipes - баршунаста пањевчица;
8) Ganoderma lucidum - храстова сјајница;
9) Auricularija spp - јудино уво и друге врсте гајеног 
јудиног ува;
10) Tremella fuciformis - сребрно уво.
Члан 12.
Под гајеним шампињоном (Agaricus bisporus), у смислу овог 
правилника, подразумева се плодоносно тело гајене јестиве печурке, које се 
састоји од шешира и дршке као јестивих делова.
Шампињон који се ставља у промет мора испуњавати следеће 
захтеве:
1) да је шешир у оптималној зрелости затворен или 
незнатно отворен, облика, полулопте пречника од 1,5 cm до 10 cm;
2) да је боја шешира бела, крембела, односно светлосмеђа, 
зависно од соја;
3) да је месо шешира чврсто и да на пресеку има свеж 
изглед;
4) да је дршка беле боје, глатка и без остатака 
мицелијума;
5) да су листићи, ако је шешир незнатно отворен, благо 
ружичасти;
6) да су мирис и укус плодносног тела карактеристични за 
шампињон.
Члан 13.
Шампињон се према квалитету разврстава у три класе: I, II 
и III, а у промет се ставља као: шампињон са сеченом дршком, ситни, средњи или 
крупни, у складу са чланом 15. овог правилника.
Члан 14.
Под шампињоном са сеченом дршком, у смислу овог 
правилника, подразумева се плодоносно тело печурке које се састоји од шешира и 
дршке која није дужа од 70% (m/m) пречника шешира.
Шампињон са сеченом дршком који се ставља у промет мора 
да испуњава следеће захтеве:
1) да садржај укупних страних примеса није већи од 1% 
(m/m), рачунато на масу производа;
2) да садржај минералних материја нерастворљивих у 10% 
(m/m) хлороводоничне киселине није већи од 0,5% (m/m), рачунато на масу 
производа;
3) да маса инсектима нападнутих плодова није већа од 1% 
(m/m).
Члан 15.
Шампињон, зависно од крупноће (калибраже), ставља се у 
промет као:
1) ситни - са пречником шешира од 15 до 30 mm;
2) средњи - са пречником шешира од 30 до 50 mm;
3) крупни - са пречнком шешира изнад 50 mm.
Члан 16.
У класу I спада плодоносно тело шампињона одличног 
квалитета, које по облику, изгледу, развијености и боји мора одговарати 
карактеристикама соја. Шампињон класе I мора у јединици паковања бити потпуно 
затвореног шешира и уједначен по крупноћи.
Дозвољава се да највише 10% од масе печурака одступа од 
захтева назначеног за калибражу рачунато на декларисану масу.
Шампињон класе I мора бити без површинских недостатака 
који утичу на квалитет и општи изглед плодоносног тела.
Шампињон из ст. 1. и 2. овог члана, код којег одступање у 
погледу калибраже није веће од 3% у односу на нето масу производа и потпуно је 
без примеса, може се означити и ставити у промет као шампињон екстра класе.
Члан 17.
У класу II спада шампињон доброг квалитета, који по 
облику, изгледу, развијености и боји мора одговарати карактеристикама соја. 
Шампињон класе II мора у јединици паковања бити потпуно затвореног шешира и 
уједначен по крупноћи.
Дозвољава се да највише 10% од масе печурака одступа од 
захтева назначеног за калибражу.
У јединици паковања може бити до 10% плодова са незнатно 
отвореним шеширом, рачунато на декларисану масу.
Шампињон класе II може показивати следеће недостатке, ако 
они не утичу на општи изглед, квалитет и очување производа:
1) незнатне недостатке у облику;
2) незнатне недостатке у боји;
3) незнатне површинске мане.
Члан 18.
У класу III спада шампињон који се по квалитету не може 
уврстити у класе I или II, али одговара захтевима из члана 12. овог правилника, 
под условом да су очуване основне карактеристике соја, квалитета и изгледа.
Шампињон класе III може показивати следеће недостатке:
1) незнатне мане у погледу облика, боје и изгледа на 
површини шешира;
2) незнатна нагњечења плодова.
Шампињон класе III не мора бити калибрисан, а може да 
са-држи и више од 10% плодова са отвореним шеширом, рачунато на масу производа.
Члан 19.
Под гајеном буковачом (Pleurotus sp.), у смислу овог 
правилника, подразумева се плодоносно тело јестиве гајене печурке, које се 
састоји од шешира и дршке као јестивих делова.
Буковача која се ставља у промет мора да испуњава следеће 
захтеве:
1) да је шешир у оптималној зрелости мало улегнут, изнад 
дршке пречника од 3 cm до 15 cm, и црнкасте, сивкасте или жућкасте боје;
2) да је обод шешира благо савијен надоле;
3) да је дршка кратка, беле боје и без остатка 
мицелијума;
4) да је месо шешира беле боје и чврсто;
5) да су мирис и укус плодоносног тела карактеристични за 
гајену буковачу.
Члан 20.
Под гајеном shii-take (Lentinus edodes), у смислу овог 
правилника, подразумева се плодоносно тело јестиве гајене печурке, које се 
састоји од шешира и дршке као јестивих делова.
Shii-take печурка која се ставља у промет мора да 
испуњава следеће захтеве:
1) да је шешир црвенкастосмеђаст, пречника од 3 cm до 15 
cm;
2) да су мирис и укус плодоносног тела карактеристични за 
shii-take.
Члан 21.
Под гајеном великом гнојиштарком (Coprinus comatus), у 
смислу овог правилника, подразумева се плодоносно тело јестиве гајене печурке, 
које се састоји од шешира и дршке од којих је само шешир јестиви део.
Велика гнојиштарка која се ставља у промет, мора да 
испуњава следеће захтеве:
1) да је шешир сразмерно висок и цилиндричан, а током 
чувања мало отворен (слично издуженом звону), пречника од 3 cm до 5 cm;
2) да је месо шешира беле боје, танко, без мириса и 
укуса.
Члан 22.
Под гајеном јаблановачом (Agrocybe aegerita), у смислу 
овог правилника, подразумева се плодоносно тело јестиве гајене печурке, које се 
састоји од шешира и дршке у дужини од 1 cm до 2 cm као јестивих делова.
Јаблановача која се ставља у промет мора да испуњава 
следеће захтеве:
1) да је шешир пречника од 3 cm до 10 cm, меснат и благо 
конвексан;
2) да је месо шешира беле боје, а дршка смеђаста;
3) да су мирис и укус плодоносног тела карактеристични за 
гајену јаблановачу.
Члан 23.
Под гајеном сламнатицом (Stropharia rugosoannulata), у 
смислу овог правилника, подразумева се плодоносно тело јестиве гајене печурке, 
које се састоји од шешира и дршке као јестивих делова.
Сламнатица која се ставља у промет мора да испуњава 
следеће захтеве:
1) да је шешир меснат, конвексног облика пречника од 3 cm 
до 12 cm, жутосмеђ до сивосмеђ;
2) да је месо шешира беле боје, а испод кожице бледожуто;
3) да је дршка пуна, беличаста, или беличастомеђаста и 
чврста;
4) да су мирис и укус плодоносног тела карактеристични за 
гајену сламнатицу.
Члан 24.
Под гајеном баршунастом пањевчицом (Flammulina 
velutipes), у смислу овог правилника, подразумева се плодоносно тело јестиве 
гајене печурке, која се састоји од малог шешира и дугачке дршке као јестивих 
делова.
Баршунаста пањевчица која се ставља у промет мора да 
испуњава следеће захтеве:
1) да је шешир пречника од 1 cm до 3 cm беле до 
жућкастонаранџасте боје;
2) да је дршка дуга до 15 cm беле до жућкастосмеђе боје;
3) да су мирис и укус карактеристични за гајену 
баршунасту пањевчицу.
Члан 25.
Под гајеном храстовом сјајницом (Ganoderma lucidum), у 
смислу овог правилника, подразумева се плодоносно тело јестиве гајене печурке, 
које се састоји од шешира и дршке као јестивих делова. Употребљава се у облику 
чајева и различитих тинктура.
Храстова сјајница која се ставља у промет мора да 
испуњава следеће захтеве:
1) да је шешир бубрежастог облика, дрвенасте текстуре, 
пречника од 5 cm до 20 cm тамноцрвене, жутобраон, до тамнобраон боје;
2) да је дршка дуга до 10 cm а дебела од 0,5 cm до 5 cm, 
браон до тамнобраон боје;
3) да су мирис и укус карактеристични за гајену храстову 
сјајницу.
Члан 26.
Под јудиним увом (Aricularia spp.), у смислу овог 
правилника, подразумева се плодоносно тело јестиве гајене печурке, које се 
састоји од шешира без дршке као јестивог дела.
Јудино уво које се ставља у промет мора да испуњава 
следеће захтеве:
1) да је шешир неправилног облика ушне шкољке пречника од 
2 cm до 15 cm, сивобраон до тамнобраон боје;
2) да је месо желатинозне структуре и еластично;
3) да су мирис и укус карактеристични за јудино уво.
Члан 27.
Под сребрним увом (Tremella fuciformis), у смислу овог 
правилника, подразумева се плодоносно тело јестиве гајене печурке, које се 
састоји од шешира без дршке као јестивог дела.
Сребрно уво које се ставља у промет мора да испуњава 
следеће захтеве:
1) да је шешир неправилног облика ушне шкољке а старењем 
подсећа на цвет хризантеме, пречника до 25 cm, сребрнобеле до светложуте боје;
2) да је месо желатинозне текстуре и еластично;
3) да су мирис и укус карактеристични за сребрно уво.
Члан 28.
Забрањено је брање и сакупљање самониклих јестивих 
печурака уз саобраћајнице и у индустријским насељима.
Члан 29.
У групу јестивих самониклих печурака спадају следеће 
печурке:
1) Pleurotus ostreatus – буковача и друге врсте 
самониклих буковача;
2) Coprinus comatus – самоникла велика гнојиштарка;
3) Cgrocybe aegerita – самоникла јаблановача;
4) Agaricus campester – самоникла рудњача (ливадна 
печурка), Agaricus silvatikus и други јестиви шампињони;
5) Boletus edulis – вргањ и друге врсте самониклих 
јестивих вргања;
6) Cantharellus cibarius – самоникла лисичарка;
7) Tuber melanosporum – самоникла црна гомољача (црни 
тартуф);
8) Tuber magnatum – самоникла бела гомољача (бели 
тартуф);
9) Morchella esculenta – смрчак и друге врсте самониклих 
смрчака;
10) Macrolepiota procera – велика сунчаница;
11) Clitocybe gibba – смеђаста грмача;
12) Craterellus cornucopioides – мрка трубача;
13) Amanta caesarea – благва;
14) Marasimius oreades – вилин каранфилчић;
15) Lactarius deliciosus – рујница;
16) Russula virescens – русула и друге јестиве русуле.
Члан 30.
Под самониклом буковачом (Plaurotus sp.), у смислу овог 
правилника, подразумева се плодоносно тело јестиве самоникле печурке, које се 
састоји од шешира и дршке као јестивих делова.
Самоникла буковача која се ставља у промет мора да 
испуњава следеће захтеве:
1) да је шешир у оптималној зрелости ексцентричан у 
односу на дршку, пречника од 5 cm до 20 cm, изнад дршке мало улегнут и гладак, 
црнкаст, сивкаст или жућкаст;
2) да је дршка ексцентрично постављена у односу на шешир, 
кратка, пуна, беле боје;
3) да је месо шешира беле боје и чврсто;
4) да је мирис плодоносног тела пријатан, а укус 
карактери-стичан за самониклу буковачу.
Члан 31.
Под самониклом великом гнојиштарком (Coprinus comatus), у 
смислу овог правилника, подразумева се плодоносно тело јестиве самоникле 
печурке, које се састоји од шешира као јестивог дела.
Самоникла велика гнојиштарка која се ставља у промет мора 
да испуњава следеће захтеве:
1) да је шешир цилиндричног облика, пречника од 3 cm до 5 
cm и да се у току чувања мало отвори;
2) да је месо шешира на пресеку танко и беле боје;
3) да је мирис плодоносног тела пријатан, а укус 
карактери-стичан за самониклу велику гнојиштарку.
Месо шешира велике самоникле гнојиштарке је нејестиво кад 
листићи добију црвену боју.
Члан 32.
Под самониклом јаблановачом (Agrocybe aegerita), у смислу 
овог правилника, подразумева се плодоносно тело јестиве самоникле печурке, које 
се састоји од шешира и дршке као јестивих делова.
Самоникла јаблановача која се ставља у промет мора да 
испуњава следеће захтеве:
1) да је шешир меснат и благо конвексан, пречника од 3 cm 
до 5 cm;
2) да је дршка неправилно заврнута;
3) да је место шешира беле боје, а дршка смеђаста;
4) да је мирис плодоносног тела пријатан, а укус подсећа 
на укус лешника – карактеристичан за самониклу јаблановачу.
Члан 33.
Под самониклом рудњачом (Agaricus campester), у смислу 
овог правилника, подразумева се плодоносно тело јестиве самоникле печурке, које 
се састоји од шешира и дршке као јестивих делова.
Самоникла рудњача која се ставља у промет мора да 
испуњава следеће захтеве:
1) да је шешир у облику полулопте, пречника од 5 cm до 15 
cm;
2) да је шешир беле боје, понекад покривен смеђим 
љускама;
3) да је месо шешира чврсто, готово тврдо и да на ваздуху 
по-стаје ружичасто;
4) да је дршка беле боје и да испод шешира носи слабашан 
и порозан венчић;
5) да су мирис и укус плодоносног тела пријатни – 
карактери-стични за рудњачу.
Члан 34.
Под самониклим вргањем (Boletus sp.), у смислу овог 
правилника, подразумева се плодоносно тело јестиве самоникле печур-ке, које се 
састоји од шешира и дршке као јестивих делова.
Вргањ који се ставља у промет мора да испуњава следеће 
захтеве:
1) да је шешир пре фазе биолошке зрелости у облику 
полулопте, а у биолошкој зрелости отворен и боје типичне за врсту;
2) да је месо шешира чврсто и беле или жућкастозеленкасте 
боје;
3) да је дршка чврста и при дну мало задебљана;
4) да је мирис плодоносног тела пријатан, а укус 
карактери-стичан за вргањ.
Члан 35.
Под самониклом лисичарком (Cantharellus cibarius), у 
смислу овог правилника, подразумева се плодоносно тело јестиве самоникле 
печурке, које се састоји од шешира и дршке као јестивих делова.
Лисичарка која се ставља у промет мора да испуњава 
следеће захтеве:
1) да је шешир неравномерно испуњен, пречника од 3 cm до 
10 cm и златножуте боје;
2) да је месо шешира жућкасто и мало влакнасто;
3) да је мирис плодоносног тела пријатан (мирис кајсије), 
а укус мало љут – карактеристичан за лисичарку.
Члан 36.
Под самониклом црном гомољачом или црним тартуфом (Tuber 
melanosporum), у смислу овог правилника, подразумева се плодоносно тело јестиве 
самоникле печурке, које се састоји од јестивог гомоља, који расте под земљом.
Црна гомољача која се ставља у промет мора да испуњава 
следеће захтеве:
1) да је гомољ неправилно округласт и покривен 
многобројним црним или тамносмеђим брадавицама;
2) да је место гомоља љубичастосмеђе боје и мраморирано;
3) да је мирис плодоносног тела продорно пикантан, а укус 
карактеристичан за црни тартуф.
Члан 37.
Под самониклом белом гомољачом или белим тартуфом (Tuber 
magnatum), у смислу овог правилника, подразумева се плодоносно тело јестиве 
самоникле печурке, које се састоји од јестивог гомоља који расте под земљом.
Бела гомољача која се ставља у промет мора да испуњава 
следеће захтеве:
1) да је гомољ неправилан, округласт, гладак и 
црвенкастожут;
2) да је месо жућкасте боје и мраморирано;
3) да је мирис плодоносног тела продорно пикантан (мирис 
белог лука), а укус карактеристичан за бели тартуф.
Члан 38.
Под самониклим смрчком (Morchella spp.), у смислу овог 
правилника, подразумева се плодоносно тело јестиве самоникле печурке, које се 
састоји од шешира и дршке као јестивих делова.
Самоникли смрчак који се ставља у промет мора да испуњава 
следеће захтеве:
1) да је шешир коничног или благо округластог облика, 
прекривен неправилно постављеним јамицама (у дубинама) између којих се јасно 
истичу уздужна ребра светлија од преосталог дела шешира који мора бити смеђе 
боје;
2) да је месо шешира крембеле боје;
3) да су мирис и укус плодоносног тела пријатни и 
карактеристични за самоникли смрчак.
Члан 39.
Под самониклом великом сунчаницом (Macrolepiota procera), 
у смислу овог правилника, подразумева се плодоносно тело јестиве самоникле 
печурке, које се састоји од шешира и дршке као јестивих делова.
Самоникла велика сунчаница која се ставља у промет мора 
да испуњава следеће захтеве:
1) да је шешир јајолик или звонолик, полуокругласт или 
раван, пречника од 10 cm до 35 cm, са широким глатким испупчењима на врху;
2) да је месо шешира мекано, влакнасто, беле боје;
3) да је мирис плодоносног тела пријатан, а укус подсећа 
на укус ораха.
Члан 40.
Под самониклим смеђастим грмачом (Clitocybe gibba), у 
смислу овог правилника, подразумева се плодоносно тело јестиве самоникле 
печурке, које се састоји од шешира и дршке као јестивих делова.
Самоникла смеђаста грмача која се ставља у промет мора да 
испуњава следеће захтеве:
1) да је шешир одозго левкасто удубљен, пречника од 3 cm 
до 10 cm, с малом грбицом на средини, свиленкасте кожице, боје лешника (смеђе);
2) да је дршка ваљкаста, витка, боје шешира и влакнаста;
3) да је месо шешира карактеристичне боје;
4) да је месо плодоносног тела пријатног мириса (на горке 
бадеме), а укус мало опор.
Члан 41.
Под самониклом мрком трубачом (Craterellus 
cornucopioides), у смислу овог правилника, подразумева се плодоносно тело 
јестиве самоникле печурке, које се састоји од шешира и дршке као јестивих 
делова.
Самоникла мрка трубача која се ставља у промет мора да 
испуњава следеће захтеве:
1) да је шешир као трубица, одозго сивкастосмеђ и 
покривен тамнијим длачицама;
2) да је месо шешира танко, кожасто и еластично;
3) да су мирис и укус плодоносног тела благи.
Члан 42.
Под самониклом благвом (Amanita caesarea), у смислу овог 
правилника, подразумева се плодоносно тело јестиве самоникле печурке, које се 
састоји од шешира и дршке као јестивих делова.
Самоникла благва која се ставља у промет мора да испуњава 
следеће захтеве:
1) да је шешир јајаст, понекад удубљен, пречника од 8 cm 
до 18 cm, наранџаст или црвенонаранџаст и да му се кожица лако љушти;
2) да је обод шешира исцрткан;
3) да је дршка ваљкаста, чврста, жуте боје и богате 
сукњице;
4) да је месо шешира чврсто и беле боје, а испод кожице 
жуто;
5) да је мирис плодоносног тела благ, а укус добар.
Члан 43.
Под самониклим вилиним каранфилићем (Marasumius oreades), 
у смислу овог правилника, подразумева се плодоносно тело јестиве самоникле 
печурке, које се састоји од шешира и дршке као јестивих делова.
Самоникли вилин каранфилић који се ставља у промет мора 
да испуњава следеће захтеве:
1) да је шешир у оптималној зрелости избочен, више или 
мање звонаст, пречника од 2 cm до 7 cm, окер боје, на врху изразитије обојен;
2) да је дршка дуга, витка, ваљкаста, једнаке или 
светлије боје као шешир;
3) да је месо танко, еластично, кожасто бело;
4) да су мирис и укус плодоносног тела карактеристични за 
вилин каранфилић.
Члан 44.
Под самониклом рујницом (Lactarius deliciosus), у смислу 
овог правилника, подразумева се плодоносно тело јестиве самоникле печурке, које 
се састоји од шешира и дршке као јестивих делова.
Самоникла рујница која се ставља у промет мора да 
испуњава следеће захтеве:
1) да је шешир у оптималној зрелости левкасто удубљен, 
пречника од 5 cm до 15 cm, гладак, по влажном времену лепљив, наранџаст, са 
тамније обојеним концентричним круговима;
2) да је дршка ваљкаста, шупља, једнаке боје као шешир, 
покривена ружичастим и окер прахом;
3) да је месо тврдо, крхко, бело, које на ваздуху 
позелени а касније боја избледи;
4) да садржи млечни сок наранџасте боје који на ваздуху 
позелени;
5) да су мирис и ускус плодоносног тела пријатни и 
карактеристични за рујницу.
Члан 45.
Под самониклом зеленом красницом (Russula virescens), у 
смислу овог правилника, подразумева се плодоносно тело јестиве самоникле 
печурке, које се састоји од шешира и дршке као јестивих делова.
Самоникла зелена красница која се ставља у промет мора да 
испуњава следеће захтеве:
1) да је шешир у оптималној зрелости округласт и 
делимично отворен, пречника од 5 cm до 12 cm, понекад мало удубљен, зеленкасте 
или зелено-жућкасте боје са многобројним правилним љускама;
2) да је дршка чврста, ваљкаста, беле или лешник беле 
боје;
3) да је место тврдо, крхко, бело са ружичастим одсјајем;
4) да су мирис и укус плодоносног тела пријатни и 
карактеристични за зелену красницу.
III. ПРОИЗВОДИ ОД ЈЕСТИВИХ ПЕЧУРАКА
Члан 46.
Под производима од јестивих печурака, у смислу овог 
правилника, подразумевају се производи добијени од целих јестивих печурака или 
њихових делова, произведени по једној од утврђених метода конзервисања којом се 
обезбеђује очување квалитета производа до момента отварања у року употребе.
При производњи производа од печурака могу се употребити 
адитиви дати у Прилогу бр. 1 који је одштампан уз овај правилник и чини његов 
саставни део.
Производи од јестивих печурака стављају се у промет као:
1) стерилизоване јестиве печурке;
2) пастеризоване јестиве печурке;
3) јестиве печурке конзервисане кухињском сољу 
(саламурене јестиве печурке);
4) ферментисане печурке;
5) јестиве печурке у уљу;
6) јестиве печурке у умаку;
7) сушене јестиве печурке;
8) остали производи од јестивих печурака:
- минимално укисељене печурке;
- брзо смрзнуте јестиве печурке;
- млевене јестиве печурке;
- концентрат од јестивих печурака;
- екстракт од јестивих печурака и др.
Члан 47.
За производе из члана 46. овог правилника произвођач је 
дужан да пре почетка производње донесе произвођачку спецификацију.
Члан 48.
Под стерилизованим јестивим печуркама, у смислу овог 
правилника, подразумева се производ добијен стерилизацијом целих јестивих 
печурака или њихових делова (свежих, саламурених или смрзнутих), у одговарајућој 
херметички затвореној амбалажи.
Члан 49.
У производњи стерилизованих јестивих печурака могу се 
додавати: природно сирће, природни зачини и њихови екстракти и адитиви из 
Прилога бр. 1. овог правилника.
Члан 50.
Стерилизоване јестиве печурке које се стављају у промет 
морају да испуњавају следеће захтеве:
1) да имају изражен укус и мирис карактеритичан за свеже 
јестиве печурке;
2) да не садрже стране примесе;
3) да су целе јестиве печурке или делови јестивих 
печурака уједначене крупноће и боје и да се делови лако могу распознати у 
производу;
4) да проценат оштећења целих јестивих печурака није већи 
од 10% рачунато на нето масу јестивих печурака без налива (под оштећеним целим 
печуркама подразумевају се јестиве печурке код којих недостаје више од 1/3 
шешира);
5) да стерилизоване гајене јестиве печурке нису напали 
инсекти, а стерилизоване самоникле јестиве печурке не садрже више од 10% 
јестивих печурака са видљивим каналићима пореклом од инсеката и других паразита, 
рачунато на саму јестиву печурку без налива;
6) да је налив бистар до слабо опалесцентан и да количина 
јестивих печурака у наливу износи најмање 50% по маси, осим код буковача код 
којих та количина мора да износи најмање 45%;
7) да садржај натријум-хлорида у готовом производу није 
већи од 2% (m/m);
8) да садржај пепела нерастворљивог у хлороводоничној 
киселини није већи од 0,1% у готовом производу;
9) да стерилизоване гајене јестиве печурке не садрже 
органске нечистоће, а стерилизоване самоникле јестиве печурке не садрже више од 
0,02% (m/m) органских нечистоћа.
Члан 51.
Дозвољена је производња стерилизованих јестивих печурака 
са додацима, с тим да се као додаци могу користити поврће и други прехрамбени 
производи.
Код стерилизованих јестивих печурака са додацима мора 
бити најмање 50% печурака у односу на нето масу производа.
Члан 52.
Под пастеризованим јестивим печуркама, у смислу овог 
правилника, подразумева се производ добијен пастеризацијом целих јестивих 
печурака или њихових делова (свежих, саламурених или ферментисаних) у херметички 
затвореној амбалажи.
Члан 53.
У производњи пастеризованих јестивих печурака могу се 
додавати природни зачини и њихови екстракти и адитиви из Прилога бр. 1 овог 
правилника.
Члан 54.
Пастеризоване јестиве печурке које се стављају у промет 
морају испуњавати следеће захтеве:
1) да имају изражен укус и мирис карактеристичан за свеже 
јестиве печурке;
2) да не садрже стране примесе;
3) да су целе јестиве печурке или делови јестивих 
печурака уједначене крупноће и боје и да се делови лако могу распознати у 
производу;
4) да проценат оштећења целих јестивих печурака није већи 
од 10%, рачунато на нето масу јестивих печурака без налива (под оштећеним целим 
јестивим печуркама подразумевају се јестиве печурке код којих недостаје више од 
1/3 шешира);
5) да пастеризоване гајене јестиве печурке нису напали 
инсекти, а пастеризоване самоникле јестиве печурке не садрже више од 10% 
јестивих печурака са видаљивим каналићима пореклом од инсеката и других 
паразита, рачунато на саму јестиву печурку без налива;
6) да је налив бистар до слабо опалесцентан и да количина 
јестивих печурака у наливу износи најмање 50% нето садржаја, осим код буковача 
код којих количина јестивих печурака мора да износи најмање 45%;
7) да садржај укупних киселина у готовом производу, 
рачунато као сирћетна киселина, не прелази више од 2% (m/m);
8) да садржај пепела нерастворљивог у концентрованој 
хлороводоничној киселини не износи више од 0,1% (m/m) у готовом производу;
9) да садржај натријум-хлорида није већи од 2% (m/m);
10) да пастеризоване гајене јестиве печурке не садрже 
органске нечистоће, а пастеризоване самоникле јестиве печурке не садрже више од 
0,02% (m/m) органских нечистоћа.
Члан 55.
Дозвољена је производња пастеризованих јестивих печурака 
са додацима, с тим да се као додаци користе поврће и други прехрамбени 
производи.
Код пастеризованих јестивих печурака са додацима мора 
бити најмање 50% јестивих печурака у односу на нето масу производа.
Члан 56.
Под саламуреним јестивим печуркама, у смислу овог 
правилника, подразумева се производ добијен усољавањем бланшираних и 
небланшираних гајених или самониклих јестивих печурака кухињском сољу и упакован 
у нехерметичку амбалажу која обезбеђује очување квалитета производа до момента 
отварања у року употребе.
Члан 57.
У производњи саламурених јестивих печурака могу се, поред 
кухињске соли, употребити адитиви наведени у Прилогу бр. 1. овог правилника.
Члан 58.
Саламурене јестиве печурке које се стављају у промет 
морају испуњавати следеће захтеве:
1) да имају укус, мирис и боју карактеристичне за 
одговарајућу врсту јестивих печурака;
2) да је налив опалесцентан до благо замућен;
3) да саламурене гајене јестиве печурке не садрже више од 
1% (m/m), а саламурене самоникле јестиве печурке не више од 5% (м/м) плодова са 
каналићима пореклом од инсеката, с тим да саламурени вргањи могу да садржи и до 
20% (m/m) ових недостатака;
4) да садржај натријум-хлорида у готовом производу износи 
највише 18% (m/m);
5) да садржај пепела нерастворљивог у 10% (m/m) 
хлороводоничне киселине не износи више од 0,1% (m/m);
6) да саламурене гајене јестиве печурке не садрже 
органске нечистоће, а саламурене самоникле јестиве печурке не садрже више од 
0,1% (m/m) органских нечистоћа;
7) да pH-вредност производа износи од 4,5 до 5,5.
Члан 59.
Под ферментисаним јестивим печуркама, у смислу овог 
правилника, подразумева се производ добијен ферментацијом гајених или самониклих 
јестивих печурака, односно ферментацијом шећера тих печурака, или додатог 
шећера, бактеријама млечно-киселинског врења и упакован у херметичку амбалажу 
која обезбеђује очување квалитета производа до момента отварања у року употребе.
Члан 60.
У технолошком процесу производње ферментисаних јестивих 
печурака могу се употребити адитиви наведени у Прилогу бр. 1. овог правилника.
Члан 61.
Ферментисане јестиве печурке (гајене или самоникле), које 
се стављају у промет, морају да испуњавају следеће захтеве:
1) да имају укус, мирис и боју карактеристичне за 
одговарајућу врсту ферментисаних јестивих печурака;
2) да је плод јестиве печурке изражено еластичне 
конзистенције карактеристичне за врсту;
3) да је налив мутан, али без појаве тегљивости, осим код 
врста B. Edulis, L. delicious;
4) да ферментисане гајене јестиве печурке нису напали 
инсекти, а ферментисане самоникле јестиве печурке не садрже више од 20% плодова 
са видљивим каналићима пореклом од инсеката и других паразита;
5) да садржај натријум-хлорида у готовом производу износи 
највише 8%;
6) да садржај укупних киселина изражених као млечна 
киселина износи најмање 0,5 % (m/m), с тим да млечна киселина потиче искључиво 
од биоферментације печурки;
7) да не садржи више од 0,1% (m/m) пепела нерастворљивог 
у 10% (m/m) хлороводоничној киселини (HCI);
8) да не садржи стране примесе;
9) да ферментисане гајене јестиве печурке не садрже 
органске нечистоће, а ферментисане самоникле јестиве печурке не садрже више од 
0,1% (m/m) органских нечистоћа.
Члан 62.
Под јестивим печуркама у уљу, у смислу овог правилника, 
подразумева се производ добијен усољавањем свежих гајених или самониклих 
јестивих печурака исте врсте, које могу бити целе или у деловима, наливене 
биљним уљем, затим конзервисане термичким поступком и упаковане у термички 
затвореној амбалажи.
Члан 63.
У производњи јестивих печурака у уљу могу се употребити 
маслиново уље или друга јестива биљна уља и кухињска со.
Члан 64.
Јестиве печурке у уљу, које се стављају у промет морају 
да испуњавају следеће захтеве:
1) да имају укус, боју и мирис карактеристичне за врсту 
употребљених јестивих печурака;
2) да садрже најмање 60% (m/m) јестивих печурака или 
њихових делова у односу на нето масу производа;
3) да не садрже више од 2,0% (m/m) натријум-хлорида;
4) да не садрже више од 0,1% (m/m) минералних нечистоћа;
5) да не садрже више од 0,02% (m/m) органских нечистоћа;
6) да су целе јестиве печурке или њихови делови 
уједначене крупноће, правилног облика и уједначене боје;
7) да самоникле целе јестиве печурке не садрже више од 6% 
(m/m) плодова које су оштетили инсекти, а да гајене целе јестиве печурке не 
садрже више од 1% (m/m) плодова које су оштетили инсекти.
Члан 65.
Под јестивим печуркама у умаку, у смислу овог правилника, 
подразумева се производ густе конзистенције са јасно препознатљивим деловима 
употребљених јестивих печурака, добијен одговарајућим технолошким поступком у 
одговарајућој херметички затвореној амбалажи.
Члан 66.
У производњи јестивих печурака у умаку, могу се 
употребити: кухињска со, масти и уља биљног и животињског порекла, млеко и 
производи од млека, месни екстракти или бујони од меса, сирће, зачини, екстракти 
зачина, брашно или скроб и адитиви наведени у Прилогу бр. 1 овог правилника.
Члан 67.
У производњи јестивих печурака у умаку дозвољена је 
употреба арома, природних боја, природних шећера и меда.
Члан 68.
Јестиве печурке у умаку које се стављају у промет морају 
да испуњавају следеће захтеве:
1) да имају укус, боју и мирис карактеристичне за врсту 
употребљених јестивих печурака и састојака;
2) да садрже најмање 40% (m/m) делова од јестивих 
печурака у односу на нето-масу производа;
3) да не садрже више од 2% (m/m) натријум-хлорида у 
готовом производу;
4) да су пријатног, благог укуса и мириса;
5) да не долази до издвајања фаза;
6) да не садрже више од 0,05% (m/m) пепела нерастворљивог 
у хлороводоничној киселини;
7) да не садрже органске нечистоће.
Члан 69.
Под сушеним јестивим печуркама, у смислу овог правилника, 
подразумева се производ добијен сушењем свежих целих или сечених плодоносних 
тела или делова плодоносних тела гајених или самониклих јестивих печурака 
одговарајућим технолошким поступком, до садржаја воде који обезбеђује очување 
квалитета производа до момента отварања у року употребе.
Члан 70.
У производњи сушених јестивих печурака могу се употребити 
адитиви наведени у Прилогу бр. 1 овог правилника.
Члан 71.
Сушене јестиве печурке које се стављају у промет морају 
да испуњавају следеће захтеве:
1) да се потапањем у воду лако рехидрирају;
2) да имају укус, мирис и боју карактеристичне за 
одређену врсту;
3) да не садрже више од 0,02% (m/m) органских нечистоћа;
4) да не садрже више од 2% (m/m) минералних нечистоћа;
5) да не садрже више од 12% (m/m) воде, осим код 
схии-таке, код којих садржај може бити до 13% (m/m);
6) да сушене гајене јестиве печурке не садрже више од 1% 
(m/m), а самоникле јестиве печурке не више од 20% (m/m) плодова са каналићима 
пореклом од инсеката и других паразита;
7) да не садрже више од 2% (m/m) угљенисаних делова;
8) да целе сушене јестиве печурке не садрже више од 20% 
(m/m) оштећених плодова.
Сушене јестиве печурке морају да садрже делове плодова 
правилног облика и толике величине да се лако може утврдити врста печурака.
Члан 72.
Декларација за сушене јестиве печурке мора, поред 
података из члана 4. овог правилника, да садржи упутство за употребу, као и 
податак о количини свежих јестивих печурака којој одговара садржај сушених 
јестивих печурака у паковању.
Члан 73.
Под осталим производима од јестивих печурака, у смислу 
овог правилника, подразумевају се производи добијени одговарајућим технолошким 
поступком од целих или делова јестивих печурака и конзервисани једном од 
утврђених метода конзервисања којом се обезбеђује очување квалитета до момента 
отварања у року употребе, као што су млевене јестиве печурке, брзо смрзнуте 
јестиве печурке, концентрат од јестивих печурака, екстрат од јестивих печурака и 
др.
IV. ПРЕЛАЗНЕ И ЗАВРШНЕ ОДРЕДБЕ
Члан 74.
Амбалажа оригиналног паковања и етикете за појединачна 
паковања за јестиве печурке и производе од јестивих печурака која је произведена 
пре дана ступања на снагу овог правилника може се користити шест месеци од дана 
ступања на снагу овог правилника.
Члан 75.
Даном ступања на снагу овог правилника престаје да важи 
Правилник о квалитету јестивих печурки и производа од јестивих печурки 
(“Службени лист СФРЈ”, бр. 46/91 и 64/91) и одредбе Правилника о квалитету воћа, 
поврћа и печурки (“Службени лист СФРЈ”, бр. 29/79 и 53/87), које се односе на 
печурке.
Члан 76.
Овај правилник ступа на снагу тридесетог дана од дана 
објављивања у “Службеном листу СЦГ”.
Бр. 360/5 
23. јула 2003. године 
Београд 
Миснистар за унутрашње
економскке односе
Амир Нурковић, с.р.

Прилог бр. 1
ЛИСТА ДОЗВОЉЕНИХ АДИТИВА ЗА ЈЕСТИВЕ 
ПЕЧУРКЕ И ПРОИЗВОДЕ ОД ЈЕСТИВИХ ПЕЧУРКИ


	
		
		БОЈЕ
		
	
	
		
		Редни број
		
		
		Назив адитива
		
		
		Е-број
		
		
		Врста производа
		
		
		Максимално дозвољена количина
		
	
	
		
		1
		
		
		2
		
		
		3
		
		
		4
		
		
		5
		
	
	
		
		1
		
		
		Рибофлавини
		
		
		Е 101
		
		
		Печурке у сирћету, саламури и уљу
		
		
		Према захтевима технолошког 
		поступка
		
	
	
		
		2
		
		
		Хлорофили и хлорофилини
		
		
		Е 140
		
		
		-½½-
		
		
		-½½-
		
	
	
		
		3
		
		
		Бакарни комплекси
		
		
		
		
		
		-½½-
		
		
		-½½-
		
	
	
		
		4
		
		
		хлорофила и хлорофилина Карамел обични
		
		
		Е 141
		Е 150а
		
		
		-½½-
		
		
		-½½-
		
	
	
		
		5
		
		
		Карамел каустично сулфитни
		
		
		Е 150б
		
		
		-½½-
		
		
		-½½-
		
	
	
		
		6
		
		
		карамел амонијачни
		
		
		Е 150ц
		
		
		-½½-
		
		
		-½½-
		
	
	
		
		7
		
		
		карамел амонијачно сулфитни
		
		
		Е 150 д
		
		
		-½½-
		
		
		-½½-
		
	
	
		
		8
		
		
		Каротини
		
		
		Е 160а
		
		
		-½½-
		
		
		-½½-
		
	
	
		
		9
		
		
		Цвекла црвено, бетанин
		
		
		Е 162
		
		
		-½½-
		
		
		-½½-
		
	
	
		
		10
		
		
		Антоцијанини
		
		
		Е 163
		
		
		-½½-
		
		
		-½½-
		
	
	
		
		Забрањено је бојење непрерађених 
		печурки и осталих производа од печурки
		
	



	
		
		ЗАСЛАЂИВАЧИ
		
	
	
		
		Редни број
		
		
		Назив адитива
		
		
		Е-број
		
		
		Врста производа
		
		
		Максимално дозвољена количина
		
	
	
		
		1
		
		
		2
		
		
		3
		
		
		4
		
		
		5
		
	
	
		
		1
		
		
		Ацесулфам К
		
		
		Е 950
		
		
		Слатко кисели конзервирани 
		производи од печурки
		
		
		200 mg/kg
		
	
	
		
		2
		
		
		Аспартам
		
		
		Е 951
		
		
		Слатко кисели конзервирани 
		производи од печурки
		
		
		300 mg/kg
		
	
	
		
		3
		
		
		Сахарин и његове На, К и Са соли
		
		
		Е 954
		
		
		Слатко кисели конзервирани 
		производи од печурки
		
		
		160 mg/kg као слободан имид
		
	
	
		
		4
		
		
		Неохесперидин ДЦ
		
		
		Е 959
		
		
		Слатко кисели конзервирани 
		производи од печурки
		
		
		50 mg/kg
		
	



	
		
		ОСТАЛИ АДИТИВИ ЧИЈА УПОТРЕБА НИЈЕ 
		ОГРАНИЧЕНА
		
	
	
		
		Редни број
		
		
		Назив адитива
		
		
		Е-број
		
		
		Врста производа
		
		
		Максимално дозвољена количина
		
	
	
		
		1
		
		
		2
		
		
		3
		
		
		4
		
		
		5
		
	
	
		
		1
		
		
		Угљен диоксид
		
		
		Е 290
		
		
		Замрзнуте и дубоко замрзнуте 
		непрерађене печурке и паковане охлађене непрерађене печурке
		
		
		Према захтевима технолошког 
		поступка
		
	
	
		
		2
		
		
		Аскорбинска киселина
		
		
		Е 300
		
		
		-½½-
		
		
		-½½-
		
	
	
		
		3
		
		
		Натријум аскорбат
		
		
		Е 301
		
		
		-½½-
		
		
		-½½-
		
	
	
		
		4
		
		
		Калцијум аскорбат
		
		
		Е 302
		
		
		-½½-
		
		
		-½½-
		
	
	
		
		5
		
		
		Лимунска киселина
		
		
		Е 330
		
		
		-½½-
		
		
		-½½-
		
	
	
		
		6
		
		
		Натријум цитрати
		
		
		Е 331
		
		
		-½½-
		
		
		-½½-
		
	
	
		
		7
		
		
		Калијум цитрати
		
		
		Е 332
		
		
		-½½-
		
		
		-½½-
		
	
	
		
		8
		
		
		Калцијум цитрати
		
		
		Е 333
		
		
		-½½-
		
		
		-½½-
		
	
	
		
		9
		
		
		Аргон
		
		
		Е 938
		
		
		-½½-
		
		
		-½½-
		
	
	
		
		10
		
		
		Хелијум
		
		
		Е 939
		
		
		-½½-
		
		
		-½½-
		
	
	
		
		11
		
		
		Азот
		
		
		Е 941
		
		
		-½½-
		
		
		-½½-
		
	
	
		
		12
		
		
		Азот (I) – оксид
		
		
		Е 942
		
		
		-½½-
		
		
		-½½-
		
	
	
		
		13
		
		
		Кисеоник
		
		
		Е 948
		
		
		-½½-
		
		
		-½½-
		
	
	
		
		14
		
		
		Сирћетна киселина
		
		
		Е 260
		
		
		Производи од јестивих печурки у 
		херметички затвореној амбалажи
		
		
		-½½-
		
	
	
		
		15
		
		
		Калијум ацетат
		
		
		Е 261
		
		
		-½½-
		
		
		-½½-
		
	
	
		
		16
		
		
		Натријум ацетати
		
		
		Е 262
		
		
		-½½-
		
		
		-½½-
		
	
	
		
		17
		
		
		Калцијум ацетат
		
		
		Е 263
		
		
		-½½-
		
		
		-½½-
		
	
	
		
		18
		
		
		Млечна киселина
		
		
		Е 270
		
		
		-½½-
		
		
		-½½-
		
	
	
		
		19
		
		
		Угљен диоксид
		
		
		Е 290
		
		
		-½½-
		
		
		-½½-
		
	
	
		
		20
		
		
		Јабучна киселина
		
		
		Е 296
		
		
		-½½-
		
		
		-½½-
		
	
	
		
		21
		
		
		Аскорбинска киселина
		
		
		Е 300
		
		
		-½½-
		
		
		-½½-
		
	
	
		
		22
		
		
		Натријум аскорбат
		
		
		Е 301
		
		
		-½½-
		
		
		-½½-
		
	
	
		
		23
		
		
		Калцијум аскорбат
		
		
		Е 302
		
		
		-½½-
		
		
		-½½-
		
	
	
		
		24
		
		
		Натријум лактат
		
		
		Е 325
		
		
		-½½-
		
		
		-½½-
		
	
	
		
		25
		
		
		Калијум лактат
		
		
		Е 326
		
		
		-½½-
		
		
		-½½-
		
	
	
		
		26
		
		
		Калцијум лактат
		
		
		Е 327
		
		
		-½½-
		
		
		-½½-
		
	
	
		
		27
		
		
		Лимунска киселина
		
		
		Е 330
		
		
		-½½-
		
		
		-½½-
		
	
	
		
		28
		
		
		Натријум цитрати
		
		
		Е 331
		
		
		-½½-
		
		
		-½½-
		
	
	
		
		29
		
		
		Калијум цитрати
		
		
		Е 332
		
		
		-½½-
		
		
		-½½-
		
	
	
		
		30
		
		
		Калцијум цитрати
		
		
		Е 333
		
		
		-½½-
		
		
		-½½-
		
	
	
		
		31
		
		
		Л(+) - винска киселина
		
		
		Е 334
		
		
		-½½-
		
		
		-½½-
		
	
	
		
		32
		
		
		Натријум-тартарати
		
		
		Е 335
		
		
		-½½-
		
		
		-½½-
		
	
	
		
		33
		
		
		Калијум-тартарати
		
		
		Е 336
		
		
		-½½-
		
		
		-½½-
		
	
	
		
		34
		
		
		Калијум-натријум-тартарат
		
		
		Е 337
		
		
		-½½-
		
		
		-½½-
		
	
	
		
		35
		
		
		Калцијум-хлорид
		
		
		Е 509
		
		
		-½½-
		
		
		-½½-
		
	
	
		
		36
		
		
		Глуконо – делта лактон
		
		
		Е 575
		
		
		-½½-
		
		
		-½½-
		
	
	
		
		37
		
		
		Аргон
		
		
		Е 938
		
		
		-½½-
		
		
		-½½-
		
	
	
		
		38
		
		
		Хелијум
		
		
		Е 939
		
		
		-½½-
		
		
		-½½-
		
	
	
		
		39
		
		
		Азот
		
		
		Е 941
		
		
		-½½-
		
		
		-½½-
		
	
	
		
		40
		
		
		Азот (I)- оксид
		
		
		Е 942
		
		
		-½½-
		
		
		-½½-
		
	
	
		
		41
		
		
		Кисеоник
		
		
		Е 948
		
		
		-½½-
		
		
		-½½-
		
	



	
		
		КОНЗЕРВАНСИ ЧИЈА ЈЕ УПОТРЕБА 
		ОГРАНИЧЕНА
		
	
	
		
		Редни број
		
		
		Назив адитива
		
		
		Е-број
		
		
		Врста производа
		
		
		Максимално дозвољена количина
		
	
	
		
		1
		
		
		2
		
		
		3
		
		
		4
		
		
		5
		
	
	
		
		1
		
		
		Сорбинска киселина
		
		
		Е 200
		
		
		Печурке у сирћету, саламури, уљу, 
		ферментисане печурке и јестиве печурке у умаку
		
		
		2000 mg/kg појединачно или у 
		комбинацији, као слободна киселина
		
	
	
		
		2
		
		
		Калијум-сорбат
		
		
		Е 202
		
		
		-½½-
		
		
		-½½-
		
	
	
		
		3
		
		
		Калцијум-сорбат
		
		
		Е 203
		
		
		-½½-
		
		
		-½½-
		
	
	
		
		4
		
		
		Бензојева киселина
		
		
		Е 210
		
		
		-½½-
		
		
		-½½-
		
	
	
		
		5
		
		
		Натријум-бензоат
		
		
		Е 211
		
		
		-½½-
		
		
		-½½-
		
	
	
		
		6
		
		
		Калијум-бензоат
		
		
		Е 212
		
		
		-½½-
		
		
		-½½-
		
	
	
		
		7
		
		
		Калцијум-бензоат
		
		
		Е 213
		
		
		-½½-
		
		
		-½½-
		
	
	
		
		8
		
		
		Сорбинска киселина
		
		
		Е 200
		
		
		Производи од јестивих печурки у 
		херметички затвореној амбалажи
		
		
		1000 mg/kg појединачно или у 
		комбинацији, као слободна киселина
		
	
	
		
		9
		
		
		Калијум-сорбат
		
		
		Е 202
		
		
		-½½-
		
		
		-½½-
		
	
	
		
		10
		
		
		Калцијум-сорбат
		
		
		Е 203
		
		
		-½½-
		
		
		-½½-
		
	
	
		
		11
		
		
		Сумпор-диоксид
		
		
		Е 220
		
		
		Јестиве печурке у сирћету, 
		саламури или уљу, ферментисане печурке и сушене печурке
		
		
		100 mg/kg као SО2
		
	
	
		
		12
		
		
		Натријум-сулфит
		
		
		Е 221
		
		
		-½½-
		
		
		-½½-
		
	
	
		
		13
		
		
		Натријум-хидрогенсулфит
		
		
		Е 222
		
		
		Производи од печурки (укључујући и 
		смрзнуте печурке)
		
		
		50 мг/кг као SО2
		
	
	
		
		14
		
		
		Натријум-метабисулфит
		
		
		Е 223
		
		
		-½½-
		
		
		-½½-
		
	
	
		
		15
		
		
		Калијум-метабисулфит
		
		
		Е 224
		
		
		-½½-
		
		
		-½½-
		
	
	
		
		16
		
		
		Калцијум-сулфит
		
		
		Е 226
		
		
		-½½-
		
		
		-½½-
		
	
	
		
		17
		
		
		Калцијум-хидрогенсулфит
		
		
		Е 227
		
		
		-½½-
		
		
		-½½-
		
	
	
		
		18
		
		
		Калијум-хидрогенсулфит
		
		
		Е 228
		
		
		Сушене печурке
		
		
		100 mg/kg као SО2
		
	



	
		
		ОСТАЛИ АДИТИВИ ЧИЈА ЈЕ УПОТРЕБА 
		ОГРАНИЧЕНА
		
	
	
		
		Редни број
		
		
		Назив адитива
		
		
		Е-број
		
		
		Врста производа
		
		
		Максимално дозвољена количина
		
	
	
		
		1
		
		
		2
		
		
		3
		
		
		4
		
		
		5
		
	
	
		
		1
		
		
		Калцијум-динатријум-етилендиаминтетр-ацетат 
		(калцијум-динатријум-ЕДТА)
		
		
		Е 385
		
		
		Јестиве печурке у херметички 
		затвореној амбалажи
		
		
		250 mg/kg
		
	
	
		
		2
		
		
		Сорбитол
		
		
		Е 420
		
		
		Производи од јестивих печурки
		
		
		Према захтевима технолошког 
		поступка када се не користе као заслађивачи
		
	
	
		
		3
		
		
		Манитол
		
		
		Е 421
		
		
		-½½-
		
		
		-½½-
		
	
	
		
		4
		
		
		Изомалт
		
		
		Е 953
		
		
		-½½-
		
		
		-½½-
		
	
	
		
		5
		
		
		Малтитол
		
		
		Е 965
		
		
		-½½-
		
		
		-½½-
		
	
	
		
		6
		
		
		Лактитол
		
		
		Е 966
		
		
		-½½-
		
		
		-½½-
		
	
	
		
		7
		
		
		Ксилитол
		
		
		Е 967
		
		
		-½½-
		
		
		-½½-
		
	
	
		
		8
		
		
		Глутаминска киселина
		
		
		Е 620
		
		
		-½½-
		
		
		10 g/kg појединачно или у 
		комбинацији
		
	
	
		
		9
		
		
		Мононатријум-глутаминат
		
		
		Е 621
		
		
		-½½-
		
		
		-½½-
		
	
	
		
		10
		
		
		Монокалијум-глутаминат
		
		
		Е 622
		
		
		-½½-
		
		
		-½½-
		
	
	
		
		11
		
		
		Калцијум-диглутаминат
		
		
		Е 623
		
		
		-½½-
		
		
		-½½-
		
	
	
		
		12
		
		
		Моноамонијум-глутаминат
		
		
		Е 624
		
		
		-½½-
		
		
		-½½-
		
	
	
		
		13
		
		
		Магнезијум-диглутаминат
		
		
		Е 625
		
		
		-½½-
		
		
		-½½-
		
	
	
		
		14
		
		
		Гуанилна киселина
		
		
		Е 626
		
		
		-½½-
		
		
		500 mg/kg појединачно или у 
		комбинацији, као гуанилна киселина
		
	
	
		
		15
		
		
		Динатријум-гуанилат
		
		
		Е 627
		
		
		-½½-
		
		
		-½½-
		
	
	
		
		16
		
		
		Дикалијум-гуанилат
		
		
		Е 628
		
		
		-½½-
		
		
		-½½-
		
	
	
		
		17
		
		
		Калцијум-гуанилат
		
		
		Е 629
		
		
		-½½-
		
		
		-½½-
		
	
	
		
		18
		
		
		Инозинска киселина
		
		
		Е 630
		
		
		-½½-
		
		
		-½½-
		
	
	
		
		19
		
		
		Динатријум-инозитат
		
		
		Е 631
		
		
		-½½-
		
		
		-½½-
		
	
	
		
		20
		
		
		Дикалијум-инозитат
		
		
		Е 632
		
		
		-½½-
		
		
		-½½-
		
	
	
		
		21
		
		
		Калцијум-инозитат
		
		
		Е 633
		
		
		-½½-
		
		
		-½½-
		
	
	
		
		22
		
		
		Калцијум 5`-рибонуклеотиди
		
		
		Е 634
		
		
		-½½-
		
		
		-½½-
		
	
	
		
		23
		
		
		Динатријум 5` – рибонуклеотиди
		
		
		Е 635
		
		
		-½½-
		
		
		-½½-
		
	



