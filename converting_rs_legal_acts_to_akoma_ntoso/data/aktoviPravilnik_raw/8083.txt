



 На основу
члана 5. став 10. Закона
о заштити од нејонизујућих
зрачења („Службени
гласник РС”, број
36/09), 

 Министар
животне средине
и просторног планирања
доноси





ПРАВИЛНИК

о садржини
и изгледу обрасца
извештаја о систематском
испитивању нивоа
нејонизујућих
зрачења у животној
средини

„Службени
гласник РС“ број
104 од 16. децембра
2009.







Предмет
уређивања



Члан 1.

 Овим правилником
прописује се садржина
и изглед обрасца
извештаја о систематском
испитивању нивоа
нејонизујућих
зрачења у животној
средини. 



Значење
израза



Члан 2.

 Поједини
изрази употребљени
у овом правилнику
имају следеће
значење:

 1) мониторинг
као део јединственог
информационог
система животне
средине, представља
континуалну контролу
и праћење стања
животне средине
систематским
испитивањем, испитивањем
и оцењивањем индикатора
стања;

 2) систематско
испитивање јесте
мерење или прорачун
нивоа електромагнетског
поља у датим областима
животне средине,
утврђивање просторне
расподеле емитоване
електромагнетске
енергије, поређење
добијених резултата
са важећим прописима,
квалитативно
изражавање утицаја
постојећег нивоа
зрачења на становништво,
евидентирање
свих значајних
извора електромагнетског
зрачења по битним
параметрима и
анализа њиховог
утицаја у оквиру
реализације програма
мониторинга, студија
или пројеката.



Садржина
извештаја о систематском
испитивању



Члан 3.

 Извештај
о систематском
испитивању нивоа
нејонизујућих
зрачења у животној
средини, садржи:

 1) опште податке
(подаци о привредном
друштву, предузећу
или другом правном
лицу, подаци о
акредитацији,
подаци о овлашћењу,
подаци о одговорном
лицу, подаци о
лицу одговорном
за систематско
мерење и подаци
о уговору за систематско
испитивање);

 2) опште податке
о лицима (име и
презиме, звање,
степен стручне
спреме, радно
место, радно искуство
и радно искуство
на пословима мерења);

 3) податке о
опреми (назив
уређаја, тип/марка/произвођач,
комада, серијски
број произвођача,
опсег мерења и
карактеристике,
прво оверавање
мерила, последњи
датум оверавања
мерила, поновно
оверавање и период
оверавања, намена);

 4) податке о
мерењима (програм
систематског
испитивања и мерна
места);

 5) податке о
извештавању (садржај
извештаја о систематском
испитивању, анализа
резултата мерења,
статистичка анализа
резултата мерења,
моделовање, остало,
финансијски извештај,
закључак, референце
и прилози).

 Извештај
о систематском
испитивању из
става 1. овог члана
подноси се на
Обрасцу – Извештај
о систематском
испитивању нивоа
нејонизујућих
зрачења у животној
средини који је
одштампан уз овај
правилник и чини
његов саставни
део.



Ступање
на снагу



Члан 4.

 Овај правилник
ступа на снагу
осмог дана од
дана објављивања
у „Службеном гласнику
Републике Србије”.





 Број
110-00-00078/2009-05

 У
Београду, 4. децембра
2009. године

 Министар,

 др
Оливер Дулић,
с.р.













