



На основу члана 15.
став 1. Закона о заштити биља (“Службени лист
СРЈ”, бр. 24/98), Савезно министарство за пољопривреду
прописује



ПРАВИЛНИК

О
УСЛОВИМА ЗА ОБАВЉАЊЕ ПОСЛОВА ДЕЗИНФЕКЦИЈЕ, ДЕЗИНСЕКЦИЈЕ И ДЕРАТИЗАЦИЈЕ У
ОБЛАСТИ ЗАШТИТЕ БИЉА И БИЉНИХ ПРОИЗВОДА

„Службени
лист СРЈ”, број 12 од 12. III 1999.

Члан
1.

Правна лица и
предузетници који имају силосе, складишта и друге просторије за смештај биља и
биљних производа (у даљем тексту: складишта биља), као и правна лица и
предузетници који се баве пословима дезинфекције и дезинсекције биља и биљних
производа и дератизације просторија за смештај биља и биљних производа ради
спречавања појаве и сузбијања штетних организама, морају испуњавати услове
прописане овим правилником.

Члан
2.

Послове
дезинфекције, дезинсекције и дератизације (у даљем тексту: ДДД послови) могу
обављати правна лица и предузетници који имају:

1) радника у сталном
радном односу са високом стучном спремом из области заштите биља;

2) опрему и уређаје
за обављање ДДД послова;

3) посебан простор за
смештај и чување отрова из прве групе, а посебан за отрове из друге и треће
групе;

4) просторију за
чување и одржавање опреме за извођење ДДД послова;

5) просторију или
простор за хигијенско-техничке потребе радника који учествују у обављању ДДД
послова;

6) просторију или
простор за безбедно одржавање и чување заштитне одеће и опреме.

Члан
3.

Складишта биља,
поред општих санитарно-хигијенских услова, морају испуњавати и следеће услове:

1) да су изграђена
на начин и од материјала којима се онемогућава улазак птица, глодара и других
животиња;

2) да су унутрашње
површине зидова и подова изграђене тако да је онемогућено задржавање нечистоћа
и остатака ускладиштеног биља;

3) да су заштићена
од продирања влаге;

4) да су
новоизграђени објекти просторно удаљени 50 до 100 метара од насеља и
пољопривредних објеката (фарми) због несметаног извођења дезинсекције
фумигантима;

5) да имају
одговарајуће уређаје за вентилацију која је неопходна после извођења
дезинфекције и дезинсекције;

6) да имају уређаје
за мерење температуре и влажности просторије, биља и биљних производа током
складиштења.

Члан
4.

У погледу капацитета
и опреме за дезинсекцију, складишта биља морају испуњавати следеће услове:

1) силоси капацитета
од 25.000 тона – најмање један дозатор за примену фумиганата или течних
инсектицида, а на сваких наредних 25.000 тона још по један такав дозатор;

2) подна складишта и
објекти – више сонди за уношење инсектицида на сваких 100 тона корисне
запремине и 100 m? пластичне фолије на сваких 1.000 тона капацитета;

3) складишта за
смештај дувана капацитета преко 500 тона – уређаје за дезинсекцију, а складишта
капацитета преко 5.000 тона – уређаје за дезинсекцију на принципу коморе са
уређајима за загревање до 50 ?С;

4) уређаје за влажну
и суву дезинфекцију и дезинсекцију биља и унутрашњих површина објекта
(прскалице, орошиваче, замагљиваче, запрашиваче и другу опрему) и пластичне и
друге посуде;

5) посебну
просторију за административне послове и санитарни чвор са топлом и хладном
водом, као и просторију за смештај уређаја, опреме и пестицида.

Члан
5.

У складишту биља у
коме се биље и биљни производи чувају у врећама, кутијама и сандуцима мора бити
изграђена посебна просторија за дезинсекцију амбалаже фумигантима, односно
средствима у облику гаса.

Амбалажа за
транспорт и ускладиштење биља и биљних производа која се више неће користити у
те сврхе мора се ставити у посебно ограђен простор изван складишта, уништити
или, по могућству, употребити за другу намену.

Члан
6.

Дезинфекција,
односно дезинсекција објеката врши се пре уношења биља и биљних производа.

Дезинфекција,
односно дезинсекција складишта која се пуне и празне више пута у току године,
као и машина и уређаја за прераду, дораду и манипулисање и транспорт
ускладиштеног биља врши се по указаној потреби.

Дезинсекцију ускладиштеног
биља и биљних производа као и дератизацију простора треба вршити када се утврди
присуство штетних организама, или превентивно ако се укаже потреба.

Члан
7.

Правна лица и
предузетници воде евиденцију о извршеној дезинфекцији и дезинсекцији биља и дератизацији
просторија за свако складиште посебно, на обрасцу ДДД који је одштампан уз овај
правилник и чини његов саставни део.

Члан
8.

Правна лица и
предузетници за вршење ДДД послова, поред услова из члана 2. овог правилника,
морају испуњавати и следеће услове:

1) за вршење
дезинфекције:

а) уређај за влажну
или суву дезинфекцију семена, односно садног материјала;

б) моторну
прскалицу, ручну, превозну или леђну прскалицу и орошивач;

в) довољан број
пластичних и других посуда за одмеравање и припремање течности за прскање;

2) за вршење
дезинсекције:

а) уређај, односно
дозатор за убацивање пестицида који делује у облику гаса;

б) уређај, односно
дозатор за примену течних пестицида за заштиту биља за директно третирање
зрнасте робе;

в) моторни и ручни
замагљивач;

г) запрашивач
капацитета најмање 5 килограма;

д) моторну
прскалицу, ручну, превозну или леђну прскалицу и орошивач и довољан број пластичних
и других посуда за припремање и одмеравање течности за прскање;

3) за вршење
дератизације:

а) комплет посуда
или друге опреме за спремање, разношење и излагање затрованог мамка или
затроване течности;

б) комплет посуда
или друге опреме за сакупљање и уклањање остатака затрованог мамка или течности
и угинулих глодара;

в) вагу за
размеравање средства за заштиту, односно припремљеног мамка или течности;

4) за утврђивање
присуства гаса у третираном објекту и превозном средству:

а) за
цијановодоничну киселину и њене соли – комплет лакмус папира са одговарајућим
раствором за детекцију гаса, или цевчице и апарат за исту намену;

б) за метилбромид –
комплет цевчица са апаратом за детекцију гаса и лампе за детекцију или
анализатор гаса;

в) за фосфор–водоник
треба имати апарат за детекцију гаса, са одговарајућим цевчицама за мерење
различитих концентрација гаса.

Члан
9.

Радници који врше
ДДД послове морају имати следећу заштитну опрему:

1) заштитна одела од
импрегнираног платна или другог одговарајућег материјала;

2) респираторе за
рад са чврстим формулацијама инсектицида, фунгицида и родентицида;

3) гас-маске са
резервним филтерима за разне врсте пестицида који делују у облику гаса, ако се
за дезинсекцију користе таква средства;

4) заштитне наочари
и штитник за лице;

5) обичне техничке
заштитне рукавице;

6) гумене чизме;

7) приручну апотеку
за пружање прве помоћи са потребним антидотима (противотровима) за случај
тровања приликом обављања ДДД послова и упутство за употребу.

Члан
10.

Поред уређаја и
опреме из чл. 8. и 9. овог правилника, правна лица и предузетници који врше ДДД
услуге, односно врше дезинсекцију (цијановодоничном киселином и њеним солима,
фосфор-водоником, метилбромидом, и др.), морају бити регистрована за рад са
отровима из И групе отрова, и морају имати у сталном радном односу радника са
високом стручном спремом из области заштите.

Лице из става 1.
овог члана дужно је да лично и непосредно руководи извођењем мера ДДД.

Члан
11.

Радници који
учествују у извођењу ДДД послова морају имати најмање средњу школску спрему
пољопривредног, шумарског или технолошког смера и да су обучени за извођење ДДД
послова.

Радници који
обављају ДДД послове упућују се сваке године на здравствени преглед.

Члан
12.

Правна лица и
предузетници која имају силосе, складишта и друге просторије за смештај биља и
биљних производа, као и правна лица и предузетници који се баве пословима
дезинфекције и дезинсекције биља и биљних производа и дератизације просторија
за смештај биља и биљних производа дужни су да испуне услове за обављање ДДД
послова, утврђене овим правилником до 31. децембра 1999. године.

Члан
13.

Даном ступања на
снагу овог правилника престаје да важи Правилник о условима које морају
испуњавати складишта и друге просторије за смештај биља и предузећа која се
баве пословима дезинфекције и дезинсекције биља и дератизације просторија
(“Службени лист СРЈ”, бр. 33/91).

Члан
14.

Овај правилник ступа
на снагу осмог дана од дана објављивања у “Службеном листу СРЈ”.



Бр.
5/0–07–053/001 

24. фебруара
1999. године 

Београд 

Савезни министар за

пољопривреду

Недељко Шиповац, с. р.



Образац
ДДД

ЕВИДЕНЦИЈА

О
ИЗВРШЕНОЈ ДЕЗИНФЕКЦИЈИ, ДЕЗИНСЕКЦИЈИ И ДЕРАТИЗАЦИЈИ




 
  
  Назив и локација складишта биља
  
  
  
  
 
 
  
  Врста ускладиштеног биља и биљних производа
  
  
  
  
 
 
  
  Количина третираног биља
  
  
  
  
 
 
  
  и биљних производа или
  
  
  
  
 
 
  
  запремина складишта
  
  
  
  
 
 
  
  Назив средства којим је вршено третирање
  
  
  
  
 
 
  
  Начин и доза примене 
  
  
  
  
 
 
  
  пестицида
  
  
  
  
 
 
  
  Време експозиције
  
  
  
  
 
 
  
  Врста штетних организама против којих је примењен
  
  
  
  
 
 
  
  Изведене мере предос-трожности после примене
  
  
  
  
 
 
  
  Датум изведених мера ДДД
  
  
  
  
 









 
  
  М.П
  
  
  –––––––––––––––––––––––––––––––––––
  
 
 
  
  
  (Име,
  презиме и потпис одговорног лица)
  
 








