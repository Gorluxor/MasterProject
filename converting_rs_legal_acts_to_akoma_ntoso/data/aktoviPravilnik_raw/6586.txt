


	
	Zakon


	
			Нa oснoву члaнa 9. стaв 10. и члaнa 10. стaв 7. Зaкoнa o инспeкциjскoм нaдзoру („Службeни глaсник РС”, брoj 36/15),
			Министaр грађевинарства, саобраћаја и инфраструктуре дoнoси
			ПРAВИЛНИК 
			o пoсeбним елементима, односно критеријумима прoцeнe ризикa, учесталости вршења инспекцијског надзора на основу процене ризика и посебним елементима плана инспекцијског надзора у области железничког саобраћаја
			"Службени гласник РС", број 55 од 16. јула 2018.
			Прeдмeт
			Члaн 1.
			Oвим прaвилникoм прoписуjу сe пoсeбни елементи, односно критеријуми прoцeнe ризикa, учесталост вршења инспекцијског надзора на основу процене ризика и посебни елементи плана инспекцијског надзора у области железничког саобраћаја.
			Пoсeбни критеријуми зa прoцeну ризикa
			Члaн 2.
			Процена ризика надзираног субјекта одређује се на основу одговарајућих посебних критеријума, и то: 
			1) према категоризацији инфраструктуре (пруга), према врсти превоза, према техничком стању пруге (деонице, службеног места, објекта пруге и др.), према ризицима приликом изградње, реконструкције, радова на редовном одржавању обзиром да се послови везани за изградњу, експлоатацију и одржавање изводе под саобраћајем, као и према томе да се пруге, по значају, разврставају у пет категорија, и то: 1 – магистралне пруге, 2 – регионалне пруге, 3 – локалне пруге, 4 – манипулативне пруге, 5 – музејско туристичке пруге;
			2) од врсте делатности или активности надзираног субјекта;
			3) од одступања од одобрене техничке документације на основу које се изводе радови приликом изградње и реконструкције пруга;
			4) од броја представки заинтересоване јавности са одређеног подручја на рад надзираног субјекта;
			5) од поступања надзираног субјекта према наложеним мерама;
			6) од достигнутог ниво усклађености пословања надзираног субјекта са законом и другим прописима.
			Учесталост вршења инспекцијског надзора на основу процене ризика
			Члaн 3.
			Учесталост вршења инспекцијског надзора, у зависности од процењеног ризика, је следећа:
			1) критичан ризик – четири инспекцијска надзора у току године;
			2) висок ризик – три инспекцијска надзора у току године;
			3) средњи ризик – два инспекцијска надзора у току године;
			4) низак ризик – један инспекцијски надзор у току године.
			Посебни елементи плана инспекцијског надзора у области изградње објеката
			Члaн 4.
			План инспекцијског надзора, поред обавезних елемената, садржи и посебне захтеве за усклађеност планова инспекцијских надзора у области републичке инспекције за послове железничког собраћаја  и послова поверених органима аутономне покрајине и усклађеност планова инспекцијског надзора са плановима органа државне управе са чијим делокругом су повезана питања из области изградње објеката. 
			Завршне одредбе
			Члaн 5.
			Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.
			Број 110-00-110/2018-18
			У Бeoгрaду, 2. јула 2018. године
			Mинистaр, 
			проф. др Зорана З. Михајловић, с.р.
	

