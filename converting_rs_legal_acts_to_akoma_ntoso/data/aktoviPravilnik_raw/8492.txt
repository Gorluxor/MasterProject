


	Редакцијски пречишћен текст




На
основу члана 19. став 1, члана 20. став 7. и члана 21. став 2. Закона о заштити
биља (“Службени лист СРЈ”, бр. 24/98), савезни министар за пољопривреду прописује






ПРАВИЛНИК


о здравственом прегледу усева и објеката за
производњу семена, расада и садног материјала и здравственом прегледу семена, расада
и садног материјала 

“Службени лист СРЈ”, бр. 66 од 12. новембра 

1999 и 13 од 8
марта 
2002,
"Службени лист СЦГ", бр. 10 од 14. марта 

2003, 13 од 28.
марта 
2003, “Службени. гласник РС”, бр. 39 од 9. маја 

2006, 59 од 11. јула 

2006, 115 од 26.
децембра 
2006,
119
од 14. децембра 
2007,
107 од 21. новембра 2008. 





Члан 1.

Овим
правилником прописују се време и начин вршења здравственог прегледа усева и објеката
за производњу семена, расада и садног материјала (у даљем тексту: усеви и објекти),
као и здравствени преглед производње безвирусног или на одређене вирусе тестираног
семена, расада и садног материјала и земљишта на нематоде; мерила за утврђивање
здравственог стања усева и објеката, семена, расада, садног материјала и другог
биља у унутрашњем промету и промету преко државне границе (у даљем тексту: Мерила);
образац уверења о здравственом стању усева и објеката за производњу садног материјала
вишегодишњих биљака; образац уверења о здравственом стању и тестирању на присуство
вируса и њима сличних организама на садном материјалу вишегодишњих биљака и семена;
услови које морају да испуне правна лица која се баве здравственим прегледом усева
и објеката, као и здравственим прегледом безвирусног или на одређене вирусе тестираног
семена, расада, садног материјала и земљишта на нематоде. 



Члан 2.

Усевима
за производњу семена пољопривредног биља сматрају се земљишта засејана житима, индустријским,
крмним, повртарским, лековитим, зачинско-ароматичним и украсним биљем и цвећем,
као и земљиште и супстрат на коме се то биље производи. 

Објектима
за производњу шумског семена, расада и садног материјала вишегодишњих биљака сматрају
се: 

1)
расадници, стакленици, пластеници, ботаничке баште и арборетуми за производњу воћног,
лозног и шумског садног материјала, расада и семена и садног материјала украсног
биља, цвећа, поврћа и хмеља, земљиште и супстрат на коме се то биље производи;


2)
примарни изворни, предосновни, основни, сертификовани, стандардни садни материјал
за заснивање матичних засада воћака, винове лозе и хмеља; матични засади шумског
и украсног биља и цвећа и земљиште на коме се то биље производи;*


3)
биље за селекцију и интродукцију, заједно са земљиштем и супстратом на коме се то
биље производи; 

4)
земљишта на којима се производе изданци, саднице, дивљачице, прпорци, живићи, резнице,
калем гранчице, луковице, ризоми, кртоле и семе дрвенастог биља, укључујући и семенске
састојине и семенске плантаже шумског биља; 

5)
места (локације, лабораторије, коморе за гајење биљака и сл.) за производњу семена
и садног материјала из културе биљног ткива, културе ембриона и др. 

Објектима
из става 2. овог члана сматрају се и складишта за смештај, чување, дораду, прераду
и транспорт семена, расада и садног материјала. 



*Службени
гласник РС, број 39/2006



Члан 3.

Здравственом
прегледу подлежу: 

1)
усеви и објекти; 

2)
земљиште и супстрат на коме се заснива производња биља из усева и објеката из члана
2. став 1. и став 2. тач. 1. до 4. овог правилника; 

3)
биље које може да буде потенцијални домаћин и преносилац штетних организама, као
и биље које се налази у непосредном окружењу усева, односно објекта (у даљем тексту:
изолациони појас), што се утврђује у Мерилима за утврђивање здравственог стања усева
и објеката, семена, расада и садног материјала, која су саставни део овог правилника,
и биље које се налази у подручјима у којима се заснивају усеви и објекти. 
*

Усеви
и објекти видно се обележавају са подацима о произвођачу, врсти биља, сорти и репродукцији,
земљишној површини односно броју садница или стабала. 



*Службени
гласник РС, број 119/2007



Члан 4.


Здравствени
преглед усева и објеката током вегетације на присуство штетних организама могу да
врше правна лица која испуњавају следеће услове:*

1)
да имају у радном односу три запослена лица са високом стручном спремом из области
заштите биља, која у раду примењују међународно прихваћене методе здравственог прегледа
током вегетације на присуство штетних организама;*

2)
да имају бинокулар, микроскоп, компјутер са интернет везом, опрему за узорковање
семена, нематода из земљишта и другу опрему и уређаје за узорковање.*

Здравствени
преглед усева и објеката за производњу безвирусног или на одређене вирусе тестираног
семена, расада и садног материјала могу да врше правна лица која испуњавају следеће
услове:*

1)
да имају у радном односу запослено лице са високом стручном спремом из области заштите
биља и које у раду примењује међународно прихваћене методе;*

2)
да имају: бинокулар (стерео зум микроскоп), микроскоп са дигиталном камером, замрзивач,
фрижидер, инкубатор, сушницу, магнетну мешалицу, микропипете, техничку вагу, аналитичку
вагу, ламинарну комору, ЕЛИСА читач, клијалиште, бројач семена, флуоресцентну лампу,
водено купатило, бидестилатор, компјутер са интернет везом, возило за транспорт
узорака.*

Здравствени
преглед усева и објеката за производњу безвирусног или на одређене вирусе тестираног
семена, расада и садног материјала, на присуство штетних вируса и вирусима сличних
организама, које није могуће утврдити прегледом у смислу става 2. овог члана, могу
да врше правна лица која испуњавају следеће услове:*

1)
да имају у радном односу запослено лице са високом стручном спремом из области заштите
биља, са радним искуством у лабораторији од најмање две године и које у раду примењује
међународно прихваћене методе;*

2)
да имају: термосајклер, магнетну мешалицу, водено купатило, техничку вагу, аналитичку
вагу, апарат за електрофорезу, центрифугу (епендорф), замрзивач (-20°C), фрижидер
(+4°C), инкубатор 15-40°C, ELISA читач, микропипете (фиксне и варијебилне V), pH
метар, ледомат (или неку другу комору за лед), апарат за дестилацију, У.В. трансилуминатор,
климатизован стакленик/клима комору непропустљиву за инсекте или климатизовану комору,
колекцију индикатор биљака, возило за транспорт узорака.*

Здравствени
преглед земљишта на присуство нематода могу да врше правна лица која испуњавају
следеће услове:*

1)
да имају у радном односу запослено лице са најмање високом стручном спремом из области
заштите биља, са радним искуством у лабораторији од најмање две године и које у
раду примењује међународно прихваћене методе;*

2)
да имају: Фенвиков апарат, техничку вагу, аналитичку вагу, климатизовану комору,
центрифугу (епендорф), замрзивач (-20°C), Баерманн левак, оптички флуоресцентни
микроскоп са одговарајућим филтерима, пХ метар, апарат за дестилацију, сушницу,
возило за транспорт узорака.*

Здравствени
преглед усева и објеката, семена, расада и садног материјала, на присуство других
штетних организама (фитопатогених гљива, бактерија, фитоплазми, инсеката и гриња)
могу да врше правна лица која испуњавају следеће услове:*

1)
да имају у радном односу најмање три запослена лица са високом стручном спремом
из области заштите биља, која у раду примењују међународно прихваћене методе здравственог
прегледа усева и објеката, семена, расада и садног материјала, на присуство фитопатогених
гљива, бактерија, фитоплазми, инсеката и гриња;*

2)
да имају: бинокулар (стерео зум микроскоп), микроскоп са дигиталном камером, замрзивач,
фрижидер, инкубатор, сушницу, магнетну мешалицу, микропипете, техничку вагу, аналитичку
вагу, ламинарну комору, ELISA читач, клијалиште, бројач семена, флуоресцентну лампу,
водено купатило, бидестилатор, компјутер са интернет везом, возило за транспорт
узорака.*

Здравствени
преглед усева и објеката, семена, расада и садног материјала, на присуство других
штетних организама (фитопатогених гљива, бактерија, фитоплазми, инсеката и гриња),
које није могуће утврдити прегледом у смислу става 5. овог члана, могу да врше правна
лица која испуњавају следеће услове:*

1)
да имају у радном односу запослено лице са најмање високом стручном спремом из области
заштите биља, са радним искуством у лабораторији од најмање две године у једној
од наведених области и које у раду примењује међународно прихваћене методе;*

2)
да имају: за фитопатогене гљиве - термосајклер, магнетну мешалицу, аутоклав, техничку
вагу, аналитичку вагу, ламинарну комору, апарат за електрофорезу, центрифугу (епендорф),
фрижидер (+4°C), инкубатор 15-40°C, ELISA читач, микропипете (фиксне и варијебилне
V), оптички микроскоп, pH метар, ледомат (или неку другу комору за лед), апарат
за дестилацију, У.В. трансилуминатор, возило за транспорт узорака; за бактерије
- термосајклер, магнетну мешалицу, аутоклав, водено купатило, техничку вагу, аналитичку
вагу, УВ лампу, ламинарну комору, апарат за електрофорезу, центрифугу (епендорф),
центрифугу са хлађењем, замрзивач (-20°C), фрижидер (+4°C), инкубатор 15-40°C, 
ELISA
читач, микропипете (фиксне и варијебилне V), оптички микроскоп, оптички флуоресцентни
микроскоп са одговарајућим филтерима, хомогенизатор, пХ метар, ледомат (или нека
друга комора за лед), апарат за дестилацију, У.В. трансилуминатор, климатизован
стакленик/клима комору непропустљиву за инсекте или климатизовану комору где се
врше испитивања биолошке потврде, возило за транспорт узорака; за фитоплазме - термосајклер,
магнетну мешалицу, аутоклав, водено купатило, техничку вагу, аналитичку вагу, апарат
за електрофорезу, центрифугу (епендорф), центрифугу са хлађењем, замрзивач
(-20°C), фрижидер (+4°C), микропипете (фиксне и варијебилне V), оптички флуоресцентни
микроскоп са одговарајућим филтрима, pH метар, ледомат (или неку другу комору за
лед), апарат за дестилацију, У.В. трансилуминатор, возило за транспорт узорака;
за инсекте и гриње - магнетну мешалицу, стереомикроскоп, комору за гајење инсеката
и гриња, климатизован стакленик непропустљив за инсекте или климатизовану комору
где се врше испитивања биолошке потврде, возило за транспорт узорака.*



*Службени
гласник РС, број 39/2006



Члан 5.

Здравствени
преглед усева врши се два пута, и то први преглед у време у коме се најбоље могу
уочити појаве штетних организама, а други преглед – пред убирање усева*. 


Здравствени
преглед за усеве сунцокрета, дувана и крмног биља врши се три пута, а у усеву кромпира
- четири пута, у току вегетације. 

Здравствени
преглед усева из члана 5. став 2. овог правилника врши се, и то: 

1)
први преглед - кад сунцокрет има шест до седам листова, други - пред цветање биљака,
а трећи – у почетку техничке зрелости*; 


2)
први преглед дувана - у фенофази расада (10 дана пре изношења биљака на стално место),
други - у фенофази бујног пораста биљака, а трећи – у фенофази бутације; 


3)
први преглед крмног биља - одмах по ницању усева или по завршетку вегетације (у
већ заснованом луцеришту), други - пре цветања биљака, а трећи – у фенофази образовања
махуне*; 


4)
први преглед кромпира - до 21 дан после сетве, ако су услови за испољавање болести
повољни или када биљке кромпира достигну висину од 10 до 25 cm, други - када су
биљке у пуном цвету, ако су услови за преглед повољни или после цветања, а пре извршене
десикације, трећи (пост контрола) - по извршеној обавезној десикацији, а четврти
- пре стављања у промет.** 

Ако
се семе пољопривредног биља, семе цвећа, шумско семе и др. производи у двогодишњем
периоду, обавезан је преглед у току вегетације у првој години. 

При
производњи шумског семена сваке године се врши по један преглед, а у годинама бербе
и други преглед - пред убирање семена. 

Здравствени
преглед објеката пољопривредног и шумског биља врши се први пут најдоцније до
31. јула текуће године. Други преглед објеката врши се пре стављања садног материјала
у промет, а најдоцније до 30. новембра текуће године. Здравствени преглед објеката
може се вршити и више од два пута годишње ако је то потребно због неповољних услова
производње садног материјала или специфичности штетних организама. 

Здравствени
преглед земљишта и супстрата, на присуство нематода врши се једанпут годишње,
30 дана пре почетка производње - заснивања усева, 30 дана пре заснивања објеката
и сваке четврте године у матичњаку, пре кретања вегетације. 

Здравственом
прегледу на присуство нематода, подлежу и органска ђубрива (компост, тресет и др.)
и органско-минерална смеша пре декларисања или стављања у промет. 

Здравствени
преглед усева и објеката из овог члана врши се у присуству произвођача семена, расада
и садног материјала. 



*Службени
гласник РС, број 107/2008

**Службени
гласник РС, број 59/2006



Члан 6.


Произвођач
семена, расада и садног материјала пољопривредног и шумског биља, дужан је да надлежном
органу пријави здравствени преглед:*

1)
земљишта и супстрата - најкасније 30 дана пре заснивања усева, односно објекта;*

2)
усева – најкасније 30 дана од обављања сетве**, осим за кромпир до
15. октобра текуће годину за наредну годину;*

3)
објеката за производњу садног материјала вишегодишњих биљака - годину дана пре подизања
објекта ради утврђивања погодности изолационог појаса одређеног Мерилима и најкасније
до 30. априла текуће године за подигнуте објекте и*

4)
другог објекта - најкасније до 30. априла текуће године.*

Пријава
здравственог прегледа подноси се на Обрасцу број 1. и Обрасцу број 2, који су одштампани
уз овај правилник и чине његов саставни део, и то:*

1)
за усеве, семе и расад - на Обрасцу број 1;*

2)
за објекте за производњу садног материјала вишегодишњих биљака - на Обрасцу број
2.*

Обрасци
се воде у три примерка.*

Уз
пријаву здравственог прегледа усева и објеката, произвођач прилаже уговор закључен
са правним лицем овлашћеним за вршење здравственог прегледа усева и објеката током
вегетације на присуство штетних организама.**



*Службени
гласник РС, број 39/2006

**Службени
гласник РС, број 107/2008



Члан 7.

Начин
вршења здравственог прегледа и утврђивање здравственог стања усева, објеката и биља
из члана 3. став 1. тач. 1) и 3) овог правилника у односу на присуство штетних организама
прописани су Мерилима. Поред штетних организама, Мерилима је утврђено и следеће:*

1)
за семе стрних, просоликих жита, поврћа: начин утврђивања штетних организама у усеву,
дозвољени проценат за биљни и репродукциони материјал и напомена;*

2)
за цвеће по родовима и цвеће по начину гајења: акроним, дозвољени проценат за биљни
и репродукциони материјал и напомена;*

3)
ароматично и шумско биље: начин утврђивања штетних организама у усеву, дозвољени
проценат за биљни и репродукциони материјал и напомена;*

4)
коштичаво, јабучасто, ситно, језграсто и суптропско воће, винову лозу и хмељ: акроним,
дозвољени проценат за биљни и репродукциони материјал, начин прегледа и напомена.*



*Службени
гласник РС, број 39/2006



Члан 8.

Приликом
првог здравственог прегледа усева и објеката правно лице овлашћено за вршење здравственог
прегледа врши увид у документацију и утврђује: 

1)
да ли за семе употребљено за заснивање усева постоји уверење о производњи семенског
усева и декларација о квалитету семена, односно да ли за подизање матичних засада
воћака постоји уверење о његовом заснивању од основног материјала, односно да ли
за репродукциони садни материјал употребљен на објекту постоји уверење о здравственој
исправности и декларација о квалитету; 

2)
да ли постоји извештај о извршеном прегледу на присуство одређених нематода у земљишту,
односно супстрату, из члана 3. тачка 2. овог правилника. 



Члан 
9.


Брисан је (види
члан 7. Правилника - 39/2006-8)



Члан 10.

Семе,
расад и садни материјал не могу се употребљавати и стављати у промет ако се на њима
утврди присуство проузроковача биљних болести и штеточина, односно ако се у семену,
усевима и објектима утврди присуство корова у проценту већем од процента који је
утврђен у Мерилима овог правилника, или ако су заражени вирусима и њима сличним
организмима, а декларисани су као безвирусни. 



Члан 11.


После
сваког извршеног здравственог прегледа сачињава се Записник о извршеним здравственим
прегледима усева и здравственом стању семена и расада на Обрасцу број 3, односно
Записник о извршеним здравственим прегледима објеката вишегодишњих биљака на Обрасцу
број 4, односно записник о здравственом прегледу усева и објеката за производњу
семена, расада и садног материјала шумског биља на Обрасцу број 5, који су одштампани
уз овај правилник и чине његов саставни део. Подаци о извршеном прегледу се уносе
на месту прегледа.*

Записник
се саставља у три примерка, од којих први примерак задржава правно лице овлашћено
за вршење здравственог прегледа, други примерак задржава произвођач семена, односно
садног материјала, а трећи примерак правно лице овлашћено за вршење здравственог
прегледа доставља надлежном савезном органу. 

Извештај
о резултатима извршених прегледа на присуство нематода, као и тестовима на присуство
вируса, чини саставни део записника о здравственом прегледу. 



*Службени
гласник РС, број 39/2006


Члан 
12. 


Брисан је (види
члан 9. Правилника - 39/2006-8)



Члан 13.

Ако
је здравственим прегледом утврђено да је усев, односно објекат здравствено исправан,
правно лице овлашћено за вршење здравственог прегледа, по извршеном прегледу, издаје
Уверење о здравственом стању пољопривредног усева за производњу семена током
вегетације, здравственом стању семена и здравственом стању објеката за производњу
садног материјала вишегодишњих биљака током вегетације на Обрасцу број 6*, у року од десет дана
од дана када је извршен здравствени преглед, а за безвирусни материјал Уверење
о здравственом стању и тестирању на присуство штетних организама на семену, расаду
и садном материјалу вишегодишњих биљака на Обрасцу број 7*, десет дана после завршеног
индексирања. 

Ако
се здравственим прегледом биља из члана 3. тачка 3. овог правилника утврди да постоје
карантински штетни организми у било ком проценту, односно да постоје економски штетни
организми у проценту већем од процента утврђеног Мерилима, третираће се да је заражени
цео усев, односно објекат - ако се на том усеву, односно објекту производи семе
или садни материјал врсте биља код које ти организми проузрокују болест, односно
коју те штеточине нападају или се преко тог биља могу пренети. 

У
промет се могу стављати само оне количине семена и садног материјала које нису заражене
одређеним вирусима или свим познатим вирусима и њима сличним организмима на тој
врсти биља и које су произведене од тестираног материјала и над којима су спроведени
здравствени прегледи, а тестирањем утврђено да нису заражени вирусима, односно одређеним
вирусима и њима сличним организмима. 



*Службени
гласник РС, број 39/2006



Члан 14. 


Брисан је (види
члан 11. Правилника - 39/2006-8) 



Члан 15.

Даном
ступања на снагу овог правилника престаје да важи Правилник о обавезном здравственом
прегледу усева и објеката, семена и садног материјала пољопривредног и шумског биља
("Службени лист СФРЈ", бр. 52/86). 



Члан 16.

Овај
правилник ступа на снагу осмог дана од дана објављивања у "Службеном листу
СРЈ". 





Бр. 61006-047/001

11. новембра 1999. године

Београд

Савезни министар за

пољопривреду


Недељко Шиповац 

с. р.









ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ"
ПРАВИЛНИКА







Правилник о измени Правилника о здравственом
прегледу усева и објеката за производњу семена, расада и садног материјала и здравственом
прегледу семена, расада и садног : "Службени. гласник РС", број
119/2007



Члан 2.

Мерила
за утврђивање здравственог стања усева и објеката, семена, расада и садног материјала
утврђена Правилником о здравственом прегледу усева и објеката за производњу семена,
расада и садног материјала и здравственом прегледу семена, расада и садног материјала
(„Службени лист СРЈ”, бр. 66/99 и 13/02 и „Службени лист СЦГ”, бр. 10/03, 13/03
и „Службени гласник РС”, бр. 39/06, 59/06 и 115/06), замењују се новим Мерилима
за утврђивање здравственог стања усева и објеката, семена, расада и садног материјала
која су одштампана уз овој правилник и чине његов саставни део. 





Члан 3.

Овај
правилник ступа на снагу наредног дана од дана објављивања у „Службеном гласнику
Републике Србије”. 







НАПОМЕНА
ИЗДАВАЧА: Мерила за утврђивање здравственог стања усева и објеката, семена,
расада и садног материјала су замењена новим Мерилима заутврђивање здравственог
стања усева и објеката, семена, расада и садног материјала (види члан 2.
Правилника - 11/2007-5).








































































































































































































































































