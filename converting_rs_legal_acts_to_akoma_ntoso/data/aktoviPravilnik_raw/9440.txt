



На
основу члана 103. Закона о основним правима бораца, војних инвалида и породица
палих бораца (“Службени лист СРЈ”, бр. 24/98 и 29/98), савезни министар за рад,
здравство и оцијалну политику прописује





ПРАВИЛНИК

О
НАЧИНУ ИСПЛАТЕ НОВЧАНИХ ПРИМАЊА ПРОПИСАНИХ ЗАКОНОМ О ОСНОВНИМ ПРАВИМА БОРАЦА,
ВОЈНИХ ИНВАЛИДА И ПОРОДИЦА ПАЛИХ БОРАЦА 

„Службени
лист СРЈ”, број 37 од 27. јула 1998.





Члан
1.

Овим правилником
прописује се начин исплате месечних и других новчаних примања прописаних
Законом о основним правима бораца, војних инвалида и породица палих бораца (у
даљем тексту: Закон), начину вођења евиденције о извршеним исплатама и
достављању извештаја о утрошеним средствима, као и прекршајима за повреду
одредаба овог правилника.



Члан
2.

Исплата личне,
породичне и увећане породичне инвалиднине (у даљем тексту: инвалиднина),
додатка на негу и помоћ, ортопедског додатка и накнаде за време незапослености
врши се поштанском упутницом.

Орган надлежан за
извршење решења којима су призната права на новчана примања из става 1. овог
члана (у даљем тексту: надлежни орган) доставља податке потребне за исплату тих
примања организији овлашћеној за обраду тих података на обрасцу бр. 1 – Налог
за вршење исплате новчаних примања корисницима основних права и обраду података
из евиденције о корисницима основних права, који је одштампан уз овај правилник
и чини његов саставни део.



Члан
3.

Исплата борачког
додатка, помоћи у случају смрти, накнаде трошкова за исхрану и смештај за време
путовања и боравка у другом месту, накнада путних трошкова и накнада износа
који је војни инвалид платио на име доприноса из зараде за лице које му пружа
негу и помоћ врши се упутницом.



Члан
4.

Исплата трошкова
набавке ортопедских и других помагала, накнаде трошкова медицинских испитивања
и накнаде трошкова за превоз посмртних остатака војног инвалида врши се општим
налогом за пренос или упутницом.



Члан
5.

Исплата накнаде за
рад чланова лекарске комисије врши се на жиро-рачун члана лекарске комисије.



Члан
6.

Исплата инвалиднине,
додатка за негу и помоћ, ортопедског додатка и сталног инвалидског додатка
корисницима који имају пребивалиште у иностранству врши се на начин прописан за
вршење платног промета са иностранством.

Примања из става 1.
овог члана могу се, на захтев корисника, исплаћивати упутницом његовом
пуномоћнику који има пребивалиште у Савезној Републици Југославији.



Члан
7.

Евиденцију о
исплатама новчаних примања из члана 2. овог правилника, надлежни орган води на
основу података о исплатама тих примања сваком кориснику.

Евиденција из става
1. овог члана садржи податке о имену и презимену, шифри корисника и износима
новчаних примања, по врсти примања исплаћених за поједине месеце.



Члан
8.

Евиденцију о
извршеним исплатама новчаних примања из чл. 4. до 6. овог правилника надлежни
орган води на књиговодственим картицама, збирно и аналитички.

Збирне
књиговодствене картице воде се за исплате:

1) новчаних примања
из чл. 3. и 4. овог правилника и накнада за рад чланова лекарске комисије из
члана 83. и члана 90. став 4. Закона; 

2) доприноса,
односно трошкова здравствене заштите;

3) трошкова бањског
и климатског лечења.



Члан
9.

Аналитичке
књиговодствене картице за новчана примања воде се за исплате:

1) борачког додатка;

2) помоћи у случају
смрти и накнаде трошкова за превоз посмртних остатака војног инвалида;

3) накнада трошкова
за исхрану и смештај за време путовања и боравка у другом месту и накнаде
путних трошкова;

4) накнада износа
који је војни инвалид платио као обвезник плаћања доприноса из зараде за лице
које му пружа негу и помоћ;

5) накнада за рад
чланова лекарских комисија из члана 83. и члана 90. став 4. Закона ;

6) трошкова
медицинских испитивања;

7) накнада
организацији која врши послове платног промета (у даљем тексту: ОПП) и
предузећу поштанског, телеграфског и телефонског саобраћаја (у даљем тексту:
ПТТ) за исплате новчаних примања;

8) неправилне
исплате.



Члан
10.

Аналитичке
књиговодствене картице за здравствену заштиту воде се за исплате:

1) доприноса односно
трошкова здравствене заштите по Закону;

2) накнада разлике
до 100% основа за накнаду зараде за време привремене спречености за рад због
болести;

3) накнада за
исхрану и смештај за пратиоца одређеног поводом коришћења здравствене заштите;

4) накнада учешћа у
трошковима здравствене заштите;

5) трошкова набавке
путничког моторног возила;

6) трошкова набавке
ортопедских и других помагала;

7) накнада ОПП и ПТТ
за исплате трошкова здравствене заштите;

8) неправилне
исплате.



Члан
11.

Аналитичке
књговодствене картице за бањско и климатско лечење воде се за исплате:

1) трошкова лечења и
смештаја за време бањског и климатског лечења;

2) новчаних накнада
за рад чланова лекарских комисија из члана 84. Закона;

3) накнада трошкова
за исхрану и смештај у вези са коришћењем бањског и климатског лечења;

4) накнада трошкова
превоза у вези са коришћењем бањског и климатског лечења;

5) накнада ОПП и ПТТ
за исплате трошкова бањског и климатског лечења;

6) неправилне
исплате. 



Члан
12.

Књижења на збирним
књиговодственим картицама надлежни орган врши хронолошки, по датумима, на
основу дневног извода ОПП. Уз дневни извод ОПП надлежни орган прилаже
одговарајућу документацију.

На страни „дугује“
књиже се дуговни промет из дневних извода ОПП (збир налога по којима је
извршена исплата), а на страни „потражује“ – потражни промет из дневног извода
ОПП (налог којим је извршено пражњење рачуна).

Салдо сваке збирне
књиговодствене картице мора се слагати са салдом, односно рачуна ОПП.



Члан
13.

Књижења на
аналитичким књиговодственим картицама надлежни орган врши на основу налога
приложених уз дневни извод ОПП, груписаних према врсти исплата о којима се води
аналитичка књиговодствена евиденција (чл. 9. до 11).

На страни „дугује“
књиже се појединачно налози којима је извршена исплата. Анулиране – враћене
упутнице, односно налози о повраћају извршених исплата књиже се на страни
„дугује“ као сторно исплате – коректуре.

Уз прокњижене налоге
којима је извршена исплата обавезно се прилаже правдајућа документација
(рачуни, фактуре, признанице, потврде и др.).

Збир исплата са
коректурама прокњиженим – евидентираним на аналитичким књиговодственим
картицама за одређен датум мора се слагати са дуговним прометом прокњиженим на
збирној књиговодственој картици за тај датум.



Члан
14.

Збирне и аналитичке
књиговодствене картице закључују се, са стањем на дан 31. децембра, најдоцније
до 31. јануара наредне године, уз оверу одговорног лица које води те картице и
наредбодавца.



Члан
15.

На основу евиденције
коју води по одредбама чл. 8. до 11. овог правилника, надлежни орган доставља,
до 20. фебруара текуће године, надлежном органу у републици извештај о
средствима утрошеним у претходној години.

На основу извештаја
из става 1. овог члана надлежни орган у републици доставља, до 31. марта текуће
године, надлежном савезном органу извештај о средствима утрошеним у републици у
претходној години.

Извештаји о
утрошеним средствима из ст. 1. и 2. овог члана достављају се на обрасцу бр. 2 –
Извештај о средствима савезног буџета утрошеним по Закону о основним правима
бораца, војних инвалида и породица палих бораца, који је одштампан уз овај
правилник и чини његов саставни део.



Члан
16.

Евиденцију о
извршеним исплатама новчаних примања корисницима који имају пребивалиште у
иностранству надлежни савезни орган води збирно, по земљама у којима ти
корисници имају пребивалиште.

Поред евиденције
која се води на основу става 1. овог члана, за сваког корисника који има
пребивалиште у иностранству води се Ликвидациони лист инвалидских примања
корисника са пребивалиштем у иностранству – на обрасцу бр. 3. који је одштампан
уз овај правилник и чини његов саставни део.



Члан
17.

Новчаном казном од
1.000 до 9.000 нових динара казниће се за прекршај одговорно лице у надлежном
органу:

1) ако достави
нетачне податке потребне за исплату инвалиднине, додатка за негу и помоћ и ортопедског
додатка (члан 2. став 2.);

2) ако не води
ажурно прописану евиденцију о извршеним исплатама инвалиднине, додатка за негу
и помоћ, ортопедског додатка, помоћи у случају смрти, накнаде трошкова за
исхрану и смештај за време путовања и боравка у другом месту, накнаде путних
трошкова, накнаде износа који је војни инвалид платио на име доприноса из
зараде за лице које му пружа негу и помоћ, трошкова набавке путничког моторног
возила, трошкова набавке ортопедских и других помагала, накнаде трошкова медицинских
испитивања, трошкова за превоз посмртних остатака војног инвалида и накнаде за
рад чланова лекарских комисија (члан 7. и члан 8. став 1.);

3) ако уз дневни
извод ОПП не приложи одговарајућу документацију (члан 12. став 1.);

4) ако на прописани
начин не врши књижење на збирним и аналитичким књиговодственим картицама (чл.
12 и 13.)

5) ако до 20.
фебруара текуће године не достави извештај о утрошеним средствима у претходној
години (члан 15. став 1.).

6) ако до 31. марта
текуће године не достави извештај о утрошеним средствима у републици у
претходној години (члан 15. став 2.).



Члан
18.

Даном ступања на
снагу овог правилника престаје да важи Правилник о начину исплате новчаних
примања прописаних законима којима се уређују основна права бораца, војних инвалида
и породица палих бораца и о начину вођења евиденције о извршеним исплатама
(„Службени лист СФРЈ”, бр. 15/84 и 70/86).



Члан
19.

Овај правилник ступа
на снагу наредног дана од дана објављивања у „Службеном листу СРЈ“.





Бр.
4/2-03-049/98-009

24. јула 1998.
године

Београд

Савезни министар

за рад, здравство и
социјалну политику

др Миодраг Ковач, 
с.
р.























