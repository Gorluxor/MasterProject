


	
	Zakon

	


	
				На основу члана 23. став 8. Закона о превозу терета у друмском саобраћају („Службени гласник РС”, број 68/15),
				Министар грађевинарства, саобраћаја и инфраструктуре доноси
				ПРАВИЛНИК
				о садржини и изгледу обрасца потврде за возача и начину вођења евиденције о потврдама за возаче
				"Службени гласник РС", број 71 од 21. јула 
				2017.
				Члан 1.
				Овим правилником прописује се садржина и изглед обрасца потврде за возача, као и начин вођења евиденције о потврдама за возаче.
				Члан 2.
				Потврда за возаче на предњој страни садржи:
				1) грб Републике Србије;
				2) међународну ознаку Републике Србије;
				3) назив органа који издаје потврду за возача;
				4) пословно име, седиште, адресу и матични број домаћег превозника који је поднео захтев за издавање потврде за возача;
				5) број лиценце за превоз домаћег превозника;
				6) број потврде за возача;
				7) податке о возачу (име, презиме, датум и место рођења, држављанство, врсту, број, датум и место издавања личне исправе, број, датум и место издавања возачке дозволе као и број социјалног осигурања);
				8) рок важења потврде за возача;
				9) место и датум издавања потврде за возача;
				10) печат органа надлежног за издавање потврде за возача;
				11) потпис овлашћеног лица.
				Потврда за возаче на задњој страни садржи извод из законских одредби о основним правима и обавезама домаћег превозника.
				Члан 3.
				Изглед обрасца потврде за возача дат је у Прилогу 1, који је одштампан уз овај правилник и чини његов саставни део.
				Потврда за возача штампа се на посебно заштићеном папиру А4 формата, светлоружичасте боје, који има елементе заштите у штампи, суви жиг у облику грба Републике Србије и серијски број.
				Члан 4.
				Евиденција о потврдама за возаче из члана 2. овог правилника води се у електронском облику.
				Члан 5.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00026/2017-03
				У Београду, 7. јула 2017. године
				Министар, 
				проф. др Зорана З. Михајловић, с.р. 
				
				
				Прилог
				
				
				
	

