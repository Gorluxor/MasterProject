


	
	Zakon

	


	
				На основу члана 9. став 10. и члана 10. став 7. Закона о инспекцијском надзору („Службени гласник РС”, број 36/15),
				Министар за рад, запошљавање, борачка и социјална питања доноси
				ПРАВИЛНИК
				о посебним елементима процене ризика, учесталости вршења инспекцијског надзора на основу процене ризика и посебним елементима плана инспекцијског надзора у области социјалне заштите
				"Службени гласник РС", број 117 од 27. 
				децембра 2017.
				Предмет
				Члан 1.
				Овим правилником прописују се посебни елементи процене ризика, учесталост вршења инспекцијског надзора на основу процене ризика и посебни елементи плана инспекцијског надзора у области социјалне заштите.
				Посебни критеријуми за процену ризика
				Члан 2.
				Степен ризика јесте производ вероватноће настанка штетних последица и тежине тих последица.
				Тежина штетних последица за пружаоце услуга социјалне заштите представља производ природе штетних последица које могу настати у области услуга социјалне заштите и обима штетних последица, који се огледа у укупном броју лица која користе услугу.
				Тежина штетних последица за носиоце јавних овлашћења и заводе за социјалну заштиту представља производ природе штетних последица, која произлази из делатности која се обавља и обима штетних последица, који се огледа у укупном броју радно ангажованих лица.
				Тежина штетних последица утврђена је у распону од 1 до 25. 
				Вероватноћа настанка штетних последица представља производ посебних критеријума за вероватноћу у виду ризика утврђеног у претходном надзору или на основу извештаја о самопровери испуњености захтева из контролне листе и самопроцени ризика, незаконитости и неправилности утврђених у инспекцијским надзорима у претходне три године, спремности субјекта да обезбеди законитост и безбедност свог пословања и поступања и способности да то учини.
				Вероватноћа настанка штетних последица утврђује се у распону од 1 до 625. 
				Тежина штетних последица и вероватноћа настанка штетних последица своде се на нумеричке вредности у распону од 1 до 5, ради једноставније примене матрице ризика методом 5x5. 
				Код новооснованих субјеката (субјекти који су основани и почели са обављањем делатности у последњих годину дана) полази се од високог степена ризика ако су имаоци ограничене лиценце, и од средњег степена ако су имаоци лиценце, када су у питању пружаоци услуга социјалне заштите, и ако су имаоци јавних овлашћења или заводи за социјалну заштиту. 
				Преглед посебних критеријума за процену ризика у области социјалне заштите и матрица ризика одштампани су уз овај правилник и чине његов саставни део (Прилог). 
				Процена ризика за ванредни инспекцијски надзор
				Члан 3.
				Процена ризика за ванредни инспекцијски надзор врши се на основу критеријума за процену ризика за редован инспекцијски надзор и оцене колико је опасност конкретна и колика је јачина угрожавања или повреде безбедности и здравља корисника услуга (када су у питању пружаоци услуга) и радно ангажованих лица (када су у питању имаоци јавних овлашћења и заводи за социјалну заштиту), шта надзирани субјекат чини да спречи настанак конкретне штете или да је отклони или умањи, да ли је способан да то уради, односно у којој мери то чини и може, да ли постоји основ сумње да је извршен прекршај, привредни преступ или кривично дело, која тежина дела је у питању и колико износи запрећена казна.
				Процена ризика који произлази из поднете представке, односно иницијативе за покретање ванредног инспекцијског надзора врши се на основу критеријума за процену ризика за редован инспекцијски надзор и оцене колико је опасност конкретна и колика је јачина угрожавања или повреде безбедности и здравља корисника услуга (када су у питању пружаоци услуга) и радно ангажованих лица (када су у питању имаоци јавних овлашћења и заводи за социјалну заштиту). 
				Непосредна процена ризика
				Члан 4.
				Инцидент код надзираног субјекта, који је за последицу имао озбиљно угрожавање безбедности или живота корисника или запосленог, односно радно ангажованог лица, непосредно повлачи критичан ризик тог субјекта, без упуштања у даљу процену ризика на основу осталих критеријума и елемената. 
				Исто дејство имају и основ сумње на учињено кривично дело или да је надзирани субјекат, односно овлашћено лице надзираног субјекта учинилац кривичног дела и својство нерегистрованог субјекта. 
				Посебни елементи плана инспекцијског надзора у области социјалне заштите
				Члан 5.
				План инспекцијског надзора, поред обавезних елемената, садржи и: 
				1) мере и активности за постизање циљева;
				2) рок за завршетак предвиђених мера и активности;
				3) показатеље учинака на нивоу мера и на нивоу активности.
				У плану инспекцијског надзора утврђују се годишњи циљеви инспекцијског надзора у области социјалне заштите и исказују у мерљивим ефектима за које инспекција социјалне заштите планира да буду остварени. 
				Планом инспекцијског надзора, активности инспекције социјалне заштите се усмеравају првенствено ка надзираним субјектима са високим степеном вероватноће настанка штетних последица, односно субјектима са повећаним ризиком одступања од прописаних услова и стандарда за пружање услуга односно обављање делатности, онима код којих је констатован повећан степен одступања у претходној години и ка онима код којих се у потребној мери не поштују закон и други прописи у области социјалне заштите, а на основу утврђеног степена ризика, као и ка субјектима надзора код којих у претходној години није вршен надзор. 
				Учесталост вршења инспекцијског надзора на основу процене ризика
				Члан 6. 
				На основу процене ризика одређује се степен ризика код надзираног субјекта и утврђује учесталост спровођења инспекцијског надзора.
				Код надзираног субјекта код којег је процењен критичан или висок ризик у области социјалне заштите, инспекцијски надзор врши се најмање једном у шест месеци, како би се степен ризика смањио испод високог ризика.
				Код надзираног субјекта код којег је процењен средњи ризик у области социјалне заштите, инспекцијски надзор врши се најмање једном у годину дана, како би се степен ризика смањио испод средњег ризика.
				Код надзираног субјекта код којег је процењен низак или незнатан ризик у области социјалне заштите, инспекцијски надзор врши се најмање једном у две године. 
				Завршнa одредбa
				Члан 7.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00011/2017-01 
				У Београду, 22. децембра 2017. године 
				Министар, 
				Зоран Ђорђевић, с.р.
				Прилог
				ПРЕГЛЕД ПОСЕБНИХ КРИТЕРИЈУМА ЗА ПРОЦЕНУ РИЗИКА У ОБЛАСТИ СОЦИЈАЛНЕ ЗАШТИТЕ И МАТРИЦА РИЗИКА
				I. Посебни критеријуми за процену ризика
				1. Посебни критеријуми за процену природе штетне последице
				Пружаоци услуга социјалне заштите
				
					
						
							
								Услуга социјалне заштите
							
							
								Опис штетне последице
							
							
								Нумеричка вредност 
							
						
						
							
								Услуга домског смештаја
							
							
								изразито велика
							
							
								5
							
						
						
							
								Услуге прихватилишта и предах смештаја
							
							
								велика 
							
							
								4
							
						
						
							
								Дневне услуге у заједници
							
							
								средња
							
							
								3
							
						
						
							
								Услуга свратишта
							
							
								мала
							
							
								2
							
						
						
							
								Услуге подршке за самостални живот
							
							
								занемарљива
							
							
								1
							
						
					
				
				Носиоци јавних овлашћења и заводи за социјалну заштиту
				
					
						
							
								Делатност
							
							
								Опис штетне последице
							
							
								Нумеричка вредност 
							
						
						
							
								Центар за социјални рад
							
							
								изразито велика
							
							
								5
							
						
						
							
								Центар за породични смештај и усвојење
							
							
								велика 
							
							
								4
							
						
						
							
								Центар за заштиту жртава трговине људима
							
							
								средња
							
							
								3
							
						
						
							
								Завод за социјалну заштиту
							
							
								мала
							
							
								2
							
						
						
							
								Комора социјалне заштите
							
							
								занемарљива
							
							
								1
							
						
					
				
				2. Посебни критеријуми за процену обима штетних последица
				Пружаоци услуга социјалне заштите
				
					
						
							
								Укупан број лица која користе услугу
							
						
						
							
								Број лица
							
							
								Опис штетних последица
							
							
								Нумеричка вредност
							
						
						
							
								1–10
							
							
								Занемарљива
							
							
								1
							
						
						
							
								11–50
							
							
								Мала
							
							
								2
							
						
						
							
								51–100
							
							
								Средња
							
							
								3
							
						
						
							
								101–500
							
							
								Велика
							
							
								4
							
						
						
							
								501 и више
							
							
								Изразито велика
							
							
								5
							
						
					
				
				Носиоци јавних овлашћења и заводи за социјалну заштиту
				
					
						
							
								Укупан број радно ангажованих лица 
							
						
						
							
								Број лица
							
							
								Опис штетних последица
							
							
								Нумеричка вредност
							
						
						
							
								0–10
							
							
								Занемарљива
							
							
								1
							
						
						
							
								11–50
							
							
								Мала
							
							
								2
							
						
						
							
								51–100
							
							
								Средња
							
							
								3
							
						
						
							
								101–250
							
							
								Велика
							
							
								4
							
						
						
							
								251–500
							
							
								Изразито велика
							
							
								5
							
						
					
				
				3. Тежина штетних последица
				Тежина штетних последица представља производ природе штетних последица и обима штетних последица и нумерички је исказана од 1 до 5 са приказом распона бодова.
				
					
						
							
								Тежина штетних последица
							
							
								Распон бодова 
							
							
								Нумеричка вредност
							
						
						
							
								Занемарљива
							
							
								1, 2
							
							
								1
							
						
						
							
								Мала
							
							
								3, 4, 5
							
							
								2
							
						
						
							
								Средња
							
							
								6, 8, 9
							
							
								3
							
						
						
							
								Велика
							
							
								10, 12, 15, 16
							
							
								4
							
						
						
							
								Изразито велика
							
							
								20, 25
							
							
								5
							
						
					
				
				4. Вероватноћа настанка штетних последица
				
					
						
							
								1) Ризик утврђен у претходном надзору или на основу извештаја о самопроцени
							
						
						
							
								Степен ризика 
							
							
								Опис вероватноће
							
							
								Нумеричка вредност
							
						
						
							
								Незнатан 
							
							
								Занемарљива
							
							
								1
							
						
						
							
								Низак 
							
							
								Мала
							
							
								2
							
						
						
							
								Средњи 
							
							
								Средња
							
							
								3
							
						
						
							
								Висок 
							
							
								Велика
							
							
								4
							
						
						
							
								Критичан 
							
							
								Изразито велика
							
							
								5
							
						
						
							
								2) Незаконитости и неправилности утврђене у инспекцијским надзорима у претходне три године
							
						
						
							
								Садржина и број аката инспекцијског надзора
							
							
								Опис вероватноће
							
							
								Нумеричка вредност
							
						
						
							
								Једно решење, указивање, упозорење
							
							
								Занемарљива
							
							
								1
							
						
						
							
								Два решења
							
							
								Мала
							
							
								2
							
						
						
							
								Три и више решења
							
							
								Средња
							
							
								3
							
						
						
							
								Решење о забрани рада, 
								захтев за покретање прекршајног поступка
							
							
								Велика
							
							
								4
							
						
						
							
								Кривична пријава
							
							
								Изразито велика
							
							
								5
							
						
						
							
								3) Спремност субјекта да обезбеди законитост и безбедност свог пословања и поступања и да отклони или умањи остварење ризика
							
						
						
							
								Поступање 
							
							
								Опис вероватноће
							
							
								Нумеричка вредност
							
						
						
							
								Није било наложених мера/Добровољно извршење мера наложених записником о инспекцијском надзору
							
							
								Занемарљива
							
							
								1
							
						
						
							
								Добровољно извршење мера изречених решењем
							
							
								Мала
							
							
								2
							
						
						
							
								Управно извршење изречених мера 
							
							
								Средња
							
							
								3
							
						
						
							
								Решење о забрани рада, захтев за покретање прекршајног поступка
							
							
								Велика
							
							
								4
							
						
						
							
								Кривична пријава
							
							
								Изразито велика
							
							
								5
							
						
						
							
								4) Способност субјекта да обезбеди законитост и безбедност свог пословања и поступања и да отклони или умањи остварење ризика
							
						
						
							
								Унутрашњи надзор, управљање ризицима и капацитети
							
							
								Опис вероватноће
							
							
								Нумеричка вредност
							
						
						
							
								Унутрашњи надзор и управљање ризицима унутар надзираног субјекта и стручни, технички и материјални капацитети надзираног субјекта на изразито високом нивоу 
							
							
								Занемарљива
							
							
								1
							
						
						
							
								Унутрашњи надзор и управљање ризицима унутар надзираног субјекта и стручни, технички и материјални капацитети надзираног субјекта на високом нивоу
							
							
								Мала
							
							
								2
							
						
						
							
								Унутрашњи надзор и управљање ризицима унутар надзираног субјекта и стручни, технички и материјални капацитети надзираног субјекта на средњем нивоу
							
							
								Средња
							
							
								3
							
						
						
							
								Унутрашњи надзор и управљање ризицима унутар надзираног субјекта и стручни, технички и материјални капацитети надзираног субјекта на ниском нивоу
							
							
								Велика
							
							
								4
							
						
						
							
								Унутрашњи надзор и управљање ризицима унутар надзираног субјекта и стручни, технички и материјални капацитети надзираног субјекта на веома ниском нивоу
							
							
								Изразито велика
							
							
								5
							
						
					
				
				
					
						
							
								Вероватноћа настанка штетних последица
							
							
								Распон бодова 
							
							
								Нумеричка вредност
							
						
						
							
								Занемарљива
							
							
								1–4
							
							
								1
							
						
						
							
								Мала
							
							
								5–16
							
							
								2
							
						
						
							
								Средња
							
							
								17–81
							
							
								3
							
						
						
							
								Велика
							
							
								82–256
							
							
								4
							
						
						
							
								Изразито велика
							
							
								257–625
							
							
								5
							
						
					
				
				II. Матрица ризика и метод за процену ризика
				Овде је приказана метода 5x5 (Табела 1).
				За примену ове методе потребно је за сваког надзираног субјекта (који се анализира применом методе) утврдити:
				– вероватноћу настанка штетних последица и
				– тежину могућих штетних последица.
				За утврђену вероватноћу настанка штетних последица и тежину штетних последица, на основу Табеле 2. утврђује се степен ризика (одредити степен ризика од 1 до 25).
				Табела 1: Метода 5x5 – матрица ризика
				
					
						
							
								Вероватноћа настанка штетних последица
							
							
								Тежина штетних последица
							
						
						
							
								1
							
							
								2
							
							
								3
							
							
								4
							
							
								5
							
						
						
							
								Занемарљива
							
							
								1
							
							
								1
							
							
								2
							
							
								3
							
							
								4
							
							
								5
							
						
						
							
								Мала
							
							
								2
							
							
								2
							
							
								4
							
							
								6
							
							
								8
							
							
								10
							
						
						
							
								Средња
							
							
								3
							
							
								3
							
							
								6
							
							
								9
							
							
								12
							
							
								15
							
						
						
							
								Велика
							
							
								4
							
							
								4
							
							
								8
							
							
								12
							
							
								16
							
							
								20
							
						
						
							
								Изразито велика
							
							
								5
							
							
								5
							
							
								10
							
							
								15
							
							
								20
							
							
								25
							
						
					
				
				Табела 2: Степен ризика
				
					
						
							
								Бројчана вредност ризика 
							
							
								Квалитативни опис ризика 
							
						
						
							
								1, 2
							
							
								Незнатан
							
						
						
							
								3, 4, 5
							
							
								Низак
							
						
						
							
								6, 8, 9
							
							
								Средњи
							
						
						
							
								10, 12, 15, 16
							
							
								Висок
							
						
						
							
								20, 25
							
							
								Критичан
							
						
					
				
	

