


	
	Zakon


	
				
				На основу члана 84. став 3. Закона о електронским комуникацијама („Службени гласник РС”, бр. 44/10, 60/13 – УС и 62/14), 
				Министар трговине, туризма и телекомуникација доноси 
				
				ПРАВИЛНИК
				о утврђивању плана расподеле радио-фреквенција за рад у фреквенцијским опсезима 791–821/832–862 MHz
				"Службени 
				гласник РС", број 94 од 3. септембра 2014.
				
				Члан 1.
				Овим правилником утврђује се План расподеле радио-фреквенција за IMT (International Mobile Telecommunications) системе за пружање јавне електронске комуникационе услуге у фреквенцијским опсезима 791–821/832–862 MHz за територију Републике Србије.
				План расподеле из става 1. овог члана је одштампан уз овај правилник и чини његов саставни део.
				Члан 2.
				Услови за расподелу радио-фреквенција и други технички услови за коришћење радио-фреквенција у фреквенцијским опсезима 791–821/832–862 MHz, утврђени су у Плану расподеле из члана 1. овог правилника.
				Члан 3.
				Овај правилник ступа на снагу осмог дана од дана објављивања у „Службеном гласнику Републике Србије”. 
				Број 110-00-00025/2014-07
				У Београду, 20. августа 2014. године
				Министар,
				Расим Љајић, с.р.
				
				ПЛАН РАСПОДЕЛЕ РАДИО ФРЕКВЕНЦИЈА ЗА РАД У ФРЕКВЕНЦИЈСКИМ ОПСЕЗИМА 791–821/832–862 MHZ
				УВОД
				План расподеле радио-фреквенција за рад у фреквенцијским опсезима 791–821/832–862 MHz (у даљем тексту: План расподеле) утврђује се на основу Плана намене радио-фреквенцијских опсега и других релевантних националних аката и одговарајућих међународних споразума и препорука, а имајући у виду потребе и захтеве корисника.
				Основ за доношење и услови за израду Планa расподеле садржани су у следећим документима:
				А) Национална регулатива
				1. Закон о електронским комуникацијама („Службени гласник РС”, бр. 44/10, 60/13 – УС и 62/14), у даљем тексту: Закон);
				2. Уредба о утврђивању Плана намене радио-фреквенцијских опсега („Службени гласник РС”, број 99/12, у даљем тексту: План намене);
				3. SRPS EN 301 908-1 V6.2.1:2013 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&amp;TTE — Део 1: Увод и општи захтеви;
				4. SRPS EN 301 908-2 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&amp;TTE — Део 2: Корисничка опрема (UE) која користи технику CDMA приступа са директно проширеним спектром (UTRA FDD); 
				5. SRPS EN 301 908-3 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&amp;TTE — Део 3: Базне станице (BS) које користе технику CDMA приступа са директно проширеним спектром (UTRA FDD); 
				6. SRPS EN 301 908-11 V5.2.1:2012 IMT ћелијске мреже – Хармонизовани европски стандард који обухвата битне захтеве из члана 3.2 Директиве R&amp;TTE – Део 11: Репетитори који користе технику CDMA приступа са директно проширеним спектром (UTRA FDD); 
				7. SRPS EN 301 908-13 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&amp;TTE — Део 13: Корисничка опрема (UE) за унапређени универзални терестрички радио-приступ (E-UTRA); 
				8. SRPS EN 301 908-14 V6.2.1:2014 IMT ћелијске мреже — Хармонизовани европски стандард који обухвата битне захтеве из члана 3.2 Директиве R&amp;TTE — Део 14: Базне станице (BS) за унапређени универзални терестрички радио-приступ (E-UTRA); 
				9. SRPS EN 301 908-15 V5.2.1:2012 IMT ћелијске мреже – Хармонизовани европски стандард који обухвата битне захтеве из члана 3.2 Директиве R&amp;TTE – Deo 15: Репетитори за унапређени универзални терестрички радио-приступ (E-UTRA FDD); 
				10. SRPS EN 301 908-18 V6.2.1:2013 IMT ćelijske мреже — Хармонизовани европски стандард који обухвата битне захтеве из члана 3.2 Директиве R&amp;TTE — Део 18: E-UTRA, UTRA i GSM/EDGE мултистандард радио (MSR) базне станице (BS);
				Б) Међународна регулатива
				1. European Commission Decision 2010/267/EU on harmonised technical conditions of use in the 790-862 MHz frequency band for terrestrial systems capable of providing electronic communications services in the European Union; 
				2. ECC/DEC/(09)03: Harmonised conditions for mobile/fixed communications networks (MFCN) operating in the 790-862 MHz band; 
				3. CEPT Report 019: Least restrictive technical conditions for WAPECS frequency bands;
				4. CEPT Report 029: Technical considerations regarding harmonisation options for the digital dividend in the European Union;
				5. CEPT Report 030: The identification of common and minimal (least restrictive) technical conditions for 790-862 MHz for the digital dividend in the European Union; 
				6. CEPT Report 031: Frequency (channelling) arrangements for the 790-862 MHz band; 
				7. ECC/REC/(11)04: Frequency planning and frequency coordination for terrestrial systems for Mobile/Fixed Communication Networks (MFCN) capable of providing electronic communications services in the frequency band 790-862 MHz. 
				8. Resolution ITU-R 56 Naming for International Mobile Telecommunications;
				1. Услови за израду Плана расподеле
				На основу Закона, План расподеле садржи:
				– услове за расподелу радио-фреквенција из намењених радио-фреквенцијских опсега,
				– расподелу радио-фреквенција по локацијама или областима за једну или више радио-комуникацијских служби и делатности и
				– техничке услове за коришћење радио-фреквенција.
				При изради Плана расподeле примењени су следећи услови и принципи:
				1) омогућавање операторима јавних комуникационих система оптимално техничко и економично планирање, изградња и функционисање мобилних/фиксних комуникационих мрежа на територији Републике Србије;
				2) коришћење основних регулаторних поставки за израду и реализацију усаглашени су по документима који се примењују у земљама чланицама CEPT;
				3) основни технички параметри за израду и реализацију Плана расподеле усаглашени су по документима који се примењују у земљама чланицама CEPT;
				4) усаглашено коришћење радио-фреквенцијских блокова/фреквенција од стране оператора на националном и међународном нивоу;
				5) коришћење радио-фреквенција из фреквенцијских опсега 791–821/832–862 MHz у циљу избегавања појаве међусобних штетних сметњи.
				На основу услова за израду Плана расподеле у фреквенцијским опсезима 791–821/832–862 MHz прописују се технички и регулаторни услови за расподелу радио-фреквенција у овим фреквенцијским опсезима. 
				2. Општи услови за расподелу радио-фреквенција из намењених фреквенцијских опсега и подручје употребе
				План расподеле прописује услове за расподелу радио-фреквенција из фреквенцијских опсега 791–821/832–862 MHz за IMT системе за пружање јавне електронске комуникационе услуге где IMT (International Mobile Telecommunications) обухвата IMT-2000 и IMT-Advanced (Резолуцијa ITU-R 56 – Naming for International Mobile Telecommunications).
				У радио-фреквенцијским опсезима 791–821/832–862 MHz користи се искључиво дуплексни начин рада FDD (Frequency Division Duplex) са дуплексним размаком од 41 MHz и који обухвата 2x30 МHz (упарено).
				Основни фреквенцијски блок је ширине 5 MHz. FDD Downlink почиње од 791 МHz а FDD Uplink од 832 МHz. Уведени су заштитни фреквенцијски опсези: први, ширине 1 MHz, почев од 790 MHz и други, ширине 11 MHz између Downlink и Uplink фреквенцијских опсега, почев од 821 MHz.
				Распоред основних фреквенцијских блокова приказан је у Табели 1.
				Табела 1. Распоред основних фреквенцијских блокова у фреквенцијски опсезима 791–821/832–862 MHz
				
					
						
							
								790–791
							
							
								791–796
							
							
								796–801
							
							
								801–806
							
							
								806–811
							
							
								811–816
							
							
								816–821
							
							
								821–832
							
							
								832–837
							
							
								837–842
							
							
								842–847
							
							
								847–852
							
							
								852–857
							
							
								857–862
							
						
						
							
								Заштитни опсег
							
							
								Downlink – предајни за базну станицу
							
							
								Заштитни опсег
							
							
								Uplink – предајни за терминалну станицу
							
						
						
							
								1 MHz
							
							
								30 MHz (6 блокова од 5 MHz)
							
							
								11 MHz
							
							
								30 MHz (6 блокова од 5 MHz)
							
						
					
				
				У радио-фреквенцијским опсезима 791–821/832–862 MHz могу да се формирају фреквенцијски блокови спајањем више суседних основних фреквенцијских блокова (n x 5MHz). Фреквенцијски блокови се додељују континуално, без посебно одређеног спољашњег заштитног фреквенцијског размака између фреквенцијских блокова додељених различитим операторима. 
				Подручје употребе додељених фреквенцијских блокова је Република Србија.
				3. Технички услови за коришћење радио-фреквенција
				3.1. Максимална спектрална густина ефективне изотропне изречене снаге
				Коришћење радио-фреквенцијских опсега 791–821/832–862 MHz мора да буде у границама спектралне маске на ивици блока – BEM (block edge mask), која је одређена са три компоненте: максималном спектралном густином еквивалентне изотропне израчене снаге унутар фреквенцијског блока додељеног једном оператору, ограничењем снаге базне станице изван фреквенцијског блока додељеног оператору изузимајући прелазни радио-фреквенцијски опсег и ограничењем снаге базне станице у прелазном радио-фреквенцијском опсегу. Нивои BEM-а у случају MFCN (Mobile/Fixed Communication Networks) базне станице одговарају снази израченој од стране уређаја по антени. На Слици 1. је дата илустрација BEM-а.
				
				Слика 1. Илустрација BEM-а (Block Edge Mask)
				3.1.1. Ограничење снаге унутар фреквенцијског блока додељеног једном оператору
				Максимална спектрална густина еквивалентне изотропне израчене снаге (e.i.r.p.) базне станице унутар фреквенцијског блока додељеног једном оператору не сме да буде већа од 64 dBm/5 MHz.
				За терминалне (корисничке) станице прописано је ограничење за максималну вредност еквивалентне изотропне израчене снаге од 23 dBm.
				3.1.2. Ограничења снаге базне станице изван фреквенцијског блока додељеног оператору изузимајући прелазни фреквенцијски опсег
				Табела 2. Ограничење снаге базне станице изван Downlink фреквенцијског блока додељеног оператору, а унутар Uplink радио-фреквенцијског опсега 
				
					
						
							
								Ограничење снаге базне станице изван Downlink фреквенцијског блока додељеног оператору 
							
							
								Max e.i.r.p по антени
							
							
								Ширина опсега мерења
							
						
						
							
								Uplink радио-фреквенцијски опсег 832–862 MHz
							
							
								-49.5 dBm
							
							
								5 MHz
							
						
					
				
				Табела 3. Ограничење снаге базне станице унутар Downlink фреквенцијског опсега
				
					
						
							
								Ограничење снаге базне станице унутар Downlink фреквенцијског блока 
							
							
								Max e.i.r.p по антени
							
							
								Ширина опсега мерења
							
						
						
							
								Преостале фреквенције из Downlink радио-фреквенцијског опсега ван прелазног радио-фреквенцијског опсега
							
							
								11 dBm
							
							
								1 MHz
							
						
					
				
				3.1.3. Ограничење снаге базне станице у прелазном радио-фреквенцијском опсегу
				Табела 4. Услови за базну станицу у прелазном радио-фреквенцијском опсегу 
				
					
						
							
								Ограничење снаге базне станице у прелазном радио-фреквенцијском опсегу
							
							
								Max e.i.r.p по антени
							
							
								Ширина опсега мерења
							
						
						
							
								–10 до – 5 MHz од доње ивице блока
							
							
								18 dBm
							
							
								5 MHz
							
						
						
							
								– 5 до 0 MHz од доње ивице блока
							
							
								22 dBm
							
							
								5 MHz
							
						
						
							
								0 до +5 MHz од горње ивице блока
							
							
								22 dBm
							
							
								5 MHz
							
						
						
							
								+5 до +10 MHz од доње ивице блока
							
							
								18 dBm
							
							
								5 MHz
							
						
					
				
				3.1.4. Ограничење снаге базне станице у заштитним опсезима
				Табела 5. Ограничење снаге базне станице у заштитним опсезима 
				
					
						
							
								Ограничење снаге базне станице унутар заштитних радио-фреквенцијских опсега
							
							
								Max e.i.r.p по антени
							
							
								Ширина опсега мерења
							
						
						
							
								Заштитни опсег 790–791 MHz
							
							
								17.4 dBm
							
							
								1 MHz
							
						
						
							
								Заштитни опсег 821–832 MHz (дуплексни размак) 
							
							
								15 dBm
							
							
								1 MHz
							
						
					
				
				3.1.5. Ограничење снаге базне станице у радио-фреквенцијским опсезима испод 790 MHz
				Табела 6. Ограничење снаге базне станице за фреквенције испод 790 MHz које користи терестричка дигитална телевизија DTT (Digital Terrestrial television)
				
					
						
							
								Ограничење снаге базне станице изван 791-821/832-862 MHz радио-фреквенцијских опсега 
							
							
								e.i.r.p. у блоку (P)
								dBm/{10 MHz}
							
							
								Max e.i.r.p по антени
							
							
								Ширина опсега мерења
							
						
						
							
								470–790 MHz
								(за ДТТ канале који се штите)
							
							
								P ≥ 59
							
							
								0 dBm
							
							
								8 MHz
							
						
						
							
								36 ≤ P &lt; 59
							
							
								(P-59) dBm
							
							
								8 MHz
							
						
						
							
								P &lt; 36
							
							
								–23 dBm
							
							
								8 MHz
							
						
					
				
				4. Регулаторни услови за расподелу радио-фреквенција
				Оператори којима су додељени суседни фреквенцијски блокови, могу међусобно да се усагласе о другим условима који омогућавају ефикасније коришћење фреквенцијског спектра од услова прописаних у тачкама 3.1.2, 3.1.3. и 3.1.5. Плана расподеле, уз сагласност регулаторне агенције надлежне за електронске комуникације и поштанске услуге.
				Оператор је дужан да прилагоди параметре своје базне станице тако да буду испуњени технички услови изван граница територије Републике Србије, утврђени билатералним или мултилатералним међудржавним споразумима. У недостатку билатералних или мултилатералних међудржавних споразума треба поштовати ограничења из препоруке ECC/REC/(11)04: Frequency planning and frequency coordination for terrestrial systems for Mobile/Fixed Communication Networks (MFCN) capable of providing electronic communications services in the frequency band 790–862 MHz. 
				У појединим случајевима сметњи, регулаторна агенција надлежна за електронске комуникације и поштанске услуге, може одредити додатна ограничења употребе радио-фреквенцијских опсега 791–821/832–862 MHz, ради заштите постојећих служби које раде у суседним радио-фреквенцијским опсезима.
				Право на коришћење радио-фреквенција из радио-фреквенцијских опсега 791–821/832–862 MHz, стиче се на основу појединачне дозволе која се издаје по спроведеном поступку јавног надметања, у складу са чланом 89. Закона.
	

