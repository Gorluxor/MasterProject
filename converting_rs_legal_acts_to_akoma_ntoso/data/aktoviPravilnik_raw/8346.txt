



На основу члана 22. став 5. и члана 26. став 5. Закона о заштити животиња од заразних болести које угрожавају целу земљу (“Службени лист СФРЈ ”, бр. 43/86), савезни секретар за пољопривреду прописује


ПРАВИЛНИК
О НАЧИНУ УТОВАРА, ПРЕТОВАРА И ИСТОВАРА ПОШИЉАКА ЖИВОТИЊА, ПРОИЗВОДА, СИРОВИНА И ОТПАДАКА ЖИВОТИЊСКОГ ПОРЕКЛА, УСЛОВИМА КОЈЕ МОРА ИСПУЊАВАТИ ПРЕВОЗНО СРЕДСТВО, ХИГИЈЕНСКО-ТЕХНИЧКИМ УСЛОВИМА КОЈЕ МОРА ИСПУЊАВАТИ ПОШИЉКА И ОБРАСЦУ УВЕРЕЊА О ЗДРАВСТВЕНОМ СТАЊУ ПОШИЉКЕ
„Службени лист СФРЈ”, број 69 од 2. новембра 1990, "Службени гласник РС", бр. 73 од 12. октобра 2010. (др. правилник), 31 од 9. маја 2011. (др. правилник), 
48 од 1. јула 2011. (др. правилник)



НАПОМЕНА 
ИЗДАВАЧА. Даном примене Правилника о обрасцу и садржини плана превоза, 
као и начину превоза животиња којим се обезбеђује заштита живота и добробити 
животиња ("Службени гласник РС", број 48 од 1. јула 2011.), 1. јануара 2012. 
године, престају да важе одредбе чл. 2. - 29. овог правилника (види чл. 25. и 
26. Правилника - 48/2011-16).

(види 
редакцијски пречишћен текст Правилника)



Члан 1.
Овим правилником прописују се начин утовара, претовара и истовара пошиљака животиња, производа животињског порекла (осим конзерви у унутрашњем промету), сировина и отпадака животињског порекла, семена за вештачко осемењавање и оплођених јајних ћелија за оплођавање животиња у унутрашњем промету, извозу, увозу и провозу, услови које мора испуњавати превозно средство, хигијенско-технички услови које мора испуњавати пошиљка и обрасци уверења о здравственом стању пошиљака у унутрашњем промету и у извозу.
I. НАЧИН УТОВАРА, ПРЕТОВАРА И ИСТОВАРА ПОШИЉАКА ЖИВОТИЊА


Члан 
2.


Утовар, претовар и истовар пошиљака животиња морају бити брзи и стручни да би се 
избегло мучење животиња, као и додир са другим животињама.

При 
утовару, претовару и истовару пошиљака животиња помоћу дизалице морају се 
употребити појасеви или друга опрема којом се обезбеђује брз и несметан утовар, 
односно истовар животиња.


Члан 
3.


Пошиљке животиња се утоварују, претоварују и истоварују дању, а изузетно ноћу 
ако је обезбеђено светло идентично дневном светлу или светло јачине најмање 550 
лукса у висини животиње која се прегледа.

На 
истом месту и у исто време могу се утоварати, претоварати или истоварати само 
животиње исте врсте.


Члан 
4.

У 
једно превозно средство утоварују се животиње исте врсте, а за потребе 
пољопривредног домаћинства, могу се утоварати и животиње различитих врста.



Копитари


Члан 
5.


Копитари за рад и приплод и спортска и племенита грла утоварају се у железничко 
превозно средство тако да су главама окренути према средини превозног средства и 
привезани за пречаге у висини груди.


Копитари за клање могу се утоварати и тако да су главама окренути према уздужним 
странама железничког превозног средства и морају бити везани. 


Копитари до једне године старости могу се утоварати и без везивања.


Члан 
6.


Копитари из члана 5. ст. 1. и 2. овог правилника морају у железничком превозном 
средству бити везани на таквој раздаљини да нису стешњени један уз другог или уз 
стране превозног средства и све четири ноге морају им бити расковане.


Члан 
7.

При 
утовару копитара у железничко превозно средство потребно је за свако грло 
обезбедити подну површину, и то: за грло масе до 100 kg – 0,8 m2, 
до 200 kg – 1,5 m2, 
до 300 kg – 1,6 m2, 
aо 400 kg – 2 m2, 
до 500 kg – 2,2 m2, 
а за грла масе веће од 500 kg – 2,5 m2, 
па и више – зависно од масе грла.

За 
расплодна, племенита, спортска и гравидна грла простор предвиђен ставом 1. овог 
члана повећава се најмање за 50%, а између појединих животиња морају се ставити 
преграде.


Члан 
8.

У 
специјално и обично друмско превозно средство копитари морају бити утоварени 
тако да су им главе окренуте у правцу вожње и да су везани кратко за предњу 
страницу превозног средства.

Да би 
се спречило пропињање и испадање животиња из отвореног друмског превозног 
средства, преко леђа им се разапиње подесна еластична запрека која се чврсто 
везује за странице превозног средства.

Ако се 
копитари за клање превозе друмским превозним средством носивости веће од 5 t, 
могу се утоваривати и тако да су главама окренути према дужој десној страни 
превозног средства и морају бити кратко везани.

Ако се 
копитари превозе друмским превозним средством у непогодним временским условима, 
превозно средство мора бити покривено (наткривено).


Члан 
9.

Ако се 
копитари превозе пловним објектом, утоварују се тако што се кратко везују на 
бочним странама палуба, наизменично на једну и другу страну.


Приплодна, спортска и гравидна грла утоварају се на палуби пловног објекта у 
индивидуалне боксове.

При 
утовару копитара у пловни објект примењују се одредбе члана 7. овог правилника.


Члан 
10.

У 
ваздухоплов се копитари утоварају у посебне индивидуалне боксове.


Копитари се утоварају у ваздухоплов расковани и у боксу се везују уларом, а део 
улара који је на потиљку може да има дебели штитник. Коњима велике вредности и 
тркачким коњима тетиве се бандажирају ватом и стављају заштитне коленице.

Коњима 
велике вредности, а изузетно и темпераментним или раздражљивим коњима могу се 
пре утовара и за време лета дати средства за умирење.


Говеда


Члан 
11.

Говеда 
која нису обезрожена утоварају се у железничко превозно средство тако да су 
главама окренута према уздужној страни и везана за алке, а главе им морају бити 
окренуте на исту страну.

Говеда 
за клање која су обезрожена (јунад из слободног това) и телад могу да се 
утоварају у железничко превозно средство без везивања. Ако се говеда и телад за 
клање утоварају у исто превозно средство, телад мора бити одвојена оградом.


Члан 
12.

Говеда 
која се превозе друмским превозним средством утоварају се тако да су главама 
окренута наизменично према уздужним странама ограде и везана за ограду.

Говеда 
се могу утоварати и на спрат ако је друмско превозно средство за то технички 
оспособљено.

У 
друмско превозно средство са чврстим кровом, говеда из слободног това и из истог 
обора могу се утоварати и без везивања.

Телад 
се утоварује у друмско превозно средство без везивања.

Ако се 
говеда и телад утоварају у исто друмско превозно средство, морају бити одвојени 
оградом.


Члан 
13.

Ако се 
говеда која нису обезрожена превозе пловним објектом, утоварују се тако што се 
везују наизменично на бочним странама палубе.


Расплодна и гравидна говеда утоварају се у индивидуалне боксове пловног објекта.

Ако се 
у боксове утоварају обезрожена говеда и телад могу се утоварати и без везивања.


Члан 
14.

При 
превозу ваздухопловом, мушка грла превозе се одвојено од женских или у 
индивидуалним боксовима – преградама.


Обезрожена говеда се утоварају у скупне боксове.


Високовредна и високогравидна говеда утоварају се у индивидуалне боксове.

Телад 
се утовара у скупне боксове одвојене међусобно жичаном мрежом.


Члан 
15.

При 
утовару говеда у превозно средство треба за свако грло обезбедити подну 
површину, и то: за грло масе до 55 kg – 0,5 m2, до 100 kg – 0,6 m2, 
до 200 kg – 1,2 m2, до 300 kg – 1,4 m2, до 400 kg – 1,5 m2, 
до 500 kg – 2,0 m2 или већу, зависно од масе.

За 
високогравидна, племенита и вредна грла подна површина из става 1. овог члана 
повећава се најмање за 50%.

Ако се 
говеда утоварају у другу или трећу затворену палубу пловног објекта, подна 
површина из става 1. овог члана повећава се за 10% по животињи.


Свиње, 
овце и козе


Члан 
16.

Свиње, 
овце и козе утоварају се без везивања под условом да све утоварене животиње могу 
да легну на под или да се по једном утовареном грлу обезбеди подна површина, и 
то:

1) за 
свиње масе до 25 kg – 0,20 до 0,24 m2, од 25 до 80 kg – 0,53 до 0,60 
m2, од 80 до 130 kg – 0,66 до 0,83 m2од 130 до 200 kg – 
1,00 m2 и веће од 200 kg – 1,5 m2;

2) за 
овце и козе масе до 20 kg – 0,25 m2, од 20 до 30 kg – 0,32 до 0,40 m2, 
а веће од 30 kg – 0,48 до 0,50 m2.

Ако се 
свиње, овце и козе превозе ваздухопловом, смештају се у скупне боксове, а 
приплодна грла – у посебне боксове.


Члан 
17.

Подне 
површине превозног средства које су, према врсти животиња, прописане у чл. 7, 
15. и 16. овог правилника обавезне су да све пошиљке које су намењене извозу и 
за пошиљке у унутрашњем промету на удаљености већој од 300 km.

Ако се 
пошиљке у унутрашњем промету превозе на удаљености до 300 km, подне површине 
превозног средства могу бити до 30% мање од површина прописаних у чл. 7. 15. и 
16. овог правилника.



Перната живина


Члан 
18.


Перната живина утовара се у железничко или друмско превозно средство које је 
подешено за ту сврху, а ако се превози превозним средством које није тако 
подешено, утовара се у кавезе.

Ако се 
перната живина превози пловним објектом и ваздухопловом, утовара се у кавезе или 
другу одговарајућу амбалажу.


Једнодневни пилићи, ћурићи, гушчићи, пачићи и сл. утоварају се у специјалне 
картонске кутије. Углови тих кутија морају бити појачани и виши од поклопца 
кутије најмање 3 cm. На поклопцу и бочним странама кутије мора бити довољно 
отвора ради вентилације. Под кутије мора бити од материјала којим се спречава 
клизање животиња.


Остале 
животиње


Члан 
19.

Ситне 
животиње (птице, пси, мачке, зечеви, кунићи, лабораторијске животиње и др.) 
утоварају се у превозно средство у амбалажи (кавези, сандуци и др.) која мора 
испуњавати следеће услове:

1) да 
буде довољно чврста да се у току превоза не распадне;

2) да 
буде довољно пространа да све животиње могу у њој да леже;

3) да 
постоје посуде за исхрану;

4) да 
је изграђена тако да дно, односно под и доњи део зидова не пропуштају мокраћу, 
отпатке од хране и другу нечистоћу;

5) да 
животињама обезбеђује довољно ваздуха;

6) да 
су бочни зидови довољно високи и изграђени тако да животиње не могу да провлаче 
део тела из кавеза, односно сандука.


Члан 
20.


Денчане пошиљке животиња које се превозе у кавезима, сандуцима или другој 
амбалажи могу да се утоварају само у превозно средство у коме је обезбеђена 
довољна вентилација.

Кавези 
или амбалажне јединице у превозном средству морају да се сместе тако да до њих 
стално допире довољно свежег ваздуха.


Амбалажа у коју су смештене животиње може да се слаже једна на другу под условом 
да је израђена од чврстог материјала и да се између редова амбалаже обезбеди 
најмање 3 cm слободног простора.


Члан 
21.

Звери 
и дивље животиње утоварају се у превозно средство које је нарочито подешено за 
њихов превоз.

Ако се 
дивље животиње утоварају као денчана пошиљка, у кавезу, сандуку или другој 
амбалажи, они морају да буду израђени од јаког, тврдог материјала који чврстином 
и конструкцијом обезбеђује сигуран транспорт животиња и безбедност људи приликом 
контакта са пошиљком.

На 
амбалажи мора бити истакнуто упозорење да се у њој налазе дивље животиње.


Члан 
22.

Жабе, 
пужеви, корњаче, змије, пијавице, ракови и други гмизавци и мекушци утоварају се 
у одговарајућу амбалажу која спречава излазак животиња и омогућава одржавање 
њихових животних функција.


Члан 
23.


Кошница са пчелињим друштвом мора да има вентилациони отвор прекривен жичаном 
мрежом.


Кошнице могу да се утоварају у два реда или више редова у висину, под условом да 
се између појединих редова остави довољан простор за вентилацију.


Члан 
24.

Рибе 
могу да се утоварају само у специјално подешено превозно средство или контејнер, 
који су снабдевени водом и опремљени ротационим пумпама или другим уређајима 
који рибама обезбеђују довољно кисеоника.


Члан 
25.

Семе 
за вештачко осемењавање, оплођене јајне ћелије и ембриони животиња могу да се 
утоварају, зависно од начина припреме, у за ту сврху прилагођене посуде 
(контејнере).



Принудни истовар пошиљака животиња


Члан 
26.

Ако у 
току транспорта животиња оболи, угине или се озледи, пошиљка животиња може да се 
истоварује из превозног средства у станици, пристаништу или месту које није 
означено у пропратним документима као упутна станица – место.

У 
случају из става 1. овог члана, пошиљку животиња треба задржати на првој 
станици, односно пристаништу оног места у коме је седиште надлежног органа у 
републици, односно аутономној покрајини (у даљем тексту: надлежни орган) који ће 
извршити преглед животиња.


Надлежни орган саставља записник о прегледу који потписује овлашћено лице 
превозника или заступник превозника.

Ако се 
прегледом утврди да не постоје сметње за даљи превоз, надлежни орган забележиће 
налаз на пропратном документу и одобриће даље отпремање животиња.

Ако се 
прегледом утврди да постоји зараза или сумња на заразу, надлежни орган наредиће 
мере предвиђене у члану 16. Закона о заштити животиња од заразних болести које 
угрожавају целу земљу (у даљем тексту: Закон).

На 
месту саобраћајне незгоде, надлежни орган обезбеђује ветеринарску помоћ 
повређеним животињама, стручним упутством одређује мере потребне за заштиту 
повређених животиња, производа, сировина и отпадака и околине и организује 
превоз угинулих животиња. Отпремање животиња, сировина и производа са места 
незгоде обезбеђује најближа организација удруженог рада из области кланичне 
индустрије.


Члан 
27.

Лешеви 
животиња угинулих за време превоза истовариће се у станици или пристаништу из 
члана 26. став 2. овог правилника и отпремити на место за нешкодљиво уклањање 
лешева, на коме ће се, ако је потребно, извршити секцирање и узети материјал за 
лабораторијске анализе ради утврђивања узрока угинућа. Ако се сумња на заразну 
болест, превозно средство ће се задржати на станици, односно пристаништу на коме 
је леш истоварен.

Није 
дозвољено избацивање лешева угинулих животиња за време вожње на успутним 
станицама и пристаништима.

Ако од 
часа угинућа животиња превоз поморским пловним објектом до пристаништа из члана 
26. став 2. овог правилника траје дуже од 12 часова, леш ће се упакован тако да 
сигурно потоне, бацити у одређени део мора, а о угинућу животиње саставиће се 
записник, у коме ће се навести пол, врста животиње и друге ознаке, као и 
околности под којима је животиња угинула.



Записник из става 3. овог члана предаје се надлежном ветеринарском органу у 
пристаништу.

Члан 
28.


Избацивање отпадака животињског порекла из превозног средства за време превоза 
није дозвољено.

Ако 
буде потребно да се за време превоза пошиљака животиња, превозно средство 
очисти, чишћење и сакупљање ђубрива може се извршити на станици или пристаништу 
на коме за то постоје услови.


Члан 
29.


Животиње се пре утовара морају нахранити и напојити, осим животиња које се 
упућују на клање, под условом да транспорт траје мање од 12 часова.

Ако 
превоз траје дуже од 24 часа, животиње се морају појити и хранити у превозном 
средству после свака 24 часа, лети и више пута, а најмање на сваких 12 часова.

Ако се 
животиње превозе железничким превозним средством, а у току превоза морају да се 
хране и поје у документацији која прати пошиљку мора бити назначена железничка 
станица у којој треба да се напоје и нахране.

II. НАЧИН УТОВАРА, ПРЕТОВАРА И ИСТОВАРА ПОШИЉАКА ПРОИЗВОДА, СИРОВИНА И ОТПАДАКА ЖИВОТИЊСКОГ ПОРЕКЛА

Члан 30.
Месо се утовара као охлађено, смрзнуто и дубоко смрзнуто, упаковано и неупаковано.
Охлађено месо у труповима, полуткама и четвртима, пресвучено и непресвучено стокинетима (врећама од ретко тканог платна) мора бити окачено на куке у превозном средству, и то тако да трупови и полутке могу бити у водоравном положају, а четврти обавезно у вертикалном положају, с тим што доњи делови не смеју додиривати под. Ако се месо превози на удаљености већој од 500 km и ако се извози, трупови полутке и четврти меса морају бити везама причвршћени за куке у превозном средству.
Охлађено и смрзнуто месо у труповима, полуткама и четвртима за превоз специјалним превозним средством, за пошиљке у извозу – на захтев земље увознице, а за пошиљке у унутрашњем промету – на захтев купца, може бити пресвучено стокинетима или другим одговарајућим материјалом.

Члан 31.
Охлађено месо расечено у делове (конфекционирано месо) и производи из члана 32. став 3. овог правилника могу се утоварати у превозно средство слагањем амбалажних јединица једне на другу, ако су упаковани у одговарајућу амбалажу. На под превозног средства пре утовара постављају се трепне, израђене од материјала који не рђа и не упија влагу.
Одредбе става 1. овог члана односе се и на утовар у пловни објект и ваздухоплов охлађеног меса у труповима, полуткама или четвртима пресвученог стокинетима или другим одговарајућим материјалом. Палете или подне површине морају се прекрити ребрастим картоном или пластичном фолијом.

Члан 32.
Смрзнуто и дубоко смрзнуто месо у труповима, полуткама и четвртима, као и конфекционирано месо, претходно упаковано, утовара се у превозно средство тако што се слаже на одговарајуће палете или на други одговарајући начин, а у превозном средству мора да се обезбеди, у току утовара и превоза, температура од најмање –12?С, односно најмање –18?С ако се превози дубоко смрзнуто месо.
Утовар и истовар смрзнутог и дубоко смрзнутог меса не смеју да трају дуже од 90 min, а у топлим периодима године треба да се обављају у вечерњим, ноћним и раним јутарњим часовима.
Смрзнуто конфекционирано месо и смрзнути други јестиви делови који се превозе морају да буду упаковани у пластичне фолије и одговарајућу картонску или другу амбалажу.

Члан 33.
Млеко које није упаковано може се превозити у специјалним цистернама, контејнерима или посудама. Упаковано млеко утовара се у одговарајућу пластичну или другу амбалажу.
Цистерне, контејнери и посуде којима се превози млеко не смеју се користити за превоз других течности.

Члан 34.
Јаја се утоварају у специјалне папирне контејнере за јаја, а затим у картонске кутије или сандуке, који се слажу један на други и прекривају термоизолованим прекривачем ако се превозе превозним средством које није термоизоловано.

Члан 35.
Свеже, охлађено и смрзнуто рибље месо утовара се у специјална возила у посебним посудама или амбалажи.

Члан 36.
Производи од меса, млека и јаја, производи од риба, мед и производи од меда и јестиве масноће животињског порекла утоварају се у превозна средства упаковани у одговарајућу амбалажу.
Амбалажне јединице се могу слагати једна на другу.
Производи од млека и јаја могу се превозити и средствима јавног саобраћаја, под условом да су упаковани тако да се онемогући њихова контаминација.
Ако се производи из става 1. овог члана превозе на веће удаљености, па је у току транспорта потребно додатно хлађење, амбалажне јединице слажу се у превозно средство са међупросторима који омогућавају струјање охлађеног ваздуха.

Члан 37.
Сирове и сољене коже могу се утоварати у превозно средство ако су упаковане у непромочиву амбалажу или у непромочиво превозно средство.

Осушене коже утоварају се балиране у обично превозно средство.
Члан 38.
Вуна, длака и чекиње, упаковане у непромочиву амбалажу, балиране или у рифузи, утоварају се у затворено превозно средство, зависно од степена њихове обраде.

Члан 39.
Црева се утоварају упакована у бурад или другу одговарајућу амбалажу, зависно од степена њихове обраде.

Члан 40.
Кости се утоварају само у контејнер или у херметички затворено превозно средство са расхладним уређајем.
Ако се утоварају у отворена превозна средства, кости морају бити дезодорисане, прекривене и подвргнуте процесу који спречава њихово разграђивање.

Члан 41.
Животињски отпаци и конфискати утоварају се у превозно средство специјално припремљено за ту намену.

III. УСЛОВИ КОЈЕ МОРАЈУ ИСПУЊАВАТИ ПРЕВОЗНА СРЕДСТВА ЗА ПРЕВОЗ ПОШИЉАКА ЖИВОТИЊА

Члан 42.
Железничко и друмско превозно средство којим се превозе пошиљке животиња мора да има под који не пропушта течност, неоштећене површине, без оштрих предмета и погодне за чишћење и дезинфекцију, вентилацију, алке или уређаје за везивање и могућност за напајање.
Превозно средство за превоз крупних животиња, свиња, оваца и коза, поред услова из става 1. овог члана, мора имати простирку.
Као простирка може се употребити: песак, плева помешана са песком, влажна струготина помешана са песком, тресет наквашен водом или слама.
Превозно средство које је за превоз ситних животиња и живине израђено са два пода или више подова, мора испуњавати услове из става 1. овог члана.

Члан 43.
Пловни објект за превоз пошиљака животиња мора имати боксове који су довољно пространи. Ако се утоварају ситне животиње, бокс мора да буде ограђен оградом која ће спречити растурање животиња. Ако се животиње утоварају у потпалубље, мора се обезбедити вентилација потпалуба, као и одговарајуће осветљење.

Члан 44.
Ваздухоплов којим се превозе пошиљке животиња мора да има чврсте боксове и тапациране бочне зидове, да би се избегло озлеђивање животиња. Ваздухоплов мора бити опремљен уређајима за регулисање температуре и вентилације простора у који се смештају животиње, као и одговарајућим осветљењем.
При превозу пошиљака животиња у ваздушном саобраћају, осим услова из чл. 10, 14, 15, 16. и 44. овог правилника, морају бити испуњени и услови прописани Правилником о условима за превоз животиња у јавном превозу у ваздушном саобраћају („Службени лист СФРЈ”, бр. 42/88).

IV. УСЛОВИ КОЈЕ МОРАЈУ ИСПУЊАВАТИ ПРЕВОЗНА СРЕДСТВА ЗА ПРЕВОЗ ПОШИЉАКА ПРОИЗВОДА, СИРОВИНА И ОТПАДАКА ЖИВОТИЊСКОГ ПОРЕКЛА

Члан 45.
Пошиљке производа, сировина и отпадака животињског порекла превозе се обичним и специјалним превозним средствима.
Превозна средства (железничка и друмска, пловни објекти, ваздухоплови и контејнери) за превоз пошиљака производа, сировина и отпадака животињског порекла морају да буду израђени тако да се онемогући њихово загађивање контаминентима или страним мирисом, а са унутрашње стране морају бити обложена материјалом који може да се чисти, пере и дезинфикује.
Превозна средства из става 1. овог члана морају бити чиста и дезинфикована.
Обична превозна средства из става 1. овог члана су затворена железничка или друмска возила која, осим што морају испуњавати услове из ст. 2. и 3. овог члана, морају имати гладак под који се лако пере и који не пропушта течности, морају имати вентилацију, пошиљка у њима мора бити заштићена од неповољних атмосферских услова и прашине, морају имати довољан број кука од нерђајућег материјала за вешање производа и морају бити опремљена тако да се спречи нарушавање основних својстава производа.
Специјална превозна средства из става 1. овог члана, осим услова из ст. 2. до 4. овог члана, морају имати сопствене уређаје за хлађење или уређаје са секундарним изворима хладноће и вентилаторе или терморегулаторе за аутоматско регулисање температуре у превозном средству, како би се обезбедила одговарајућа константна температура пошиљке за време утовара и у току превоза.

Члан 46.
У превозним средствима чије коморе немају уграђене уређаје за хлађење, охлађено месо и остали производи животињског порекла могу се превозити на краћим релацијама ако превоз не траје дуже од три сата и под условом да је комора превозног средства конструисана тако да се обезбеђује сигурна термоизолација. Температура у комори при утовару и превозу охлађеног меса не сме бити виша од 4°С.
Заједно са производима из става 1. овог члана, на краћим релацијама до три сата удаљености могу се превозити и други производи намењени продаји, с тим што морају бити упаковани тако да не могу бити загађивачи нити ширити неспецифични мирис у превозном средству.

Члан 47.
Специјална превозна средства у којима се превози смрзнуто и дубоко смрзнуто месо у труповима, полуткама и четвртима, конфекционирано месо и смрзнути и дубоко смрзнути производи животињског порекла претходно упаковани у одговарајућу амбалажу морају бити таква да је у току превоза обезбеђено одржавање температуре постигнуте у смрзнутој или дубоко смрзнутој пошиљци пре утовара.
У превозном средству из става 1. овог члана којим се превозе охлађено, претходно упаковано месо и производи животињског порекла мора, у току утовара и превоза, бити обезбеђена температура до 4?С.
Ако у превозном средству не може да се обезбеди температура из става 1. овог члана, а превоз траје дуже од четири сата, смрзнуто и дубоко смрзнуто месо утовара се у контејнере са агрегатима за одржавање одговарајуће температуре.
Ако превоз пошиљака из става 1. овог члана траје до четири сата, температура у контејнерима може да се одржава и сувим ледом, који мора бити одвојен од меса.

Члан 48.
У пловним објектима и ваздухопловима којима превозе охлађено или смрзнуто месо и охлађени или смрзнути производи животињског порекла мора да буде обезбеђено одговарајуће хлађење простора за смештај тих производа.
Простор за смештај пошиљака из става 1. овог члана мора за време утовара да буде расхлађен на температуру највише до 4?С. Ако то није могуће, утовар се мора вршити у најхладнијим часовима дана и не сме да траје дуже од два часа.

Члан 49.
Цистерне за превоз млека морају бити термоизоловане и такве да се могу лако прати и дезинфиковати.
Ако превоз јаја траје дуже од три часа, превозно средство којим се превозе треба да је термоизоловано.

Члан 50.
Под и бочне стране превозног средства којим се превозе сировине и отпаци животињског порекла (сирова, сољена и сува кожа, кости, рогови, вуна, длака и др.) не смеју пропуштати течност, а унутрашњост мора бити изграђена тако да се лако чисти и дезинфикује.
Ако се пошиљке из става 1. овог члана превозе отвореним превозним средством, то средство мора да има одговарајући покривач.

V. ХИГИЈЕНСКО-ТЕХНИЧКИ УСЛОВИ КОЈЕ МОРА ИСПУЊАВАТИ ПОШИЉКА ЖИВОТИЊА, ПРОИЗВОДА, СИРОВИНА И ОТПАДАКА ЖИВОТИЊСКОГ ПОРЕКЛА

Члан 51.
Под хигијеснко-техничким условима које мора испуњавати пошиљка животиња, у смислу овог правилника, подразумева се:
1) да животиња потиче из незараженог подручја;
2) да су извршена прописана дијагностичка испитивања, односно превентивна цепљења;
3) да су животиње намењене клању обележене и да нису третиране материјама са фармаколошким дејством због којих се месо може оценити као неупотребљиво за јавну потрошњу;
4) да је при утовару и превозу животиња обезбеђена заштита од мучења.
Пошиљке животиња (копитара, говеда, оваца, коза и свиња) које се извозе или увозе, поред тога што морају испуњавати услове из става 1. овог члана, морају бити обележене. Уз уверење о пореклу и здрављу пошиљке животиња мора се приложити и спецификација бројева животиња на које се уверење односи.

Члан 52.
Под хигијеснко-техничким условима које мора испуњавати пошиљка производа животињског порекла, у смислу овог правилника, подразумева се:
1) да производ потиче од здравих животиња;
2) да је извршен ветеринарско-санитарни преглед на месту производње;
3) да је производ охлађен, односно смрзнут и упакован на одређен начин.

Члан 53.
При утовару производа животињског порекла, степен охлађености, односно замрзавања, као хигијенско-технички услов, мора у дубини производа животињског порекла износити:
1) за охлађено месо, месо пернате живине, дивљачи и риба – до 4°С;
2) за охлађене изнутрице и јестиве делове – до +4°С;
3) за охлађене производе од меса (барене и куване), пастеризовано млеко и производе од млека – до +10°С;
4) за смрзнуто месо, изнутрице и друге производе животињског порекла – најмање –12°С;
5) за дубоко смрзнуто месо, изнутрице и друге производе животињског порекла – најмање –18°С.

Члан 54.
Под хигијеснко-техничким условима које мора испуњавати пошиљка сировина и отпадака животињског порекла, у смислу овог правилника, подразумева се:
1) да сировине и отпаци потичу од животиња које нису боловале од заразних болести из члана 2. Закона;
2) да је пошиљка прописно утоварена или упакована.

Члан 55.
Ветеринарско-санитарни преглед (у даљем тексту: преглед) пошиљака животиња, производа, сировина и отпадака животињског порекла (у даљем тексту: пошиљке) врши се пре утовара, за време претовара, односно после истовара.
Ради прегледа из става 1. овог члана, надлежни орган мора бити обавештен о месту и времену утовара, претовара, односно истовара пошиљке и о врсти пошиљке и о врсти превозног средства којим ће се пошиљка отпремити, односно којим је допремљена, и то: при утовару – најмање 12 часова пре утовара, а при претовару и истовару – одмах по приспећу пошиљке на место претовара, односно истовара.

Члан 56.
Прегледом пошиљака пре утовара и за време претовара утврђује се:
1) хигијенско-техничко и здравствено стање пошиљке;
2) да превозно средство испуњава услове прописане овим правилником.
Прегледом пошиљака после истовара утврђују се:
1) хигијенско-технички услови и здравствено стање пошиљке;
2) исправност пратеће ветеринарско-санитарне документације.

Члан 57.
Пошиљке се прегледају при дневном светлу. Ако се преглед врши ноћу или у затвореном простору, мора бити обезбеђено вештачко светло од најмање 550 лукса.

Члан 58.
О прегледима пошиљака води се евиденција, и то: за пошиљке које се утоварају – по обрасцу VS-40/I, а за пошиљке које се претоварају и истоварају – по обрасцу VS-40/II.
Евиденција из става 1. овог члана води се одвојено за пошиљке у унутрашњем промету од евиденције за пошиљке које се извозе и за пошиљке које се увозе.

Члан 59.
После прегледа, ако нема сметњи за утовар пошиљке у унутрашњем промету, надлежни орган поступа на следећи начин:
1) за утовар пошиљки животиња за које је обавезно уверење о здравственом стању, на уверење ставља се штамбиљ по обрасцу VS-40/I-1, а ако је за пошиљку животиња издато више уверења, потребно их је прошити јемствеником, на чије се крајеве ставља налепница оверена печатом надлежног органа. Штамбиљ по обрасцу VS-40/I-1, ставља се на задње уверење;
2) за утовар пошиљки животиња за које се не издаје уверење о здравственом стању издаје се потврда о здравственом стању пошиљке по обрасцу VS-40/I-2, која може бити и у виду штамбиља;
3) за утовар пошиљки производа животињског порекла издаје се потврда о здравственом стању пошиљке, по обрасцу VS-40/I-3, која може бити у виду штамбиља;
4) за утовар пошиљки сировина и отпадака животињског порекла издаје се потврда о здравственом стању пошиљке по обрасцу VS-40/I-4, која може бити и у виду штамбиља.

VI. НАЧИН УТОВАРА, ПРЕТОВАРА И ИСТОВАРА ПОШИЉАКА ЖИВОТИЊА, ПРОИЗВОДА, СИРОВИНА И ОТПАДАКА ЖИВОТИЊСКОГ ПОРЕКЛА, СЕМЕНА ЗА ВЕШТАЧКО ОСЕМЕЊАВАЊЕ И ОПЛОЂЕНИХ ЈАЈНИХ ЋЕЛИЈА ЗА ОПЛОЂАВАЊЕ ЖИВОТИЊА КОЈЕ СЕ УВОЗЕ, ИЗВОЗЕ И ПРОВОЗЕ

Члан 60.
Пошиљке које се увозе прегледају се на граничном прелазу, као и на месту истовара, односно претовара.
Пошиљке које се извозе прегледају се на месту утовара, односно претовара, као и на граничном прелазу.
Пошиљке које се провозе прегледају се на граничном прелазу.
Преглед из става 3. овог члана врши се на начин предвиђен у чл. 56. до 59. овог правилника.
Преглед се врши у присуству увозника или извозника. Ако се приликом прегледа утврди да постоје сметње за извоз, увоз и провоз пошиљака пре доношења решења мора се о томе сачинити записник.

Члан 61.
Прегледу при претовару, истовару и утовару подлежу и транзитне пошиљке животиња, производа, сировина и отпадака животињског порекла које се привремено складиште на територији Југославије.

Члан 62.
Прегледом пошиљака које се увозе утврђују се начин утовара и идентитет пошиљке, да ли су испуњени прописани ветеринарско-санитарни услови из члана 28. став 1. Закона, да ли су уз пошиљку приложене прописане ветеринарско-санитарне исправе и да ли превозно средство испуњава услове прописане овим правилником.
Ако за увоз пошиљке не постоје ветеринарско-санитарне сметње у погледу здравственог стања пошиљке, ако су уз пошиљку приложене исправе и ако су испуњени други услови из става 1. овог члана, савезни гранични ветеринарски инспектор ће на уверење о здравственом стању пошиљке ставити ознаку „Увоз дозвољен”, уписати број решења на основу ког се пошиљка увози и оверити својим потписом, штамбиљом са именом и презименом и службеним печатом. То уверење прати пошиљку до њеног одредишта.
Ако се приспеле пошиљке упућују на више одредишта, савезни гранични ветеринарски инспектор ће их упутити са овереним копијама оригиналног уверења у које ће уписати корисника и количину која му се упућује, а оригинал задржати за службену евиденцију.
Одредиште пошиљке мора да одговара одредишту наведеном у решењу из члана 28. став 1. Закона, а за пошиљке животиња – и у решењу надлежног органа у месту одржавања карантина, ако те животиње морају бити у карантину.

Члан 63.
Прегледом пошиљака које се провозе утврђују се: начин утовара и идентитет пошиљке, да ли су испуњени ветеринарско-санитарни услови прописани решењем из члана 28. став 2. Закона, да ли су уз пошиљку приложене прописане ветеринарско-санитарне исправе и да ли превозно средство испуњава све услове прописане овим правилником.
Ако за провоз пошиљке не постоје ветеринарско-санитарне сметње у погледу здравственог стања пошиљке, ако су уз пошиљку приложене исправе и ако су испуњени други услови из става 1. овог члана, савезни гранични ветеринарски инспектор ставиће ознаку „Провоз дозвољен” и овериће је својим потписом, штамбиљем са именом и презименом и службеним печатом, и то за пошиљке у провозу железничким и друмским превозним средством – на полеђини уверења о здравственом стању пошиљке, а за пошиљке у провозу друмским превозним средством по режиму „Carnet Tir” – на полеђини уверења о здравственом стању пошиљке и на копији обрасца из „Carnet Tir”-а која је приложена уз пошиљку.

Члан 64.
Прегледом пошиљака које се извозе утврђују се: начин утовара и идентитет пошиљке, да ли постоје сметње из члана 22. став 3. Закона за утовар и претовар пошиљке, да ли су испуњени и хигијенско-технички услови које пошиљка мора испуњавати, да ли су извршена сва претходна испитивања која су предвиђена међународним уговорима са земљама у које се пошиљка извози или преко које се провози и да ли превозно средство испуњава услове прописане овим правилником.
Ако за извоз пошиљке или провоз преко одређене земље не постоје ветеринарско-санитарне сметње у погледу здравственог стања пошиљке, ако су уз пошиљку приложене одговарајуће исправе и ако су испуњени други услови из става 1. овог члана, савезни гранични ветеринарски инспектор ће на уверењу о здравственом стању пошиљке, ставити ознаку „Извоз дозвољен” и оверити је својим потписом, штамбиљом и службеним печатом.

Члан 65.
Ако пошиљка стигне на гранични прелаз без прописаних исправа које треба да прате пошиљку или те исправе нису уредне, савезни гранични ветеринарски инспектор одређује рок у коме се мора поднети прописана исправа или у њој извршити исправка.
Ако пошиљка стигне на гранични прелаз у превозном средству које не испуњава услове прописане овим правилником, савезни гранични ветеринарски инспектор наредиће предузимање потребних мера или промену превозног средства.

Члан 66.
Ако пошиљка која се извози мора у току превоза од утоварне станице до граничног прелаза да се претовари, надлежни орган под чијом је контролом претоварена назначиће на уверењу о здравственом стању пошиљке разлог претовара, датум претовара, место у коме је извршен претовар и број новог превозног средства, а уверење ће оверити потписом, штамбиљом и службеним печатом.
Ако се пошиљка намењена извозу мора да претовари на граничном прелазу, претовар се врши под контролом савезног граничног ветеринарског инспектора.

Члан 67.
Ако је пошиљка која се извози претоварена и ускладиштена на граничном прелазу, савезни гранични ветеринарски инспектор поступиће по одредби члана 62. овог правилника. Ако се више претоварених и ускладиштених пошиљака отпрема као једна пошиљка, савезни гранични ветеринарски инспектор издаће уверење о здравственом стању пошиљке, са пратећом документацијом.

Члан 68.
О прегледима извршеним приликом утовара, претовара и истовара пошиљки које се увозе, провозе и извозе воде се евиденције по обрасцу VS-40/I и VS-40/II.
О прегледима пошиљака извршеним на граничним прелазима води се евиденција по обрасцу VS-40/III, и то посебно за пошиљке које се извозе, увозе и провозе.

VII. ОБРАЗАЦ УВЕРЕЊА О ЗДРАВСТВЕНОМ СТАЊУ ПОШИЉАКА ЖИВОТИЊА, ПРОИЗВОДА, СИРОВИНА И ОТПАДАКА ЖИВОТИЊСКОГ ПОРЕКЛА КОЈЕ СЕ ИЗВОЗЕ

Члан 69.
Уверења о здравственом стању пошиљака које се извозе и исправе које су предвиђене међународним уговорима издају се по следећим обрасцима:
За Албанију:
1) за животиње за узгој – по обрасцу VS-40/41-a;
2) за животиње за клање – по обрасцу VS-40/41-b;
3) за свеже месо – по обрасцу VS-40/41-с;
4) за маст, конзерве, јаја, млеко, рибе, прерађевине од риба и прерађевине од меса – по обрасцу VS-40/41-d;
5) за сировине и отпатке животињског порекла за индустријску употребу – по обрасцу VS-40/41-е;
6) за псе и мачке – по обрасцу VS-40/12;
7) за зечеве и куниће – по обрасцу VS-40/14-а;
8) за рибе, ракове, шкољке, свилене бубе и пчеле – по обрасцу VS-40/29;
9) за сточну храну – по обрасцу VS-40/33.
За Аустралију:
1) за свињско месо у конзервама – по обрасцу VS-40/51.
За Аустрију:
1) за копитаре – по обрасцу VS-40/3, а за коње за клање прилажу се образац VS-40/3-а и превод уверења о здрављу VS-40/I-а;
2) за говеда и козе – по обрасцу VS-40/5, а прилаже се превод уверења о здрављу VS-40/I-а;
3) за свиње – по обрасцу VS-40/6, а прилаже се превод уверења о здрављу VS-40/I-а;
4) за овце – по обрасцу VS-40/8, а прилаже се превод уверења о здрављу VS-40/I-а;
5) за домаћу и дивљу перад – по обрасцу VS-40/II;
6) за псе и мачке – по обрасцу VS-40/12, а за псе прилаже се здравствена карта за псе по међународном обрасцу;
7) за јелене и срне – по обрасцу VS-40/13;
8) за зечеве и куниће – по обрасцу VS-40/14-а;
9) за рибе, жабе, ракове, шкољке, свилене бубе, пчеле, корњаче и пужеве – по обрасцу VS-40/29;
10) за месо говеда, оваца, коза, свиња, живине, дивљих свиња и преживара, производе од меса, маст, јаја, млечне производе, рибе и рибље конзерве и мед – по обрасцу VS-40/21. За месо говеда, оваца, коза и дивљих преживара прилаже се и образац VS-40/15, за месо домаћих и дивљих свиња – и образац VS-40/16, а за месо перади и производе од јаја – и образац VS-40/22;
11) за сировине животињског порекла – по обрасцу VS-40/32;
12) за крзна и длаке кунића и зечева – по обрасцу VS-40/32-а;
13) за сточну храну – по обрасцу VS-40/33;
14) за пошиљке које се провозе кроз Аустрију прилаже се сва пратећа документација као кад се пошиљка извози у Аустрију.
За Белгију:
1) за месо говеда, свиња, оваца и коза – по обрасцу VS-40/65-N и приложеном обрасцу VS-40/67-N;
2) за месо копитара – по обрасцу VS-40/66;
3) за прерађено или конзервисано месо, топљену масноћу и прерађевине од меса – по обрасцу VS-40/55.
За Француску:
1) за копитаре за узгој и клање – по обрасцу VS-40/28-а и приложеном обрасцу VS-40/58-F;
2) за говеда, овце, козе и свиње за узгој – по обрасцу VS-40/28-b, а за клање по обрасцу VS-40/28-с и приложеном обрасцу VS-40/58-F;
3) за дивље преживаре и дивље свиње – по обрасцу VS-40/28-d и приложеном обрасцу VS-40/58-F;
4) за домаће и дивље глодаре – по обрасцу VS-40/28-е и приложеном обрасцу VS-40/58-F;
5) за пернату живину – по обрасцу VS-40/II и приложеном обрасцу VS-40/58-F;
6) за псе и мачке – по обрасцу VS-40/12;
7) за рибе, жабе, ракове, шкољке, пужеве, корњаче, свилене бубе и пчеле – по обрасцу VS-40/29;
8) за рибље конзерве – по обрасцу VS-40/27;
9) за месо говеда, свиња, оваца и коза – по обрасцу VS-40/65-F и приложеном обрасцу VS-40/67-F;
10) за месо копитара – по обрасцу VS-40/66;
11) за изнутрице домаћих животиња (копитара, говеда, оваца, коза и свиња) – по обрасцу VS-40/28-F;
12) за маст за исхрану, конзерве и прерађевине од меса, изнутрице, екстракте од меса и отпатке животињског порекла – по обрасцу VS-40/28-g;
13) за смрзнуте жабље батаке – по обрасцу VS-40/28-h;
14) за сировине животињског порекла – по обрасцу VS-40/32;
15) за сточну храну – по обрасцу VS-40/33.
За Грчку:
1) за копитаре за узгој и клање – по обрасцу VS-40/24-а и приложеном обрасцу VS-40/58-G;
2) за говеда, овце, козе и свиње за узгој – по обрасцу VS-40/24-b, а за клање – по обрасцу VS-40/24-с и приложеном обрасцу VS-40/58-G;
3) за перад и пернату дивљач – по обрасцу VS-40/24-d и приложеном обрасцу VS-40/58-G;
4) за дивље преживаре и дивље свиње – по обрасцу VS-40/24-е и приложеном обрасцу VS-40/58-G;
5) за домаће и дивље глодаре – по обрасцу VS-40/24-f и приложеном обрасцу VS-40/58-G;
6) за псе и мачке – по обрасцу VS-40/12;
7) за говеђе, свињско, овчије и козје месо – по обрасцима VS-40/65-G; VS-40/67-G, и приложеним обрасцима VS-40/67-а G и 40/9-С;
8) за месо домаће и дивље пернате живине – по обрасцу VS-40/24-h и приложеном обрасцу VS-40/9-с;
9) за месо копитара – по обрасцу VS-40/66;
10) за маст за исхрану, конзерве и прерађевине од меса, изнутрице и екстракте од меса и отпатке – по обрасцу VS-40/24-и и приложеном обрасцу VS-40/9-с;
11) за јаја и производе од јаја – по обрасцу VS-40/24-к и приложеном обрасцу VS-40/9-с;
12) за рибе, производе од риба, шкољке, ракове и жабе – по обрасцу VS-40/24-I;
13) за производе животињског порекла који не служе за људску исхрану и за отпатке за индустријску употребу – по обрасцу VS-40/24-ј;
14) за сточну храну – по обрасцу VS-40/33.
За Холандију:
1) за копитаре за узгој и рад – по обрасцу VS-40/45 и приложеном обрасцу VS-40/58-H;
2) за копитаре за клање, говеда, овце и свиње – по обрасцима VS-40/9 и VS-40/58-H, а за извоз коња за клање прилаже се и попуњен образац VS-40/3-а;
3) за пернату живину – по обрасцу VS-40/II и приложеном обрасцу VS-40/58-Н;
4) за псе и мачке – по обрасцу VS-40/12;
5) за зечеве и куниће – по обрасцу VS-40/14-а;
6) за рибе, жабе, ракове, шкољке, свилене бубе, пчеле, корњаче и пужеве – по обрасцу VS-40/29;
7) за маст, јаја, млечне производе, рибе и конзерве од рибе – по обрасцу VS-40/21;
8) за свеже месо од домаћих говеда, свиња, оваца и коза – по обрасцу VS-40/65-Н и приложеном обрасцу VS-40/67-Н;
9) за месо копитара – по обрасцу VS-40/66 и приложеном обрасцу VS-40/21-а;
10) за производе од меса – по обрасцу VS-40/43-b;
11) за сировине животињског порекла – по обрасцу VS-40/32;
12) за сточну храну – по обрасцу VS-40/33.
За Иран:
1) за јунеће месо – по обрасцу VS-40/69;
2) за пилеће месо – по обрасцу VS-40/68.
За Италију:
1) за говеда за узгој и држање – по обрасцу VS-40/35-а и обрасцу VS-40/9-d;
2) за говеда за клање – по обрасцу VS-40/35-b;
3) за свиње за узгој и држање – по обрасцу VS-40/35-с;
4) за свиње за клање – по обрасцу VS-40/35-d;
5) за копитаре и овце – по обрасцу VS-40/9;
6) за пернату живину – по обрасцима VS-40/11 и VS-40/58-I.
За извоз животиња наведених у тач. 1. до 5. уз наведене обрасце уверења треба приложити обрасце VS-40/58-I и VS-40/9-а, а за извоз коња за клање – и образац VS-40/9-b;
7) за псе и мачке – по обрасцу VS-40/12;
9) за рибе, жабе, ракове, шкољке, свилене бубе, пчеле, корњаче и пужеве – по обрасцу VS-40/29;
10) за свеже месо од домаћих говеда, свиња, оваца и коза – по обрасцима VS-40/65 и VS-40/67, а за хлађено и смрзнуто живинско месо и месо кунића – по обрасцу VS-40/59;
11) за месо копитара – по обрасцу VS-40/66;
12) за производе од меса или производе који садрже месо – по обрасцу VS-40/73;
13) за маст, јаја, млечне производе, рибе, конзерве од риба и мед – по обрасцу VS-40/21;
14) за производе од јаја – по обрасцу VS-40/21;
15) за животињске сировине – по обрасцу VS-40/32;
16) за сточну храну – по обрасцу VS-40/33.
За Јапан:
1) за производе од меса – по обрасцу VS-40/61;
2) за производе од меса термички обрађене – по обрасцу VS-40/62.
За Канаду:
1) за производе од меса (полуконзерве и конзерве) – по обрасцу VS-40/75.
За Сједињене Америчке Државе (САД):
1) за месо – по обрасцу VS-40/20;
2) за производе од меса – по обрасцу VS-40/44;
3) за животињска црева – по обрасцу VS-40/30-а;
4) за трајне производе од меса – по обрасцу VS-40/44-а.
За Савез Совјетских Социјалистичких Република:
1) за месо и производе од меса – по обрасцу VS-40/56;
2) за месо пернате живине – по обрасцу VS-40/57.
За Савезну Републику Немачку:
1) за копитаре за приплод и рад – по обрасцу VS-40/2-b, а прилаже се превод уверења о здравственом стању – по обрасцу 40/I-а, а за копитаре за клање – по обрасцу VS-40/2-с, са приложеним обрасцем VS-40/I-а;
2) за спортске коње и коње за турнире – по обрасцу VS-40/2-d (уверење за привремени увоз и транзит);
3) за спортске коње и коње за турнире – по обрасцу VS-40/2-е (уверење за увоз привремено извезених животиња);
4) за говеда за тов и приплод – по обрасцу VS-40/I-b;
5) за говеда за клање – по обрасцу VS-40/39;
6) за свиње за клање – по обрасцу VS-40/40;
7) за пернату живину – по обрасцу VS-40/52.
За извоз животиња наведених у тач. 1. до 7. уз наведене обрасце уверења треба приложити образац VS-40/58-N;
8) за псе и мачке – по обрасцу VS-40/12;
9) за рибе, ракове, шкољке, свилене бубе, пчеле, корњаче и пужеве – по обрасцу VS-40/29;
10) за слатководне рибе – по обрасцу VS-40/70;
11) за икру и сперму слатководних риба – по обрасцу VS-40/71;
12) за свеже живинско месо – по обрасцу VS-40/46 и приложеном обрасцу VS-40/46-а;
13) за припремљено живинско месо – по обрасцу VS-40/47;
14) за свеже месо од домаћих говеда, свиња, оваца и коза – по обрасцу VS-40/65-N и VS-40/67-N, за месо од домаћих преживара и уверење по обрасцу VS-40/73, а за месо од домаћих свиња и уверење по обрасцу VS-40/38;
15) за месо копитара – по обрасцу VS-40/66;
16) за месо дивљачи – по обрасцу VS-40/49;
17) за прерађено месо – по обрасцу VS-40/50, за месо од домаћих преживара и уверење по обрасцу VS-40/37, а за месо од домаћих свиња и уверење по обрасцу VS-40/38;
18) за одстрељену пернату дивљач – по обрасцу VS-40/53;
19) за јаја за насад домаће перади – по обрасцу VS-40/54;
20) за усољена црева и кожу по обрасцу VS-40/30;
21) за непрерађену вуну по обрасцу VS-40/31;
22) за сировине животињског порекла – по обрасцу VS-40/38;
23) за крзно и длаке домаћих и дивљих кунића и зечева – по обрасцу VS-40/32-а;
24) за сточну храну – по обрасцу VS-40/33.
За Швајцарску:
1) за копитаре, говеда, свиње и овце – по обрасцу VS-40/9;
2) за пернату живину – по обрасцу VS-40/11;
3) за псе и мачке – по обрасцу VS-40/12;
4) за зечеве и куниће – по обрасцу VS-40/14-а;
5) за рибе, жабе, шкољке, ракове, свилене бубе, пчеле, корњаче и пужеве – по обрасцу VS-40/29;
6) за месо живине, месо дивљих свиња и преживара, маст, јаја, млечне производе, рибе и конзерве од риба – по обрасцу VS-40/21.
За заклане кокоши и пилиће прилаже се образац VS-40/22-а, за заклане ћурке – образац VS-40/22-b и за заклане гуске и патке – образац VS-40/22-с;
7) за месо и производе од меса говеда, оваца, коза, свиња и коња – по обрасцу VS-40/60;
8) за животињске сировине – по обрасцу VS-40/32.
За Шведску:
1) за месо говеда, оваца, коза, свиња, живине, дивљих свиња и преживара, производе од меса, маст, јаја, млечне производе, рибе и конзерве од риба – по обрасцу VS-40/21, а за говеђе месо прилажу се и обрасци 40/21-б и 40/9-с, као и потврда за увоз и извоз животиња, меса и прерађевина.
За Велику Британију:
1) за говеда, свиње и овце – по обрасцу VS-40/9;
2) за копитаре – по обрасцу VS-40/9-d;
3) за пернату живину – по обрасцу VS-40/11;
4) за псе и мачке – по обрасцу VS-40/12;
5) за зечеве и куниће – по обрасцу VS-40/14-а;
6) за рибе, жабе, шкољке, ракове, свилене бубе, пчеле, корњаче, пужеве и друге мекушце – по обрасцу VS-40/29;
7) за бекон – по обрасцу VS-40/17;
8) за месо копитара – по обрасцу VS-40/66;
9) за месо живине, дивљих свиња и преживара, производе од меса, маст, јаја, млечне производе, рибе, конзерве од риба итд. – по обрасцу VS-40/21;
10) за сировине животињског порекла – по обрасцу VS-40/32;
11) за сточну храну – по обрасцу VS-40/33.
За земље Европске економске заједнице (Француска, Белгија, Холандија, Ирска, Велика Британија, СР Немачка, Луксембург, Данска, Италија, Грчка, Шпанија и Португал):
1) за свеже месо од домаћих говеда, свиња, оваца и коза – по обрасцима VS-40/65 и VS-40/67;
2) за свеже месо од домаћих копитара – по обрасцу VS-40/66;
3) за све врсте животиња прилаже се међународно уверење за транспорт животиња по обрасцу VS-40/58.

Члан 70.
За земље које нису наведене у члану 69. овог правилника издају се следећа уверења и друге исправе према врсти пошиљке:
1) за копитаре, говеда, свиње и овце, по обрасцу VS-40/9;
2) за пернату живину – по обрасцу VS-40/11;
3) за псе и мачке – по обрасцу VS-40/12;
4) за зечеве и куниће – по обрасцу VS-40/14-а;
5) за рибе, жабе, ракове, шкољке, свилене бубе, пчеле, корњаче, пужеве и др. – по обрасцу VS-40/29;
6) за месо говеда, оваца, коза, свиња, живине, дивљих свиња и преживара, производе од меса, маст, јаја, млечне производе, рибе и конзерве од риба, мед и производе од меда – по обрасцу VS-40/21;
7) за сировине животињског порекла – по обрасцу VS-40/32;
8) за сточну храну – по обрасцу VS-40/33;
9) за рибље конзерве – по обрасцу VS-40/27;
10) за животињска црева – по обрасцу VS-40/30-а;
11) за непрану вуну – по обрасцу VS-40/31;
12) за крзна и длаку домаћих и дивљих зечева – по обрасцу VS-40/32-а;
13) за производе биљног порекла за пошиљке у извозу – по обрасцу VS-40/33;
14) за колагенске омотаче за кобасице – по обрасцу VS-40/74.

Члан 71.
Обрасци из члана 69. овог правилника преводе се на језике утврђене међународним уговором, и то: на немачки језик – ако се пошиљка отпрема у СР Немачку, Швајцарску, НР Мађарску, ЧССР, Пољску и ДР Немачку, на немачки или француски језик – ако се пошиљка отпрема у Аустрију и Бугарску, на немачки или енглески језик – ако се пошљка отпрема у Холандију и Шведску, на француски језик – ако се пошиљка отпрема у Француску, на италијански језик – ако се пошиљка отпрема у Италију, на француски или енглески језик – ако се пошиљка отпрема у Турску, на грчки језик – ако се пошиљка отпрема у Грчку, на енглески језик – ако се пошиљка отпрема у САД, Енглеску и земље енглеског говорног подручја, а ако се пошиљка отпрема у остале земље, наведени обрасци се морају превести на службени језик односне земље или на француски језик.

Члан 72.
Обрасци из чл. 58, 59, 68. и 69. овог правилника одштампани су уз овај правилник и чине његов саставни део.


НАПОМЕНА ИЗДАВАЧА:

Обрасци су одштампани у „Службеном листу СФРЈ”, бр. 69/90 на стр. 2045 до 2092.

VIII. ЗАВРШНЕ ОДРЕДБЕ

Члан 73.
Даном ступања на снагу овог правилника престаје да важи Правилник о начину утовара, претовара и истовара пошиљака животиња, животињских производа, животињских сировина и животињских отпадака у унутрашњем промету, извозу, увозу и провозу, о условима које мора испуњавати превозно средство, о хигијенско-техничким условима које мора испуњавати пошиљка и о обрасцу уверења о здравственом стању пошиљке намењене извозу („Службени лист СФРЈ”, бр. 22/79 и 8/83).


Члан 74.
Овај правилник ступа на снагу тридесетог дана од дана објављивања у „Службеном листу СФРЈ”.





	Бр. 763/1

	20. децембра 1989. године

	Београд

	Савезни секретар за

	пољопривреду,

	др Стево Мирјанић, с.р.







