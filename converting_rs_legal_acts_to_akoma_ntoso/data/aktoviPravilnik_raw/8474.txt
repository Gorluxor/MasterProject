


	
	Zakon


	
			На основу члaна 20. став 9. Закона о средствима за заштиту биља („Службени гласник РС”, бр. 41/09 и 17/19),
			Mинистар пољопривреде, шумарства и водопривреде доноси
			ПРАВИЛНИК
			о садржини и начину вођења Листе одобрених супстанци
			"Службени гласник РС", број 83 од 27. новембра 
			2019.
			Члан 1.
			Овим правилником ближе се прописује садржина и начин вођења Листе одобрених супстанци.
			Члан 2.
			Поједини изрази употребљени у овом правилнику имају следеће значење:
			1) CAS број јесте идентификациони број додељен свакој појединачној супстанци која је публикована у научној литератури и унесена у регистар Хемијског апстракт сервиса (Chemical Abstract Service);
			2) CIPAC број јесте идентификациони број додељен свакој појединачној супстанци од стране Међународног колаборативног савета за пестициде (Collaborative International Pesticides Analitycal Council);
			3) IUPAC назив јесте назив супстанце по правилима Међународне уније за чисту и примењену хемију (International Union of Pure and Applied Chemistry);
			4) тривијални (генерички) назив (ISO назив) јесте назив супстанце договорен од стране Међународне организацијe за стандардизацију (International Organisation for Standardisation).
			Члан 3.
			Листа одобрених супстанци води се у деловима, у складу са одговарајућим листама на територији Европске уније, и то као:
			1) ДЕО А1: Активне супстанце које су одобрене у складу са прописима којима се уређују средства за заштиту биља и за које се сматра да су одобрене у складу са важећим прописима Европске уније;
			2) ДЕО А2: Активне супстанце које су одобрене у складу са прописима којима се уређују средства за заштиту биља и које су одобрене у складу са важећим прописима Европске уније; 
			3) ДЕО А3: Основне супстанце;
			4) ДЕО А4: Активне супстанце ниског ризика;
			5) ДЕО А5: Активне супстанце предвиђене за замену;
			6) ДЕО А6: Активне супстанце за које захтев за одобрење још увек није разматран у складу са прописима којима се уређују средства за заштиту биља, нити на нивоу Европске уније, a средства за заштиту биља која их садрже могу се производити, регистровати и стављати у промет на територији Републике Србије.
			Листа одобрених супстанци дата је на Обрасцу – Листа одобрених супстанци, који је одштампан уз овај правилник и чини његов саставни део.
			Члан 4.
			Листа одобрених супстанци, која се односи на ДЕО А1, ДЕО А2, ДЕО А4 и ДЕО А5, садржи:
			1) редни број супстанце у одговарајућој листи Европске уније, који се води у колони под називом: „Бр.”;
			2) тривијални назив, CAS и CIPAC бројеве супстанце, односно научни назив, сој и ознака збирке култура када су у питању микроорганизми, који се воде у колони под називом: „Тривијални назив и идентификациони бројеви супстанце”;
			3) називе супстанци по IUPAC номенклатури, који се воде у колони под називом: „Хемијски назив супстанце по IUPAC”;
			4) податке о минималној чистоћи, односно релевантним нечистоћама супстанце, који се воде у колони под називом: „Минимална чистоћа и максимум нечистоћа”;
			5) датум одобравања супстанце, који се води у колони под називом: „Датум одобравања”;
			6) период важења одобрења за супстанцу, који се води у колони: „Одобрење важи до”;
			7) услове под којима се средство за заштиту биља, које садржи супстанцу наведену у овој листи, може регистровати, који се воде у колони под називом: „Посебне одредбе”.
			Члан 5.
			Листа одобрених супстанци, која се односи на ДЕО А3 садржи:
			1) редни број супстанце у одговарајућој листи Европске уније, који се води у колони под називом: „Бр.ˮ;
			2) тривијални назив, CAS и CIPAC бројеве супстанце, односно научни назив када су у питању биљне врсте, који се воде у колони под називом: „Тривијални назив и идентификациони бројеви супстанцеˮ;
			3) назив супстанце по IUPAC номенклатури, који се води у колони под називом: „Хемијски назив супстанце по IUPACˮ;
			4) податке о минималној чистоћи, односно релевантним нечистоћама супстанце, који се воде у колони под називом: „Минимална чистоћа и максимум нечистоћа”;
			5) датум одобравања супстанце, који се води у колони под називом: „Датум одобравања”;
			6) услове под којима се средство за заштиту биља, које садржи супстанцу наведену у овој листи, може регистровати, који се воде у колони под називом: „Посебне одредбе”.
			Члан 6.
			Листа одобрених супстанци, која се односи на ДЕО А6 садржи:
			1) редни број супстанце у овој листи, који се води у колони под називом: „Бр.ˮ;
			2) тривијални назив, CAS и CIPAC бројеве супстанце, односно научни назив када су у питању биљне врсте или научни назив, сој и ознака збирке култура када су у питању микроорганизми, који се воде у колони под називом: „Тривијални назив и идентификациони бројеви супстанце”;
			3) називе супстанци по IUPAC номенклатури, који се воде у колони под називом: „Хемијски назив супстанце по IUPAC”;
			4) намена за коју се може регистровати средство за заштиту биља које садржи супстанцу наведену у овој листи, која се води у колони под називом: „Посебне одредбе”.
			Члан 7.
			Даном ступања на снагу овог правилника престаје да важи Правилник о садржини и начину вођења Листе одобрених супстанци, Листе забрањених супстанци и Листе средстава за заштиту биља („Службени гласник РС”, број 10/17).
			Члан 8.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-104/2019-09
			У Београду, 7. новембра 2019. године
			Министар,
			Бранислав Недимовић, с.р.
			Образац
			ЛИСТА ОДОБРЕНИХ СУПСТАНЦИ 
			Садржај:
			ДЕО А1: Активне супстанце које су одобрене у складу са прописима којима се уређују средства за заштиту биља и за које се сматра да су одобрене у складу са важећим прописима Европске уније
			ДЕО А2: Aктивне супстанце које су одобрене у складу са прописима којима се уређују средства за заштиту биља и које су одобрене у складу са важећим прописима Европске уније 
			ДЕО А3. Основне супстанце
			ДЕО А4: Активне супстанце ниског ризика
			ДЕО А5: Активне супстанце предвиђене за замену
			ДЕО А6: Активне супстанце за које захтев за одобрење још увек није разматран у складу са прописима којима се уређују средства за заштиту биља, нити на нивоу Европске уније, a средства за заштиту биља која их садрже могу се производити, регистровати и стављати у промет на територији Републике Србије
			ДЕО А1: Активне супстанце које су одобрене у складу са прописима којима се уређују средства за заштиту биља и за које се сматра да су одобрене у складу са важећим прописима Европске уније
			
				
					
					
					
					
					
					
					
				
				
					
						
							Бр.
						
						
							Тривијални назив(*) и идентификациони бројеви супстанце
						
						
							Хемијски назив(**) супстанце по IUPAC
						
						
							Минимална чистоћа и максимум нечистоћа(**)
						
						
							Датум одобравања
						
						
							Одобрење важи до
						
						
							Посебне одредбе
						
					
					
						
						
						
						
						
						
						
					
				
			
			ДЕО А2: Aктивне супстанце које су одобрене у складу са прописима којима се уређују средства за заштиту биља и које су одобрене у складу са важећим прописима Европске уније
			
				
					
					
					
					
					
					
					
				
				
					
						
							Бр.
						
						
							Тривијални назив(*) и идентификациони бројеви супстанце
						
						
							Хемијски назив(**) супстанце по IUPAC
						
						
							Минимална чистоћа и максимум нечистоћа(**)
						
						
							Датум одобравања
						
						
							Одобрење важи до
						
						
							Посебне одредбе
						
					
					
						
						
						
						
						
						
						
					
				
			
			ДEO A3: Основне супстанце
			
				
					
					
					
					
					
					
				
				
					
						
							Бр.
						
						
							Тривијални назив(*) и идентификациони бројеви супстанце
						
						
							Хемијски назив(**) супстанце по IUPAC
						
						
							Минимална чистоћа и максимум нечистоћа(**)
						
						
							Датум одобравања
						
						
							Посебне одредбе
						
					
					
						
						
						
						
						
						
					
				
			
			ДЕО А4: Активне супстанце ниског ризика
			
				
					
					
					
					
					
					
					
				
				
					
						
							Бр.
						
						
							Тривијални назив(*) и идентификациони бројеви супстанце
						
						
							Хемијски назив(**) супстанце по IUPAC
						
						
							Минимална чистоћа и максимум нечистоћа(**)
						
						
							Датум одобравања
						
						
							Одобрење важи до
						
						
							Посебне одредбе
						
					
					
						
						
						
						
						
						
						
					
				
			
			ДEO A5: Активне супстанце предвиђене за замену
			
				
					
					
					
					
					
					
					
				
				
					
						
							Бр.
						
						
							Тривијални назив(*) и идентификациони бројеви супстанце
						
						
							Хемијски назив(**) супстанце по IUPAC
						
						
							Минимална чистоћа и максимум нечистоћа(**)
						
						
							Датум одобравања
						
						
							Одобрење важи до
						
						
							Посебне одредбе
						
					
					
						
						
						
						
						
						
						
					
				
			
			ДEO A6: Активне супстанце за које захтев за одобрење још увек није разматран у складу са прописима којима се уређују средства за заштиту биља, нити на нивоу Европске уније, a средства за заштиту биља која их садрже могу се производити, регистровати и стављати у промет на територији Републике Србије
			
				
					
					
					
					
				
				
					
						
							Бр.
						
						
							Тривијални назив(*) и идентификациони бројеви супстанце
						
						
							Хемијски назив(**) супстанце по IUPAC
						
						
							Посебне одредбе
						
					
					
						
						
						
						
					
				
			
	

