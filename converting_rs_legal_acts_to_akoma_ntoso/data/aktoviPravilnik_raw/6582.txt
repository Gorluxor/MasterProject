


	
	Zakon

	


	
			На основу члана 9. став 10. и члана 10. став 7. Законa о инспекцијском надзору („Службени гласник РС”, број 36/15), 
			Министар заштите животне средине доноси 
			ПРАВИЛНИК 
			о посебним елементима, односно критеријумима за процену ризика, учесталости вршења инспекцијског надзора на основу процене ризика и посебним елементима плана инспекцијског надзора у области јонизујућих зрачења
			"Службени гласник РС", број 60 од 3. августа 
			2018.
			Предмет 
			Члан 1.
			Овим правилником прописују се посебни елементи, односно критеријуми за процену ризика, учесталост вршења инспекцијског надзора на основу процене ризика и посебни елементи плана инспекцијског надзора у области јонизујућих зрачења.
			Посебни елементи, односно критеријуми за идентификацију радијационог ризика
			Члан 2.
			Критеријуми за идентификацију радијационог ризика прописани су препорукама и техничким документима Међународне агенције за атомску енергију (IAEA: SS-120, BSS 115, RS-G-1.1, RS-G-1.2, RS-G-1.3, RS-G-1.4 и RS-G-1.5), Међународне комисије за радијационе јединице (ICRU) и Међународне Комисије за заштиту од зрачења (ICRP).
			Препоруке и технички документи за процену радијационог ризика
			Члан 3.
			Процена радијационог ризика уређена је међународним препорукама и техничким документима побројаним у члану 2. овог правилника.
			Радијациони ризик за цело тело или поједине органе одређује се преко ефективне дозе или ткивних еквивалената дозе и одговарајућих коефицијената вероватноће усвојених од стране Међународног комитета за заштиту од зрачења: Препоруке 2007 Међународне комисије за заштиту од зрачења, Публикација број 103 (The 2007 Recommendations of the International Commission on Radiological Protection, ICRP Publication 103).
			Препорука 2007 Међународне комисије за заштиту од зрачења, Публикација број 103 (The 2007 Recommendations of the International Commission on Radiological Protection, ICRP Publication 103), уграђена је у Правилник о границама излагања јонизујућим зрачењима и мерењима ради процене нивоа излагања јонизујућим зрачењима („Службени гласник РС”, брoj 86/11).
			План инспекцијских надзора
			Члан 4.
			Годишњи план рада инспекције за заштиту од јонизујућих зрачења за сваку наредну годину ће бити сачињен на основу процене радијационог ризика и препорука датих од Међународне агенције за атомску енергију (IAEA-TECDOC 1526), које су дате у Прилогу (Табеле 1–6.) овог правилника и који чини саставни део овог правилника, а којима се дефинише временски период у којем се препоручује обављање најмање једне инспекције за различите радијационе делатности.
			План инспекцијског надзора, поред обавезних елемената, садржи и посебне захтеве за усклађеност планова инспекцијског надзора са плановима органа државне управе са чијим делокругом су повезана питања из области заштите од јонизујућих зрачења.
			Завршнa одредбa
			Члан 5.
			Овај правилник ступа на снагу осмог дана од дана објављивања у „Службеном гласнику Републике Србије”. 
			Број 110-00-00059/2018-07
			У Београду, 23. јула 2018. године
			Министар,
			Горан Триван, с.р.
			Прилог
			Табеле учесталости инспекцијског надзора
			Табела 1.
			
				
					
					
				
				
					
						
							Медицинске радијационе делатности
						
						
							Временски период (Број година/једна инспекција)
						
					
					
						
							Радиотерапија 
						
						
							1
						
					
					
						
							Нуклеарна медицина (дијагностика и терапија) 
						
						
							1
						
					
					
						
							Медицинско истраживање 
						
						
							1
						
					
					
						
							Дијагностичка и интервентна радиологија 
						
						
							2
						
					
					
						
							Рендген дијагностика у ветерини
						
						
							2
						
					
					
						
							Рендген дијагностика у стоматологији 
						
						
							3
						
					
				
			
			Табела 2.
			
				
					
					
				
				
					
						
							Немедицинске радијационе делатности
						
						
							Временски период (Број година/једна инспекција)
						
					
					
						
							Индустријска радиографија 
						
						
							1
						
					
					
						
							Индустријско озрачивање за потребе стерилизације 
						
						
							1
						
					
					
						
							Немедицинска примена отворених извора 
						
						
							1
						
					
					
						
							Испитивање бушотина 
						
						
							2
						
					
					
						
							Мерење преносним мерачима, детекционе или аналитичке технике (дебљине, густине, нивоа, влажности и др.) 
						
						
							2
						
					
					
						
							Немедицинска примена затворених извора 
						
						
							2
						
					
					
						
							Мерење непокретним мерачима, детекционе или аналитичке технике (дебљине, густине, нивоа, влажности и др.) 
						
						
							3
						
					
				
			
			Табела 3.
			
				
					
					
				
				
					
						
							Остале радијационе делатности
						
						
							Временски период (Број година/једна инспекција)
						
					
					
						
							Производња радиоактивних извора 
						
						
							1
						
					
					
						
							Сервисирање и инсталирање извора и уређаја у медицини
						
						
							3
						
					
					
						
							Сервисирање јонизујућих детектора дима
						
						
							1
						
					
					
						
							Коришћење рендген апарата за контролу роба 
						
						
							2
						
					
					
						
							Промет (увоз, извоз и транзит) извора 
						
						
							3
						
					
					
						
							Научно-истраживачке делатности 
						
						
							3
						
					
					
						
							Коришћење јонизујућих детектора дима 
						
						
							3
						
					
					
						
							Коришћење затворених извора у образовању 
						
						
							3
						
					
					
						
							Коришћење затворених извора у пољопривреди 
						
						
							3
						
					
				
			
			Табела 4.
			
				
					
					
				
				
					
						
							Техничко-технолошки поступак
						
						
							Временски период (Број година/једна инспекција)
						
					
					
						
							Производње у којима долази до повећања концентрације природних радионуклида изнад граница прописаних за контаминацију животне средине
						
						
							3
						
					
				
			
			Табела 5.
			
				
					
					
				
				
					
						
							Послови који примарно не спадају у радијациону делатност
						
						
							Временски период (Број година/једна инспекција)
						
					
					
						
							Отворена складишта металног отпада
						
						
							3
						
					
					
						
							Постројења за прераду металног отпада
						
						
							3
						
					
				
			
			Табела 6.
			
				
					
					
				
				
					
						
							Стручни послови у области заштите од јонизујућих зрачења
						
						
							Временски период (Број година/једна инспекција)
						
					
					
						
							Овлашћена правна лица 
						
						
							3
						
					
				
			
	

