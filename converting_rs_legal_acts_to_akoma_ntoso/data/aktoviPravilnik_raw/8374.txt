



На
основу члана 6. став 3. Закона о ветеринарској
инспекцији („Службени гласник СРС”, бр. 16/76 и 55/82),

Републички комитет за пољопривреду, шумарство и
водопривреду,
на седници од 26. марта 1984. године, донео је



ПРАВИЛНИК

О НАЧИНУ ВОЂЕЊА
ЕВИДЕНЦИЈЕ О РАДУ ОРГАНА ВЕТЕРИНАРСКЕ ИНСПЕКЦИЈЕ

„Службени гласник
СРС”, број 17 од 12. 

маја 1984.

Члан 1.

Евиденција о раду општинског, односно градског органа
ветеринарске инспекције води се на начин прописан овим правилником.

Члан 2.

Епизоотиолошки дневник води се по
заразним болестима, у који се уносе подаци: редни број, место, власник-држалац
животиња, врста оболеле животиње, датум и начин установљења заразе, датум
пријаве заразе, број пријемљивих грла, биланс заразе (оболело грло, угинуло,
заклано, убијено, оздравило), спроведене мере, датум престанка заразе, датум и
број одјаве заразе, износ накнаде штете – разлог губитка права накнаде штете,
пријава здравственој служби, примедба.

Члан 3.

Евиденција о заштитним цепљењима животиња води се по
заразним болестима у коју се уносе подаци: редни број, место, датум обављеног
цепљења, врста животиње, обухваћено (дворишта, грла), врста цепива – произвођач
– серија, примедба.

Члан 4.

Евиденција о дијагностичком испитивању
животиња води
се по дијагностичком поступку у коју се уносе подаци: редни број, место
испитивања, датум испитивања, врста животиња, обухваћено дворишта, испитано
грла, реаговало грло (+, ±), у колико дворишта, примедба.

Члан 5.

У евиденцију о материјалу који се шаље за
лабораторијско испитивање на заразне болести уносе се подаци:
редни број, место – власник – држалац, датум (узимања материјала, слања
материјала), врста животиње – број – ознаке, шта се доставља, шта се тражи да
се испита, коме је достављен материјал, извештај лабораторије (број акта и
датум, налаз), примедба.

Члан 6.

Евиденција објеката који се
користе за:

– производњу животиња у друштвеној организованој
производњи;

– прераду и промет животиња, животињских производа,
животињских сировина и отпадака сточне хране и лекова;

– нешкодљиво уклањање животињских лешева;

– јавна појила животиња;

– дијагностику, здравствену заштиту животиња, лечење
животиња, дезинфекција, дезинсекцију и дератизацију;

– обављање вештачког осемењавања животиња;

– води се према врсти објекта са подацима: редни број,
назив објекта – адреса, одговорни радник у објекту, назив радне организације,
стање објекта, датум извршеног прегледа, грађевинске промене, примедбе.

Члан 7.

У евиденцију о извршеном инспекцијском прегледу
здравствене исправности намирница животињског порекла уносе се подаци:
редни број, датум и време прегледа, ознака објекта у коме се преглед врши –
одговорно лице – власник објекта, опис предмета и намирница који се прегледа,
нађено стање, датум и број акта којим је послато на лабораторијско испитивање,
резултати лабораторијског испитивања – датум и број акта о извршеној (анализи,
суперанализи), наређене управне и друге мере, примедба.

Члан 8.

У евиденцију о извршеном инспекцијском
прегледу квалитативне исправности намирница животињског порекла уносе се
подаци: редни број, датум и време прегледа, ознаке објекта у коме се преглед
врши – одговорно лице – власник објекта, опис предмета и намирнице који се
прегледа, нађено стање, датум и број акта којим је послато на лабораторијско
испитивање, резултати лабораторијског испитивања – датум и број акта о
извршеној (анализи, суперанализи), наређене управне и друге мере, примедба.

Члан 9.

У евиденцију о поднетим пријавама за
кажњавање и изреченим казнама уносе се подаци: редни број, број и датум
записника, број и датум пријаве, законски основ за покретање кривичног поступка
– привредног преступа и прекршајног поступка, покренут поступак против
(организације – њен назив, одговорног лица – име и презиме, име и презиме
грађанина), број и датум пресуде-решења за: (кривично дело, привредни преступ,
прекршај), висина изречене казне (правном лицу, одговорном лицу – грађанину),
изречене заштитне мере (правном лицу, одговорном лицу-грађанину), мандатне
казне (висина, име лица и организације, разлог кажњавања), примедба.

Члан 10.

Евиденције из чл. 2. до 9. овог правилника воде се у
облику књиге оверене од старешине органа, а странице књиге су нумерисане.

НАПОМЕНА ИЗДАВАЧА

Обрасци евиденција одштампани су у „Службеном гласнику СРС”,
број 17/84 на стр. 856 до 862.

Члан 11.

Овај правилник ступа на снагу осмог дана од дана
објављивања у „Службеном гласнику Социјалистичке Републике Србије”.

Број 323-357/82-05

У Београду, 26.
марта 1984. године

Републички комитет
за
пољопривреду, шумарство и
водопривреду

Председник комитета,

мр Никола Станић,
с.р.





