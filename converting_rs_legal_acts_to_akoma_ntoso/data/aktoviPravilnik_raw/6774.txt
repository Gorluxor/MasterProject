


	
	Zakon

	


	
			На основу члана 72. став 1. тачка 5) Закона о граничној контроли („Службени гласник РС”, број 24/18), 
			Министар унутрашњих послова доноси
			ПРАВИЛНИК 
			о начину подношења захтева и издавања сагласности за уређење простора уз државну границу
			"Службени гласник РС", број 65 од 24. августа 
			2018.
			Члан 1.
			Овим правилником прописује се начин подношења захтева за издавање сагласности за уређење простора уз државну границу.
			Члан 2.
			Носилац активности израде просторног или урбанистичког плана, у поступку израде  и доношења просторних и урбанистичких планова којима се планира уређење простора на удаљености до 100 метара од граничне линије, захтев за прибављање сагласности подноси писаним путем, електронски или на други погодан начин.
			Члан 3.
			Захтев за прибављање сагласности, надлежни орган управе подноси писаним путем, електронски и на други погодан начин и уз њега прилаже: доказ о власништву или праву коришћења непокретности/објекта и ситуацију са означеним објектом на коме се изводе радови уколико је објекат већ изграђен, пројекат и технички опис планираних радова.
			Члан 4.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 01-8096/18-3
			У Београду, 20. августа  2018. године
			Министар, 
			др Небојша Стефановић, с.р.
	

