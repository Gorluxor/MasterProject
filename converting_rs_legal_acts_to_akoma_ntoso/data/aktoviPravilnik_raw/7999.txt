



 На
основу члана
67. став 6. Закона о
заштити природе
(„Службени гласник
РС”, број 36/09), 

 Министар
животне средине
и просторног планирања,
доноси 





ПРАВИЛНИК

о условима
које мора да испуњава
управљач заштићеног
подручја

„Службени
гласник РС“, број
85 од 19. октобра 2009.





Члан 1.

 Овим
правилником ближе
се прописују услови
које мора да испуњава
управљач заштићеног
подручја (у даљем
тексту: управљач),
у погледу стручне,
кадровске и организационе
оспособљености
за обављање послова
заштите, унапређења,
промовисања и
одрживог развоја
заштићеног подручја.




Члан 2.

 Заштићеним
подручјем управља
правно лице, а
у изузетним случајевима
предузетник и
физичко лице.



Члан 3.

 Послове
заштите, унапређења,
промовисања и
одрживог развоја
заштићеног подручја,
може да обавља
управљач – правно
лице основано
за обављање послова
из области заштите
природе, управљања
природним добрима,
односно чија је
делатност у блиској
вези са тим пословима
и ако има организовану:


 1)
Службу заштите,
унапређења, промовисања
и одрживог развоја
заштићеног подручја
са: 

 (1)
најмање једним
запосленим лицем
на пословима заштите
природе, које
мора да има ВИИ
степен стручне
спреме или мастер
студије биолошког,
шумарског, пољопривредног,
еколошког или
географског усмерења,
радно искуство
од најмање једне
године, које координира
пословима заштите
и мониторинга
заштићеног подручја,
обезбеђује поштовање
режима и зона
заштите, обележавање
подручја, координира
израду планова
управљања и годишњих
програма управљања,
стратешко планирање,
имплементира
одредбе просторног
плана, и сл.;

 (2)
најмање једним
запосленим лицем
на пословима управљања
пројектима, које
мора да има ВИИ
степен стручне
спреме или мастер
студије биолошког,
шумарског, пољопривредног,
еколошког или
географског усмерења,
радно искуство
од најмање једне
године, са знањем
енглеског језика,
који координира
питања везана
за одрживо коришћење
природних ресурса
у складу са актом
о заштити и другим
националним и
међународним
прописима, одржава
контакте са корисницима
простора и ресурса,
прати националне
и међународне
конкурсе и припрема
(координира/реализује)
предлоге пројеката,
руководи реализацијом
одобрених пројеката
и сл.; 

 (3)
најмање једним
запосленим лицем
на економско-правним
пословима које
мора да има ВИИ
степен стручне
спреме или мастер
студије, дипломирани
економиста или
дипломирани правник,
радно искуство
од најмање једне
године, које обавља
правне и финансијске
послове у заштићеном
подручју, припрема
правне акте управљача,
пријаве за прекршаје
или привредне
преступе на основу
надзора чувара,
припрема одлуку
о накнадама у
заштићеном подручју
и обавља друге
правне и финансијске
послове из области
заштите природе.


 Изузетно,
управљач заштићеног
подручја површине
до 5000 ха, дужан је
да има запослено
лице из тачке
1) подтачка (1) овог
члана.

 Управљачи
два или више заштићених
подручја укупне
површине до 5000 ха,
могу да формирају
заједничку службу
заштите, унапређења,
промовисања и
одрживог развоја
заштићених подручја.


 2)
Чуварску службу,
са запосленим
лицима и то:

 (1)
чувар заштићеног
подручја, који
мора да има најмање
средњу стручну
спрему, једну
годину радног
искуства у струци
и положен стручни
испит и да испуњава
прописане услове
за ношење оружја
и друге услове
утврђене актом
управљача којим
се уређује организација
чуварске службе,
који контролише
спровођење правила
унутрашњег реда
у заштићеном подручју
и обавља послове
чувања заштићеног
подручја, у складу
са чланом 110. Закона
о заштити природе;


 (2)
руководилац чуварске
службе у заштићеном
подручју са пет
и више чувара,
који мора да има
најмање вишу или
високу стручну
спрему биолошког,
шумарског, пољопривредног,
еколошког или
географског усмерења,
радно искуство
од најмање три
године, који координира
послове чувања
и надзора, сакупља
информације и
прави базу података,
предузима мере
на основу пријава
чувара, сарађује
са надлежним инспектором
и другим надлежним
органима, и сл.


 Управљач
је дужан да обезбеди
да најмање један
чувар контролише
површину до 3000 ха,
а изузетно и већу
површину, уколико
то омогућавају
карактеристике
подручја (рељеф,
прегледност терена,
постојећи антропогени
притисак и сл.).




Члан 4. 

 Послове
заштите, унапређења,
промовисања и
одрживог развоја
заштићеног подручја,
може да обавља
управљач – предузетник
регистрован за
обављање послова
из области заштите
природе, управљања
природним добрима,
односно чија је
делатност у блиској
вези са тим пословима
под условом да
има запослена
лица из члана
3. тачка 1) подтачка
(1) и тачка 2) подтачка
(1) овог правилника.



Члан 5.

 Изузетно
од одредаба овог
правилника управљач
– физичко лице
обавља послове
заштите, унапређења,
промовисања и
одрживог развоја
заштићеног подручја
под условом да
је у целости или
највећим делом
власник или корисник
земљишта на коме
се налази заштићено
подручје.



Члан 6. 

 Овај
правилник ступа
на снагу осмог
дана од дана објављивања
у „Службеном гласнику
Републике Србије”.


 

 Број
110-00-107/2009-01 

 У Београду,
6. октобра 2009. године


 Министар,

 др Оливер
Дулић, с.р.



