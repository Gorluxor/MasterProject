


	
	Zakon


	
			На основу члана 167. став 4. тачка 2, члана 169т став 4. тачка 2, члана 169п став 7. Закона о пореском поступку и пореској администрацији („Службени гласник РСˮ, бр. 80/02, 84/02 – исправка, 23/03 – исправка, 70/03, 55/04, 61/05, 85/05 – др. закон, 62/06 – др. закон, 61/07, 20/09, 72/09 – др. закон, 53/10, 101/11, 2/12 – исправка, 93/12, 47/13, 108/13, 68/14, 105/14, 91/15 – аутентично тумачење, 112/15, 15/16, 108/16, 30/18 и 95/18)  и члана 15. Закона о државној управи  („Службени гласник РСˮ, бр. 79/05, 101/07, 95/10, 99/14, 30/18 – др. закон и 47/18), на предлог директора Пореске управе,
			Министар финансија доноси
			ПРАВИЛНИК 
			о платама и другим примањима запослених у Министарству финансија – Пореска управа
			"Службени гласник РС", број 43 од 19. јуна 2019.
			I. УВОДНА ОДРЕДБА
			Члан 1.
			Овим правилником уређују се: плате, односно висина основног и додатног коефицијента, платне групе, платни разреди за звања пореских службеника, врсте, поступак доделе признања и висина новчаних награда пореским службеницима и намештеницима за изузетно постигнуте резултате рада, критеријуми на основу којих се врши увећање плате пореских службеника и намештеника и висина увећања плате као и поступак одобравања солидарне помоћи пореским службеницима и намештеницима.
			II. ПЛАТЕ
			Члан 2.
			Порески службеници и намештеници имају право на плату која се састоји од основне плате и додатака на плату.
			У плату се урачунавају и порези и доприноси који се плаћају из плате.
			Члан 3.
			Основна плата одређује се множењем збира основног коефицијента и додатног коефицијента, ако је предвиђен за одређено радно место, са основицом за обрачун и исплату плата која се утврђује у складу са законом који уређује плате државних службеника и намештеника.
			Основна плата припада пореском службенику који ради пуно радно време или радно време које се сматра пуним радним временом.
			Порески службеник који не ради пуно радно време има право на основну плату која је сразмерна дужини његовог радног времена.
			Члан 4.
			Коефицијент за извршилачко радно место одређује се према коефицијенту првог платног разреда платне групе у коју је сврстано његово радно место.
			Коефицијент пореског службеника који ступа на радно место руководиоца унутрашње јединице увећава се за два платна разреда.
			Члан 5.
			Основни коефицијенти пореских службеника јесу:
			
				
					
					
					
					
					
					
					
					
					
					
				
				
					
						
							Назив звања
						
						
							Платна група  
						
						
							Платни разред и висина коефицијената 
						
					
					
						
							1 
						
						
							2 
						
						
							3 
						
						
							4 
						
						
							5 
						
						
							6 
						
						
							7 
						
						
							8 
						
					
					
						
							Главни порески саветник 
						
						
							I 
						
						
							3,74 
						
						
							3,92 
						
						
							4,12 
						
						
							4,28 
						
						
							4,47 
						
						
							4,61 
						
						
							4,78 
						
						
							4,92 
						
					
					
						
							Виши порески саветник 
						
						
							II 
						
						
							3,55 
						
						
							3,68 
						
						
							3,86 
						
						
							3,99 
						
						
							4,15 
						
						
							4,30 
						
						
							4,45 
						
						
							4,73 
						
					
					
						
							Порески саветник 1 
						
						
							III 
						
						
							3,36 
						
						
							3,49 
						
						
							3,62 
						
						
							3,76 
						
						
							3,88 
						
						
							4,01 
						
						
							4,14 
						
						
							4,27 
						
					
					
						
							Порески саветник 
						
						
							IV 
						
						
							3,18 
						
						
							3,22 
						
						
							3,26 
						
						
							3,42 
						
						
							3,52 
						
						
							3,61 
						
						
							3,75 
						
						
							3,88 
						
					
					
						
							Млађи порески саветник 
						
						
							V 
						
						
							2,27 
						
						
							2,35 
						
						
							2,43 
						
						
							2,51 
						
						
							2,59 
						
						
							2,67 
						
						
							2,80 
						
						
							2,95 
						
					
					
						
							Виши порески сарадник 
						
						
							VI 
						
						
							2,12 
						
						
							2,21 
						
						
							2,31 
						
						
							2,41 
						
						
							2,52 
						
						
							2,64 
						
						
							2,76 
						
						
							2,89 
						
					
					
						
							Порески сарадник 
						
						
							VII 
						
						
							1,98 
						
						
							2,04 
						
						
							2,13 
						
						
							2,22 
						
						
							2,32 
						
						
							2,43 
						
						
							2,54 
						
						
							2,65 
						
					
					
						
							Млађи порески сарадник 
						
						
							VIII 
						
						
							1,83 
						
						
							1,91 
						
						
							2,00 
						
						
							2,09 
						
						
							2,19 
						
						
							2,29 
						
						
							2,40 
						
						
							2,51 
						
					
					
						
							Виши порески референт 
						
						
							IX 
						
						
							1,74 
						
						
							1,82 
						
						
							1,90 
						
						
							1,98 
						
						
							2,07 
						
						
							2,17 
						
						
							2,26 
						
						
							2,37 
						
					
					
						
							Порески референт 
						
						
							X 
						
						
							1,53 
						
						
							1,60 
						
						
							1,67 
						
						
							1,75 
						
						
							1,83 
						
						
							1,92 
						
						
							1,99 
						
						
							2,08 
						
					
					
						
							Млађи порески референт 
						
						
							XI 
						
						
							1,40 
						
						
							1,47 
						
						
							1,54 
						
						
							1,62 
						
						
							1,70 
						
						
							1,79 
						
						
							1,88 
						
						
							1,97 
						
					
				
			
			Члан 6.
			Основни коефицијенти за положаје утврђени су законом који уређује плате државних службеника и намештеника.
			Члан 7.
			Пореском службенику распоређеном на следећа радна места одређује се одговарајући додатни коефицијент, и то:
			
				
					
					
				
				
					
						
							Додатни коефицијент
						
						
							Назив радног места
						
					
					
						
							1,76
						
						
							Директор филијале А Центар
						
					
					
						
							1,50
						
						
							Специјални саветник директора Пореске управе
						
					
					
						
							1,00
						
						
							Директор филијале А;
						
					
					
						
							0,87
						
						
							Саветник  директора ЦВПО; Координатор у секторима Централе Пореске управе; Координатор за послове ЦВПО; Руководилац канцеларије директора Пореске управе; Начелник одељења за интерну ревизију; Начелник одељења за унутрашњу контролу; Начелник одељења за стратешке ризике; Начелник одељења за стечај;
						
					
					
						
							0,84
						
						
							Начелник одељења пореске полиције у Сектору пореске полиције; 
						
					
					
						
							0,69
						
						
							Директор филијале Б;
						
					
					
						
							0,38
						
						
							Директор филијале Ц;
						
					
				
			
			Члан 8.
			Коефицијент извршилачког радног места као збир основног и додатног коефицијента не може прећи коефицијент од 5,62. 
			III. ДРУГА ПРИМАЊА
			Поступак одобравања солидарне помоћи
			Члан 9.
			Захтев за исплату солидарне помоћи у случајевима и под условима предвиђеним посебним колективним уговором који се примењује у државним органима разматра Комисија за разматрање захтева за исплату солидарне помоћи запосленима у Пореској управи (у даљем тексту: Комисија) са седиштем у Централи Пореске управе, Београд, која се састоји од три члана, од који је један члан лекар специјалиста опште медицине, један члан представник репрезентативног синдиката, а један члан је представник унутрашње јединице у Централи Пореске управе која је надлежна за послове унутрашње контроле.
			Чланове комисије из става 1. oвог члана, одређује директор Пореске управе решењем.
			Комисија доноси пословник којим се уређује начин рада и друга питања од значаја за рад и предлагање одлука.
			Захтев за исплату солидарне помоћи подноси се Комисији.
			Поднете захтеве Комисија разматра према потреби, а на основу уредно достављене документације. Уколико приликом разматрања захтева утврди да је документација непотпуна или да је потребно доставити још неки доказ, Комисија ће позвати подносиоца захтева да у року од 15 дана изврши тражену допуну. Уколико подносилац захтева у остављеном року не поступи по налогу, Комисија ће свој став засновати на достављеној документацији.
			Предлог Комисије за доношење одлуке са списима предмета, доставља се директору Пореске управе, који је надлежан за одлучивање.
			Признања, награде и увећања плата
			Члан 10.
			Пореским службеницима и намештеницима, могу се доделити признања и новчане награде за: изузетна достигнућа у обављању послова Пореске управе; ванредни допринос унапређењу рада службе; јачање угледа Пореске управе; креативан рад, иновације или други вид стваралаштва који је у знатној мери допринео резултатима рада службе.
			Појединачна признања у облику плакете и новчане награде додељују се на дан Пореске управе, о чему одлуку доноси директор Пореске управе.
			Иницијативу за доделу појединачних признања и новчане награде подносе помоћници директора Пореске управе, директори филијала и руководиоци унутрашњих јединица који су у складу са актом о унутрашњем уређењу и систематизацији радних места за свој рад одговорни директору Пореске управе, на основу образложених и документованих извештаја непосредних руководилаца запослених чије се награђивање предлаже.
			Висина и исплата новчане награде
			Члан 11.
			Висина новчане награде износи две просечне нето зараде у Републици Србији, према последњем објављеном податку републичког органа надлежног за послове статистике.
			Исплата новчаних награда врши се при коначном обрачуну плате.
			Увећање плате
			Члан 12.
			Увећање плате припада пореском службенику и намештенику који:
			1) улаже ванредне напоре у раду на спровођењу приоритетних циљева у оквиру пословних процеса;
			2) оперативним поступањем открије нове модусе избегавања плаћања пореза који за последицу има пореску утају, као и друга кривична дела високог степена друштвене опасности.
			Критеријуми за увећање плате
			Члан 13.
			Критеријуми за увећање плате су:
			1) сложеност послова која се односи на послове чије обављање захтева дужи временски период, за чије је извршење потребна креативност, вештине и правилна и законита примена више пореских и са њима повезаних других прописа или упоредна примена више правних прописа везаних за друге области, односно који изискују свеобухватно познавање пореских и других позитивних правних прописа; 
			2) обим и квалитет рада, који се мере у односу на утврђене годишње циљеве организационе јединице у којој је запослени  распоређен, а који одсликавају скуп радних задатака које запослени мора да обави како би испунио захтеве посла који се очекује за одређену позицију (број донетих аката и предузетих радњи у пореском поступку, као и другим поступцима из делокруга надлежности Пореске управе), којом се повећава ефикасност и ефективност Пореске управе;
			3) самосталност, ефикасност и иницијативност, а који доводе до успешног и квалитетног остваривања задатака у задатим роковима, без посебног усмеравања и упућивања руководиоца, предлагање нових процедура и начина рада, који дају допринос укупном остваривању, односно повећању резултата рада организационе јединице Пореске управе;
			4) већи финансијски ефекат рада, који је резултат повећаног обима рада изражен у натпросечним финансијским ефектима оствареним у поступку контроле и наплате, у прекршајном поступку, као и поступку откривања пореских кривичних дела.
			Начин увећања плате
			Члан 14.
			Начин увећања плате утврђује се на основу збира свих или на основу комбинације критеријума из члана 13. овог правилника.
			Начин вредновања критеријума за одређене функције Пореске управе, одређује се у односу на скуп одређених радних задатака које порески службеник/намештеник мора обавити како би испунио захтеве посла који обавља.
			Запослени који могу остварити увећање плате
			Члан 15.
			Увећање плате остварују порески службеници/намештеници у Пореској управи укључујући пореске службенике/намештенике распоређене на радним местима руководилаца ужих унутрашњих организационих јединица за натпросечне резултате рада.
			Увећање плате утврђује се за највише 10% од броја укупно запослених у државном органу на годишњем нивоу.
			Износи и начин утврђивања увећања плате
			Члан 16.
			Основна плата може се увећати 30%.
			Увећање плате не може се остварити као стални додатак на плату, односно може се одобрити највише до четири пута годишње по једном пореском службенику/намештенику за тромесечни период праћења рада.
			Исплата увећања плате
			Члан 17.
			Исплата увећања плате врши се при коначном обрачуну плате пореског службеника/намештеника у наредном месецу након месеца у коме је утврђено право на увећање плате.
			Поступак остваривања права на увећање плате
			Члан 18.
			Иницијативу за увећање плате одређеног пореског службеника/намештеника подносе помоћници директора Пореске управе, директори филијала и руководиоци унутрашњих јединица који су у складу са актом о унутрашњем уређењу и систематизацији радних места за свој рад одговорни директору Пореске управе, на основу образложених и документованих извештаја непосредних руководилаца запослених за које се предлаже  увећање плате.
			Извештај непосредног руководиоца садржи образложење разлога за увећање плате пореског службеника/намештеника, сачињен на основу тромесечног периода праћења рада.
			IV. ПЛАТЕ НАМЕШТЕНИКА
			Члан 19.
			Основна плата намештеника одређује се множењем основног коефицијента са основицом за обрачун и исплату плата.
			Основна плата  припада намештенику који ради пуно радно време или радно време које се сматра пуним радним временом.
			Намештеник који не ради пуно радно време има право на основну плату која је сразмерна дужини његовог радног времена.
			Члан 20.
			Основни коефицијенти и платне групе за намештеничка радна места утврђени су законом који уређује плате државних службеника и намештеника.
			V. ПРЕЛАЗНЕ И ЗАВРШНЕ ОДРЕДБЕ
			Члан 21.
			Пореском службенику који је у радном односу на дан 1. јула 2019. године, одређује се коефицијент првог платног разреда платне групе у коме је његово радно место разврстано, увећано за два платна разреда по основу руковођења – за руководиоце ужих унутрашњих јединица. Ако је тако одређен коефицијент нижи од коефицијента који је запослени остварио до дана 1. јула 2019. године, одређује му се коефицијент према правилима из чл. 22–25. овог правилника.
			Одређивање основног коефицијента пореским службеницима распоређеним на одговарајућа радна места
			Члан 22.
			Пореском службенику који је у радном односу на дан 1. јула 2019. године (у даљем тексту затечени запослени), који је распоређен на одговарајуће радно место за које применом овог правилника није одређен додатни коефицијент, одређује се коефицијент  платне групе у којој је  његово радно место разврстано, који одговара збиру његовог затеченог основног коефицијента (са награђивањем по основу радне успешности, ако га има и увећањем основног коефицијента по основу руковођења) и затеченог додатног коефицијента радног места на који је распоређен.
			Ако применом става 1. овог члана нема одговарајућег коефицијента у тој платној групи, одређује му се у тој платној групи коефицијент који је непосредно виши.
			Ако се применом ст. 1. и 2. овог члана коефицијент не може одредити ни у једном платном разреду платне групе у којој се налази радно место, одређује му се коефицијент последњег платног разреда платне групе у којој се налази радно место, а ако је затечена основна плата пореског службеника на том радном месту коју је имао пре ступања на снагу овог правилника већа од основне плате коју би остварио применом овог правилника, порески службеник задржава право на исплату затечене основне плате, све док усклађивањем основице његова основна плата применом овог правилника не достигне ниво затечене основне плате.
			Пореском службенику приликом распоређивања на друго радно место на дан 1. јула 2019. године, које није постојало у претходном акту о унутрашњем уређењу и систематизацији радних места, одређује се коефицијент као збир његовог затеченог основног коефицијента и затеченог додатног коефицијента оног радног места на којем су се претежно обављали послови који се сада обављају на новом радном месту, односно ако таквих послова нема, затечени коефицијент оног радног места који би применом  мерилима за одређивање додатног коефицијента у раније важећем правилнику највише одговарало новом радном месту.
			Запосленима који су до 1. јула 2019. године, након престанка рада на положају, распоређени на одговарајућа радна места, одређује се основни коефицијент највишег платног разреда у платној групи у коју је разврстано њихово радно место. Наведени коефицијент запослени задржавају и у случају распоређивања, односно премештаја на друго одговарајуће радно место након 1. јула 2019. године.
			Затечени запослени, који је распоређен на одговарајуће радно место за које је применом овог правилника одређен додатни коефицијент, одредиће се основни коефицијент у платној групи и платном разреду у коју је разврстано његово радно место, које одговара његовом затеченом oсновном коефицијенту, сходном  применом правила из члана 22. ст. 2. и 3. овог правилника.
			Одређивање основног коефицијента пореским службеницима распоређеним на радна места у више звање
			Члан 23.
			Затечени запослени који је на дан 1. јула 2019. године распоређен на радно место у више звање, за које применом овог правилника није одређен додатни коефицијент, одређује се, у платној групи у којој је  његово радно место разврстано, коефицијент који одговара збиру основног коефицијента за непосредно више звање које би добио применом претходног правилника и одговарајућег затеченог додатног коефицијента за радно место на које је распоређен.
			Ако се запослени из става 1. овог члана распоређује на радно место за које је применом овог правилника одређен додатни коефицијент, одређује му се коефицијент на основу основног коефицијента за непосредно више звање које би добио применом овог правилника.
			При одређивању коефицијента из ст. 1. и 2. овог члана, примењују се правила из члана 22. ст. 2. и 3. овог правилника.
			Одређивање коефицијента пореским службеницима  у случају распоређивања, односно премештаја на одговарајућа радна места, након 1. јула 2019. године
			Члан 24.
			Ако се након 1. јула 2019. године затечени запослени распоређује, односно премешта на одговарајуће радно место (исто звање), за које је применом раније важећег правилника био одређен исти додатни коефицијент, запослени задржава коефицијент који је имао до премештаја, односно распоређивања.
			Ако се након 1. јула 2019. године затечени запослени распоређује, односно премешта на одговарајуће радно место за које је применом раније важећег правилника био одређен већи или мањи додатни коефицијент, одређује му се коефицијент у платном разреду платне групе у којем је разврстано његово радно место, које по висини одговара коефицијенту који је имао до премештаја, односно распоређивања, умањеном, односно увећаном за разлику већег и мањег додатног коефицијента.
			При одређивању коефицијента из става 2. овог члана, примењују се правила из члана 22. ст. 2. и 3. овог правилника.
			Одређивање коефицијента пореским службеницима  у случају распоређивања, односно премештаја на радна места, у више звање, након  1. јула 2019. године
			Члан 25.
			Ако се након 1. јула 2019. године затечени запослени распоређује, односно премешта на друго радно место у више звање, одређује му се коефицијент у складу са правилима за одређивање коефицијената у случају напредовања из Закона о платама државних службеника и намештеника. Ако би тај коефицијент био нижи од коефицијента који би запослени применом правила из члана 24. овог правилника, остварио на дан 1. јула 2019. године, одређује му се већи коефицијент.
			Члан 26.
			Порески службеник остварује право на исплату плате по коефицијенту одређеном применом чл. 22–25. овог правилника све док применом овог правилника његов основни коефицијент на достигне затечени коефицијент.
			Одређивање основног коефицијента намештеницима који су у радном односу на дан почетка примене овог правилника. Задржавање затечене плате
			Члан 27.
			Намештенику који је у радном односу на дан 1. јула 2019. године, и који је  распоређен на одговарајуће радно место, одређује се коефицијент у складу са законом о платама државних службеника и намештеника. 
			Ако је затечена основна плата намештеника на том радном месту већа од плате коју би остварио применом овог правилника, намештеник задржава право на исплату затечене основне плате, све док усклађивањем основице његова основна плата применом овог правилника не достигне ниво затечене основне плате. 
			Члан 28.
			Ако затечени намештеник, који применом прописа о државним службеницима се распореди на радно место пореског службеника, одређује му се затечени коефицијент пореског службеника тог радног места, ако је он већи од коефицијента који би остварио применом овог правилника.
			Члан 29.
			Даном почетка примене овог правилника престаје да важи Правилник о платама и другим примањима запослених у Министарству финансија – Пореска управа („Службени гласник РС”, бр. 88/09, 47/10, 21/11, 43/13, 104/13, 67/17, 101/17, 23/18, 72/18, 18/19 и 30/19). 
			Члан 30.
			Овај правилник ступа на снагу осмог дана од дана објављивања у „Службеном гласнику Републике Србијеˮ, а примењује се на обрачун и исплату плата почев од плате за јул 2019. године.
			Број 110-00-00289/2019-08
			У Београду, 14. јуна 2019. године
			Министар,
			Синиша Мали, с.р.
	

