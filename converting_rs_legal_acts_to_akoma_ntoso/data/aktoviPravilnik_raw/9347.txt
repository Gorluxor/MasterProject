


	
	Zakon

	
	

	
	Редакцијски 
	пречишћен текст
	 
	
	
	 
	На основу члана 112. став 3. Закона о 
	здравственом осигурању („Службени гласник РС”, бр. 107/05 и 109/05 – 
	исправка), 
	Управни одбор Републичког фонда за здравствено 
	осигурање, на седници одржаној 21. јула 2006. године, донео је
	*Службени гласник РС, број 89/2011
	ПРАВИЛНИК
	о исправи о здравственом осигурању и посебној 
	исправи за коришћење здравствене заштите
	“Службени гласник РС”, бр. 68 од 9. августа 2006, 49 
	од 29. маја 2007, 50 од 1. јуна 2007 - исправка, 95 од 19. октобра 
	2007, 127 од 29. децембра 2007, 37 од 11. априла 2008, 54 од 23. маја 2008, 
	61 од 20. јуна 2008, 1 од 6. јануара 2009, 25 од 10. априла 2009, 42 
	од 18. јуна 2010, 45 од 3. јула 2010, 103 од 31. децембра 2010, 89 од 25. 
	новембра 2011, 91 од 2. децембра 2011 - исправка, 34 од 18. априла 2012, 78 
	од 10. августа 2012, 81 од 17. августа 2012 - исправка, 96 од 5. октобра 
	2012, 98 од 12. октобра 2012 - исправка, 114 од 4. децембра 2012, 110 од 13. 
	децембра 2013, 71 од 11. јула 2014, 17 од 10. фебруара 2015 - УС, 91 од 5. 
	новембра 2015, 98 од 8. децембра 2016, 44 од 8. јуна 2018 - 
				др. закон
	Члан 1.
	Овим правилником уређује се садржај и облик 
	исправе о осигурању, здравствене картице, односно посебне исправе за 
	коришћење здравствене заштите, начин њихове овере, као и друга питања од 
	значаја за коришћење тих исправа.
	*Службени гласник РС, број 34/2012
	Члан 2.
	Исправа о здравственом осигурању је здравствена 
	књижица којом се доказује својство осигураног лица. 
	Посебна исправа за коришћење здравствене заштите 
	у одређеним случајевима је потврда за коришћење здравствене заштите (у даљем 
	тексту: потврда). 
	Здравствену књижицу и потврду из ст. 1. и 2. овог 
	члана, издаје матична филијала. 
	Здравствена књижица и потврда из ст. 1. и 2. овог 
	члана, важе уз личну карту само за осигурана лица која су на основу закона 
	обавезна да имају личну карту. 
	Члан 2а
	Исправа о здравственом осигурању је и картица 
	здравственог осигурања (у даљем тексту: картица) којом се доказује 
	својство осигураног лица, односно право на коришћење здравствене заштите у 
	одређеним случајевима.
	Картицу из става 1. овог члана издаје матична 
	филијала.
	*Службени гласник РС, број 42/2010
	Члан 2б
	Исправа о здравственом осигурању из чл. 2 и 2а 
	овог правилника, издаје се на основу доказа за утврђивање својства 
	осигураника, односно осигураног лица, прописаних уредбом којом се уређује 
	садржина, образац и начин подношења јединствене пријаве на обавезно 
	социјално осигурање, јединствени методолошки принципи и јединствен кодекс 
	шифара за унос података у Јединствену базу Централног регистра обавезног 
	социјалног осигурања.
	Изузетно од става 1. овог члана, картицу за 
	новорођенче матична филијала издаје без достављања доказа, уколико је за 
	новорођенче пријава на здравствено осигурање поднета у здравственој установи 
	у којој је рођено преко портала Централног регистра обавезног социјалног 
	осигурања.
	*Службени гласник РС, број 110/2013
	**Службени гласник РС, број 91/2015
	Члан 3.
	Текст у здравственој књижици и потврди из члана 
	2. овог правилника исписан је на српском језику ћириличним писмом. 
	
	На подручју матичне филијале на коме је у складу 
	са законом, у службеној употреби и језик националних мањина, у здравственој 
	књижици и потврди, поред текста који је исписан на српском језику ћириличним 
	писмом, исписан је и текст на језику и писму националних мањина. 
	
	У здравствену књижицу и потврду подаци о 
	презимену и имену осигураног лица коме се издаје здравствена књижица, 
	односно потврда, уписују се у изворном облику онако како су уписани у личној 
	карти, односно изводу из матичне књиге рођених. Подаци о презимену и имену 
	припадника националних мањина паралелно се уписују и по српском правопису и 
	писму.
	*Службени гласник РС, број 34/2012
	Члан 4.
	Здравствена књижица се издаје на Обрасцу ЗК који 
	је правоугаоног облика, на картону граматуре 180 gr/m2, тонираном у 
	бледо-жутој боји, ширине 70 mm, дужине 100 mm, боја штампе - црна и светло 
	зелена са анти копи елементима и гијош мрежицама са розетом у оранж и светло 
	црвеној боји. 
	Образац здравствене књижице је одштампан уз овај 
	правилник и чини његов саставни део. 
	Члан 5.
	Образац здравствене књижице се састоји од шест 
	страна и то насловне стране и пет нумерисаних страна: 
	1) Насловна страна садржи: 
	- ознаку: "Образац ЗК"; 
	- бар код; 
	- текст: "РЕПУБЛИЧКИ ФОНД ЗА ЗДРАВСТВЕНО 
	ОСИГУРАЊЕ"; 
	- рубрику: "Филијала"; 
	- рубрику: "Испостава"; 
	- рубрику: "ЛБО"; 
	- текст: "ЗДРАВСТВЕНА КЊИЖИЦА", у два реда; 
	
	- уоквирен текст: "ВАЖИ УЗ ЛИЧНУ КАРТУ"; 
	
	- холограм; 
	- рубрику: "М.П."; 
	- рубрику: "(потпис)"; 
	2) Страна два састоји се из два дела: 
	
	а) горњи део стране садржи : 
	
	- текст "ПОДАЦИ О ОСИГУРАНИКУ"; 
	
	- рубрику: "ЈМБГ"; 
	- рубрику: "Презиме’’; 
	- рубрику: "Име"; 
	- рубрику: "Име једног родитеља"; 
	
	- рубрику: "Датум рођења"; 
	- рубрику: "Сродство са носиоцем осигурања"; 
	
	б) доњи део стране садржи: 
	- текст: "ПОДАЦИ О НОСИОЦУ ОСИГУРАЊА"; 
	
	- рубрику: "ЈМБГ"; 
	- рубрику: "ЛБО носиоца осигурања"; 
	
	- рубрику: "Презиме"; 
	- рубрику: "Име"; 
	3) Страна три подељена је на три једнака дела 
	који садрже: 
	- текст: "АДРЕСА"; 
	- рубрику: "Улица и број"; 
	- рубрику: "Поштански број и место"; 
	
	- рубрику: "Општина"; 
	4) Страна четири садржи: 
	- рубрику: "(назив и седиште обвезника 
	доприноса)"; 
	- рубрику: "(регистарски број)"; 
	
	- рубрику: "(ПИБ)"; 
	- рубрику: "(шифра делатности)"; 
	
	- рубрику: "Основ осигурања"; 
	
	5) Страна пет састоји се из два дела: 
	
	а) горњи део стране садржи: 
	
	- текст: "УПОЗОРЕЊЕ"; 
	б) доњи део стране подељен је на шест једнаких 
	делова који садрже: 
	- рубрику: "(важи до)"; 
	- рубрику: "(М.П.)"; 
	- рубрику: "(потпис)"; 
	6) Страна шест састоји се из два дела: 
	
	а) горњи део стране садржи: 
	
	- текст: "МЕДИЦИНСКА УПОЗОРЕЊА"; 
	
	- рубрику: "(Преосетљивост на лекове, вакцине и 
	серуме, важнија обољења - дијабет и др.)"; 
	- рубрику: "Крвна група"; 
	б) доњи део стране садржи: 
	- текст: "БРОЈ ЗДРАВСТВЕНОГ КАРТОНА". 
	
	*Службени гласник РС, број 89/2011
	Члан 6.
	Матична филијала, приликом издавања здравствене 
	књижице осигураном лицу, уноси у здравствену књижицу податке из матичне 
	евиденције. 
	Изузетно од става 1. овог члана, у рубрикама: 
	"МЕДИЦИНСКА УПОЗОРЕЊА" и "БРОЈ ЗДРАВСТВЕНОГ КАРТОНА", податке уноси 
	здравствена установа. 
	Када се здравствена књижица издаје осигураном 
	лицу које у складу са Законом о здравственом осигурању (у даљем тексту: 
	Закон), остварује права из обавезног здравственог осигурања само у случају: 
	хитне медицинске помоћи; повреде на раду и професионалне болести и лечења од 
	одређених болести, матична филијала у рубрици "УПОЗОРЕЊЕ" уноси податак за 
	који случај се издаје здравствена књижица. 
	Члан 7.
	Матична филијала приликом пријема пријаве на 
	здравствено осигурање за осигурано лице, одређује ЛБО (лични број 
	осигураника) и уноси га у матичну евиденцију. 
	ЛБО садржи 11 цифара. 
	ЛБО се одређује сваком осигураном лицу само 
	једном - трајно и непроменљив је. 
	Члан 8.
	Здравствена књижица периодично се оверава. 
	
	Оверу здравствене књижице врши матична филијала, 
	на основу расположивих података унетих у матичну евиденцију
	.
	Брисан је ранији став 3. (види члан 1. Правилника 
	– 1/2009-32) 
	*Службени гласник РС, број 1/2009 
	
	Члан 9.
	Овера здравствених књижица осигураницима из члана 
	17. став 1. Закона врши се: 
	- осигураницима из тач. 1)-8) и тачке 11) - лицима у радном односу, 
	односно запосленима у привредном друштву, другом правном лицу, државном 
	органу, органу јединице локалне самоуправе и аутономне покрајине и код 
	физичких лица; цивилним лицима на служби у Војсци и војним јединицама и 
	војним установама; изабраним, именованим и постављеним лицима ако остварују 
	зараду, односно плату или накнаду зараде; лицима која у складу законом којим 
	се уређује рад, обављају послове ван просторија послодавца; лицима која, у 
	складу са законом којим се уређује рад, обављају послове кућног помоћног 
	особља; држављанима Републике који су на територији Републике запослени код 
	страних или међународних организација и установа, страних конзуларних или 
	дипломатских представништава, или су запослени код страних правних или 
	физичких лица, ако међународним уговором није друкчије одређено; лицима у 
	радном односу, односно запосленима упућеним на рад у иностранство, односно 
	запосленима у привредном друштву или другом правном лицу које обавља 
	делатаност или услуге у иностранству, ако нису обавезно осигурани по 
	прописима те земље или ако међународним уговором није друкчије одређено; 
	запосленом родитељу, усвојитељу, хранитељу, односно старатељу који 
	одсуствује са рада док дете не наврши три године живота, док му мирују права 
	и обавезе по основу рада у складу са прописима о раду; држављанима Републике 
	запосленим у домаћинствима држављана Републике у радном односу у 
	иностранству код организације чије је седиште на територији Републике; као и 
	члановима њихових породица - за период од шест 
	месеци, односно на рок трајања уговора о раду ако тај уговор истиче пре 
	истека периода од шест месеци;
	- осигураницима из тачке 9) - држављанима 
	Републике запосленим у иностранству код страног послодавца који немају 
	здравствено осигурање страног носиоца здравственог осигурања или који нису 
	обавезно осигурани према прописима стране државе, односно ако права из 
	здравственог осигурања по прописима те државе, за себе или чланове своје 
	породице, не могу остваривати или користити ван територије те државе, као и 
	члановима њихових породица - на рок од
	шест месеци;
	- осигураницима из тачке 10) - страним 
	држављанима и лицима без држављанства који су на територији Републике 
	запослени код страних правних или физичких лица, ако међународним уговором 
	није друкчије одређено, као и код међународних организација и установа и 
	страних дипломатских и конзуларних представништава, ако је такво осигурање 
	предвиђено међународним уговором као и члановима њихових породица – 
	за 
	период од шест месеци;
	- осигураницима из тачке 12) - лицима која имају 
	право на новчану накнаду по основу незапослености, према прописима о 
	запошљавању, као и члановима њихових породица - на рок од годину дана, 
	односно на рок утврђен за примање новчане накнаде ако је тај рок краћи од 
	годину дана, односно на рок од 60 дана ако је здравствена књижица 
	издата на основу потврде Националне службе за запошљавање о поднетом захтеву 
	за остваривање права на новчану накнаду;
	- осигураницима из тач. 13), 14) и 16) - лицима 
	која обављају привремене и повремене послове у складу са законом којим се 
	уређује рад (лица која нису у радном односу, запослени који раде непуно 
	радно време - до пуног радног времена и корисници старосне пензије); лицима 
	која у складу са законом обављају привремене и повремене послове преко 
	омладинске, односно студенске задруге а имају навршених 26 година живота, 
	односно без обзира на године живота ако нису на школовању; лицима која 
	обављају послове по основу уговора о делу, по основу ауторског уговора, по 
	основу уговора о породичном смештају према прописима о социјалној заштити, 
	као и по основу других уговора код којих се за извршени посао остварује 
	накнада; као и члановима њихових породица - на рок од шест месеци;
	- осигураницима из тачке 15) - лицима која по 
	престанку радног односа остварују право на накнаду зараде због повреде на 
	раду или професионалне болести, као и члановима њихових породица - на рок од 
	месец дана, односно најдуже на рок на који је надлежни орган утврдио трајање 
	привремене спречености за рад; 
	- осигураницима из тач. 17)-20) - лицима која су 
	оснивачи, чланови односно акционари привредних друштава (ортачка друштва, 
	командитна друштва, друштва са ограниченом одговорношћу, акционарска друштва 
	и друге правне форме привредних друштава, односно предузећа), који у њима 
	нису засновали радни однос али обављају одређене послове; предузетницима 
	који су регистровани за обављање законом дозвољене делатности у виду 
	занимања ради самосталног обављања делатности, обављања делатности слободне 
	професије као и самосталним уметницима; спортистима, који у складу са 
	законом који се уређује спорт обављају спортску делатност као самосталну 
	делатност; свештеницима и верским службеницима који те послове обављају као 
	самосталну делатност; као и члановима њихових породица - 
	на рок од шест 
	месеци;
	- осигураницима из тачке 21) - пољопривредницима 
	старијим од 18 година живота, који обављају пољопривредну делатност као 
	једино или основно занимање, у складу са законом, ако нису: осигураници 
	запослени, осигураници самосталних делатности, оснивачи привредних друштава, 
	корисници пензија, лица на школовању, као и члановима њихових породица - 
	на 
	рок од шест месеци;
	- осигураницима из тачке 22) - корисницима 
	пензија и права на новчане накнаде који су ова права остварили према 
	прописима о пензијском и инвалидском осигурању, као и члановима њихових 
	породица – трајно, на рок од 60 дана ако је здравствена књижица издата на 
	основу потврде Републичког фонда за пензијско и инвалидско осигурање о 
	поднетом захтеву за остваривање права на пензију;
	- осигураницима из тачке 23) - држављанима 
	Републике који примају пензију или инвалиднину искључиво од иностраног 
	носиоца осигурања, док бораве или имају пребивалиште на територији 
	Републике, односно који примају пензију од државе са којом не постоји 
	билатерални споразум о социјалном осигурању или ако права из здравственог 
	осигурања по прописима државе исплатиоца пензије, за себи и чланове своје 
	породице не могу користити и остваривати ван територије те државе, као и 
	члановима њихових породица - на рок од шест месеци;
	- осигураницима из тачке 24) - страним 
	држављанима који на територији Републике раде код домаћих организација, 
	односно приватних послодаваца на основу посебних уговора о размени стручњака 
	или споразума о међународној техничкој сарадњи –
	за период од шест месеци;
	- осигураницима из тачке 25) - страним 
	држављанима за време школовања или стручног усавршавања на територији 
	Републике - на рок од шест месеци (по семестру) или до краја школске године 
	за основно и средње образовање. 
	Свака наредна овера здравствене књижице издате на 
	основу потврде о поднетом захтеву за остваривање права, за осигуранике из 
	става 1, ал. 4. и 9. овог члана, врши се на основу потврде да поступак за 
	доношење решења није окончан, односно да решење о признавању права није 
	донето.
	*Службени гласник РС, број 49/2007
	**Службени гласник РС, број 103/2010
	***Службени гласник РС, број 91/2011
	****Службени гласник РС, број 81/2012
	*****Службени гласник РС, број 114/2012
	*6Службени гласник РС, број 91/2015
	Члан 9а
	Овера здравствене књижице може да се врши лепљењем 
	маркице здравственог осигурања (у даљем тексту: маркица) на здравствену 
	књижицу, у складу са овим правилником, само за осигуранике из члана 17. став 
	1. Закона, и то:
	– осигуранике из члана 17. став 1. тачка 1) Закона 
	– лица у радном односу, односно запослене у привредном друштву, другом 
	правном лицу, државном органу, органу јединице локалне самоуправе и 
	аутономне покрајине као и код физичких лица;
	– осигуранике из члана 17. став 1. тачка 2) Закона 
	– цивилна лица на служби у Војсци и војним јединицама и војним установама;
	– осигуранике из члана 17. став 1. тачка 3) Закона 
	– изабрана, именована или постављена лица, ако за обављање функције 
	остварују зараду, односно плату или накнаду зараде;
	– осигуранике из члана 17. став 1. тачка 4) Закона 
	– лица која у складу са законом којим се уређује рад, обављају послове ван 
	просторија послодавца;
	– осигуранике из члана 17. став 1. тачка 6) Закона 
	– држављане Републике који су на територији Републике запослени код страних 
	или међународних организација и установа, страних конзуларних или 
	дипломатских представништава или су запослени код страних правних или 
	физичких лица, ако међународним уговором није друкчије одређено;
	– осигуранике из члана 17. став 1. тачка 7) Закона 
	– лица у радном односу, односно запослене упућене на рад у иностранство, 
	односно запослене у привредном друштву или другом правном лицу које обавља 
	делатност или услуге у иностранству, ако нису обавезно осигурани по 
	прописима те земље, или ако међународним уговором није друкчије одређено;
	– осигуранике из члана 17. став 1. тачка 8) Закона 
	– запослене родитеље, усвојитеље, хранитеље, односно старатеље који 
	одсуствују са рада док дете не наврши три године живота, док им мирују права 
	и обавезе по основу рада, у складу са прописима о раду;
	– осигуранике из члана 17. став 1. тачка 10) 
	Закона – стране држављане и лица без држављанства која су, на територији 
	Републике, запослена код страних правних или физичких лица, ако међународним 
	уговором није друкчије одређено, као и код међународних организација и 
	установа и страних дипломатских и конзуларних представништава, ако је такво 
	осигурање предвиђено међународним уговором;
	– осигуранике из члана 17. став 1. тачка 24) 
	Закона – стране држављане који на територији Републике раде код домаћих 
	организација, односно приватних послодаваца на основу посебних уговора о 
	размени стручњака или споразума о међународној техничкој сарадњи.
	Члановима породице осигураника из става 1. овог 
	члана, овера здравствене књижице, врши се на начин као и осигуранику од кога 
	изводе право на здравствено осигурање, у складу са овим правилником.
	*Слубени гласник РС, број 95/2007 
	
	Члан 9б
	Маркица садржи текст на српском језику исписан 
	ћириличким писмом: "Републички фонд за здравствено осигурање" и серијски 
	број маркице.
	Маркица из става 1. овог члана је сигурносна, 
	холограмска, РЕТ провидна налепница правоугаоног облика, ширине 10 mm, 
	дужине 20 mm, боја штампе црна.
	*Службени гласник РС, број 95/2007 
	
	**Службени гласник РС, број 89/2011
	Члан 9в
	Послодавац лепи маркицу на пету страну здравствене 
	књижице у делу прописаном за рубрике "М.П." и "потпис" и уписује рок на који 
	се врши овера здравствене књижице.
	*Службени гласник РС, број 95/2007 
	
	Члан 9г
	Матична филијала маркицу издаје послодавцу, 
	односно лицу које је послодавац писмено овластио да преузме маркицу.
	За издавање маркице послодавац подноси писмени 
	захтев матичној филијали уз који доставља
	и писмено овлашћење за лице 
	које треба да преузме маркице.
	Захтев послодавца из става 2. овог члана 
	мора да садржи потпис овлашћеног лица код послодавца
	.
	Захтев послодавца из става 2. овог члана садржи 
	укупан број потребних маркица за осигуранике и чланове породице осигураника 
	за које се тражи издавање маркица.
	*Службени гласник РС, број 95/2007
	**Службени гласник РС, број 1/2009
	***Службени гласник РС, број 78/2012
	****Службени гласник РС, број 44/2018
	Члан 9д
	На основу захтева послодавца из члана 9г овог 
	правилника, матична филијала штампа списак осигураника и чланова породице 
	осигураника (у даљем тексту: списак), на основу кога послодавцу издаје 
	маркице.
	Матична филијала штампа списак на основу података 
	из матичне евиденције.
	Списак из става 1. овог члана садржи:
	– назив и седиште послодавца;
	– име и презиме осигураника и његов ЛБО;
	– име и презиме члана породице осигураника и његов 
	ЛБО;
	– укупан број потребних маркица за осигуранике и 
	чланове породице осигураника са списка;
	– серијске бројеве издатих маркица;
	– име и презиме одговорног лица у матичној 
	филијали које је сачинило списак са потписом и печатом;
	– датум и место издавања маркице;
	– рок трајања овере, а најдуже до шест месеци.
	Лице које је послодавац овластио да преузме 
	маркицу, својим потписом на списку потврђује број преузетих маркица.
	Списак се штампа у два примерка. Један примерак 
	задржава послодавац, а други примерак задржава матична филијала.
	*Службени гласник РС, број 95/2007
	Члан 9ђ
	Маркице које су неискоришћене, односно оштећене, 
	послодавац је дужан да врати матичној филијали најкасније у року од 30 дана 
	од дана њиховог преузимања. О враћеним маркицама сачињава се посебан 
	записник који потписује овлашћени радник матичне филијале и овлашћено лице 
	послодавца.
	Матична филијала води посебно евиденције о 
	издатим, неискоришћеним, оштећеним и уништеним маркицама.
	Враћене неискоришћене маркице матична филијала 
	издаје истом или другом послодавцу на начин и по поступку прописаном овим 
	правилником.
	Оштећене маркице матична филијала уништава и о 
	томе саставља посебан записник. Поступак уништавања маркица спроводи 
	комисија коју својим решењем образује директор матичне филијале.
	У случају губитка маркице, матична филијала издаје 
	нову маркицу на основу писмене изјаве осигураног лица, односно послодавца да 
	је маркица изгубљена. 
	За издавање нове маркице осигурано лице, односно 
	послодавац плаћа накнаду у висини трошкова штампања маркице филијали која је 
	издала маркицу.
	*Службени гласник РС, број 95/2007 
	
	**Службени гласник РС, број 1/2009 
	
	Члан 10.
	Овера здравствених књижица осигураницима из члана 
	22. став 1. Закона, врши се:
	– деци из тачке 1) до навршених 18 година 
	живота – на рок од годину дана; а школској деци после навршених 18 
	година и студентима до краја прописаног школовања, а најкасније до навршених 
	26 година живота – најдуже до краја школске године;
	– женама из тачке 2) у вези са планирањем 
	породице, као и у току трудноће, порођаја и материнства – на рок од дванаест 
	месеци након порођаја;
	– лицима из тачке 3) старијим од 65 година – на 
	рок од шест месеци;
	– особама са инвалидитетом и ментално недовољно 
	развијеним лицима из тачке 4) – на рок од шест месеци;
	– лицима из тачке 5) у вези са лечењем од ХИВ 
	инфекције или других заразних болести које су утврђене посебним законом 
	којим се уређује област заштите становништва од заразних болести, малигних 
	болести, хемофилије, шећерне болести, психозе, епилепсије, мултипле 
	склерозе, лицима у терминалној фази хроничне бубрежне инсуфицијенције, 
	цистичне фиброзе, системске аутоимуне болести, реуматске грознице, болести 
	зависности, као и лицима обухваћеним здравственом заштитом у вези са давањем 
	и примањем ткива и органа – на рок од годину дана;
	– брисана је ранија алинеја 6. (види члан 3. 
	Правилника 89/2011-146)
	– монасима и монахињама из тачке 6) – на рок од 
	шест месеци;
	– материјално необезбеђеним лицима која примају 
	материјално обезбеђење по прописима о социјалној заштити, односно о заштити 
	бораца, војних инвалида и цивилних инвалида рата, из тачке 7), као и 
	члановима њихових ужих породица – на рок од једне године,
	– корисницима сталних новчаних помоћи, као и 
	помоћи за смештај у установе социјалне заштите или у друге породице, по 
	прописима о социјалној заштити, из тачке 8), као и члановима њихових ужих 
	породица – на рок од шест месеци;
	– незапосленим лицима и другим категоријама 
	социјално угрожених лица из тачке 9), чији су месечни приходи испод прихода 
	утврђених у складу са Законом, као и члановима њихових ужих породица – на 
	рок од годину дана;
	– корисницима помоћи из тачке 10) – члановима 
	породице чији је хранилац на одслужењу војног рока – на период у коме се 
	хранилац налази на одслужењу војног рока;
	– лицима ромске националности из тачке 11), који 
	због традиционалног начина живота немају стално пребивалиште, односно 
	боравиште у Републици, као и члановима њихових ужих породица – на рок од 
	годину дана.
	– жртвама насиља у породици из тачке 12) – на рок 
	од три месеца;
	– жртвама трговином људима из тачке 13) – на рок 
	од три месеца.
	Избеглим и прогнаним лицима из члана 22. став 4. 
	Закона, којима је надлежни републички орган утврдио статус избеглог, односно 
	прогнаног лица из бивших република СФРЈ, ако испуњавају услов у погледу 
	месечног износа прихода као цензуса за стицање својства осигураног лица и 
	ако имају боравиште на територији Републике, као и члановима њихових ужих 
	породица, здравствена књижица се оверава на рок од шест месеци.
	Осигураним лицима из става 1. алинеја 9. и става 
	2. овог члана, приликом сваке овере здравствених књижица, врши се провера 
	месечних прихода у складу са Законом.
	*Службени гласник РС, број 49/2007
	**Службени гласник РС, број 103/2010
	***Службени гласник РС, број 89/2011
	****Службени гласник РС, број 34/2012
	*****Службени гласник РС, број 96/2012
	Члан 11.
	Лицима из члана 23. Закона - осигураницима који 
	су укључени у обавезно здравствено осигурање, као и члановима њихових ужих 
	породица, здравствена књижица се оверава на рок од шест месеци.
	*Службени гласник РС, број 103/2010
	Члан 12.
	Члану породице осигураника – детету до навршених 
	18 година живота, здравствена књижица се оверава на рок утврђен за 
	осигураника.
	Члану породице осигураника – детету од навршених 
	18 година живота за време прописаног средњошколског, односно високошколског 
	образовања, здравствена књижица се оверава на рок утврђен за осигураника, уз 
	доказ да је осигурано лице на школовању.
	Доказ из става 2. овог члана да је осигурано лице 
	на школовању доставља се једном годишње и то код прве овере здравствене 
	књижице после уписа школске године.
	Изузетно од става 2. овог члана, члану породице 
	осигураника – детету старијем од 18 година живота, које на крају школске 
	године добија диплому о стеченом средњем образовању и васпитању, здравствена 
	књижица се оверава до 30. септембра текуће године.
	Члану породице осигураника – детету које је због 
	болести прекинуло школовање, здравствена књижица се оверава после навршених 
	18 година живота, односно после навршених 26 година живота, најдуже за 
	онолико времена колико је лекарска комисија утврдила прекид школовања због 
	болести.
	*Службени гласник РС, број 71/2014
	Члан 12а.
	Привремено расељеним лицима са подручја Аутономне 
	покрајине Косово и Метохија, као и члановима њихових породица (у даљем 
	тексту: привремено расељена лица), здравствену књижицу издаје филијала према 
	месту њиховог привременог боравка. Ова филијала сматра се матичном филијалом 
	за период док привремено расељено лице борави на подручју те филијале.
	Привремено расељеним лицима матична филијала из 
	става 1. овог члана оверава здравствену књижицу на рок од12 месеци.
	*Службени гласник РС, број 25/2009
	**Службени гласник РС, број 103/2010
	НАПОМЕНА ИЗДАВАЧА:У Правилнику о изменама 
	Правилника о исправи о здравственом осигурању и посебној исправи за 
	коришћење здравствене заштите ("Службени гласник РС", број 103/2010), у 
	члану 3. наведена је следећа измена: "У члану 12. став 2. 'на рок од шест 
	месеци;' замењују се речима: 'на рок од 12 месеци;'.". С обзиром да наведене 
	речи не постоје у члану 12, Редакција је измену извршила у члану 12а, где 
	ове речи постоје.
	Члан 13.
	Потврда се издаје лицу из члана 23. Закона - 
	осигуранику који је укључен у обавезно здравствено осигурање, уколико нема 
	претходни стаж обавезног здравственог осигурања, као и члановима његове уже 
	породице. 
	Потврда из става 1. овог члана, је исправа на 
	Обрасцу ЗП - "ПОТВРДА ЗА КОРИШЋЕЊЕ ЗДРАВСТВЕНЕ ЗАШТИТЕ", који садржи делове, 
	рубрике и текст као образац здравствене књижице из члана 5. овог правилника. 
	
	Приликом издавања матична филијала уноси у 
	потврду из става 1. овог члана податке из матичне евиденције. 
	
	Матична филијала приликом уношења података у 
	потврду, у рубрику: "УПОЗОРЕЊЕ", уноси текст: "У случају хитне медицинске 
	помоћи". 
	Потврда из става 1. овог члана оверава се на рок 
	до испуњења услова у погледу претходног стажа осигурања, а најдуже на рок од 
	три месеца. 
	Члан 14.
	Потврда се издаје лицу из члана 28. Закона коме 
	се права из обавезног здравственог осигурања обезбеђују само за случај 
	настанка повреде на раду или професионалне болести. 
	Потврда из става 1. овог члана, је исправа на 
	Обрасцу ЗП - "ПОТВРДА ЗА КОРИШЋЕЊЕ ЗДРАВСТВЕНЕ ЗАШТИТЕ", који садржи делове, 
	рубрике и текст као образац здравствене књижице из члана 5. овог правилника. 
	
	Приликом издавања матична филијала уноси у 
	потврду из става 1. овог члана податке из матичне евиденције. 
	
	Матична филијала приликом уношења података у 
	потврду, у рубрику: "УПОЗОРЕЊЕ", уноси текст: "У случају повреде на раду или 
	професионалне болести". 
	Потврда из става 1. овог члана оверава се на рок 
	од три месеца. 
	Члан 15.
	Образац потврде из чл. 13. и 14. је правоугаоног 
	облика на картону граматуре 180 gr/m2 тонираном у бледо-жутој боји, ширине 
	70 mm, дужине 100 mm, боја штампе - црна и светло зелена са анти копи 
	елементима и гијош мрежицама са розетом у оранж и светло црвеној боји. 
	
	Образац потврде је одштампан уз овај правилник и 
	чини његов саставни део. 
	Члан 16.
	Матична филијала води евиденцију издатих 
	здравствених књижица на Обрасцу ЗОК - "Списак издатих здравствених књижица", 
	лист ширине 260 mm, дужине 400 mm, боја штампе црна, хартија бела. 
	
	Матична филијала води евиденцију издатих потврда 
	на Образцу ЗОП - "Списак издатих потврда", лист ширине 260 mm, дужине 400 
	mm, боја штампе црна, хартија бела. 
	Обрасци евиденција из ст. 1. и 2. овог члана 
	одштампани су уз овај правилник и чине његов саставни део.
	Члан 16а
	У случају губитка здравствене књижице, потврде, 
	односно, картице, матична филијала издаје осигураном лицу нову здравствену 
	књижицу, потврду, односно картицу на основу писмене изјаве осигураног лица 
	да је исправа изгубљена.
	За издавање нове здравствене књижице, потврде, 
	односно картице у случају из става 1. овог члана не врши се оглашавање да је 
	исправа неважећа.
	*Службени гласник РС, број 37/2008
	**Службени гласник РС, број 42/2010
	Члан 16б
	Трошкови издавања здравствене књижице, односно 
	потврде падају на терет средстава здравственог осигурања.
	Изузетно од става 1. овог члана, у случају губитка 
	здравствене књижице, односно потврде, трошкове издавања нове здравствене 
	књижице, односно потврде, сноси осигурано лице.
	Тошкове издавања нове здравствене књижице, односно 
	потврде из става 2. овог члана, чини накнада у висини трошкова штампања, 
	коју осигурано лице плаћа филијали која издаје исправу.
	*Службени гласник РС, број 37/2008
	Члан 16в
	За коришћење и штампање картице, примењују се 
	одредбе члана 2. став 4. и члана 3. овог правилника.
	*Службени гласник РС, број 42/2010
	Члан 16г
	Образац картице је правоугаоног облика, 
	израђен од седам слојева поликарбоната, димензија 86,60 mm х 53,98 mm, према 
	стандарду ISO 7810А, штампан пантоне бојама са сигурносним дизајном.
	*Службени гласник РС, број 42/2010
	Члан 16д
	Заштитни елементи на обрасцу картице 
	су: гијош линије, микротекст, ирис штампа, УВ невидљива боја, сито штампа 
	оптички варијабилним бојама, транспарентни ОВД, рељефна ламинација на 
	полеђини обрасца (Брајева азбука).
	Образац картице одштампан је уз овај правилник и 
	чини његов саставни део.
	*Службени гласник РС, број 42/2010
	Члан 16ђ
	Картица садржи простор за контактни микроконтролер 
	(ЧИП) и простор за машински читљиву зону за потребе аутоматског очитавања 
	података, у који се уносе сви видљиви подаци на исправи о осигурању, као и 
	подаци који се воде у матичној евиденцији у складу са Законом и прописима 
	донетим за његово спровођење.
	На картици су видљиви лични подаци о осигураном 
	лицу коме се издаје картица и то: име, презиме, датум рођења и ЛБО.
	У контактни микроконтролер уносе се подаци из 
	матичне евиденције осигураних лица Републичког фонда и то: ИД издавача; 
	издавач; име; име (латиница); презиме; презиме (латиница); име једног 
	родитеља; име једног родитеља (латиница); улица; шифра улице; број; улаз; 
	стан; поштански број; место; општина; ЈМБГ; пол; датум рођења; шифра 
	организационе јединице РФЗО; филијала; испостава; ЛБО; ЛБО носиоца 
	осигурања; сродство са носиоцем осигурања; ЈМБГ носиоца осигурања; презиме 
	носиоца осигурања;презиме носиоца осигурања (латиница); име носиоца 
	осигурања; име носиоца осигурања (латиница); основ осигурања – ознака; основ 
	осигураног лица; датум када је извршена овера картице; трајна овера; оверена 
	до; датум издавања здравствене картице; датум истека важења картице; ИД 
	картице; број картице здравственог осигурања; назив обвезника доприноса; 
	седиште обвезника доприноса; регистарски број обвезника доприноса који 
	одређује РФЗО; ПИБ; ЈМБГ ОПД; шифра делатности; основ ослобађања од 
	партиципације; језик и писмо штампе.
	*Службени гласник РС, број 34/2012
	Члан 16е
	Картицу издаје матична филијала на основу поднете 
	пријаве на здравствено осигурање.
	Трошкове издавања картице сноси осигураник за себе 
	и чланове породице.
	Изузетно од става 2. овог члана, обвезник уплате 
	доприноса, односно друго правно или физичко лице, односно Републички фонд за 
	здравствено осигурање може преузети обавезу накнаде трошкова издавања 
	картице.
	Промене настале у току трајања здравственог 
	осигурања као и престанак здравственог осигурања, на основу поднете пријаве 
	промене у здравственом осигурању и одјаве са здравственог осигурања, у 
	картицу уноси матична филијала електронским путем.
	*Службени гласник РС, број 42/2010
	**Службени гласник РС, број 34/2012
	***Службени гласник РС, број 91/2015
	Члан 16ж
	Овера картице врши се електронским путем на рок из 
	чл. 9–12а и члана 13. став 5. овог правилника.
	*Службени гласник РС, број 42/2010
	**Службени гласник РС, број 34/2012
	Члан 16з
	Картица се издаје њеним активирањем у матичној 
	евиденцији и доставом активиране картице осигураном лицу.
	Достављање активиране картице врши се тако што се 
	осигураном лицу доставља коверта која садржи лист А4 формата са личним 
	подацима осигураног лица на који је налепљена картица и лист на коме се 
	налази ПИН за картицу, као заштитни кóд личних података власника картице.
	Достављање коверте из става 2. овог члана 
	осигураном лицу врши се уручењем на шалтеру матичне филијале, доставом на 
	кућну адресу или уручењем овлашћеном лицу послодавца за запослене и чланове 
	породице запослених код послодавца.
	Пријем коверте из става 2. овог члана, осигурано 
	лице, односно овлашћено лице послодавца потврђује својим потписом у интерној 
	евиденцији Републичког фонда, односно на поштанској повратници.
	Приликом издавања картице матична филијала врши 
	поништавање раније издате исправе о здравственом осигурању, перфорацијом и 
	поништавањем у електронском облику.
	Матична филијала води евиденцију о поништеним 
	раније издатим картицама и другим исправама о здравственом осигурању.
	*Службени гласник РС, број 42/2010
	**Службени гласник РС, број 34/2012
	***Службени гласник РС, број 98/2016
	Члан 16и
	До издавања картице, матична филијала осигураном 
	лицу издаје Потврду за коришћење здравствене заштите на Обрасцу ПЗК, и то:
	1) са роком важења на који би била оверена 
	картица за основ осигурања за који се издаје картица у складу са одредбама 
	овог Правилника;
	2) са роком важења на који је била оверена 
	картица која је изгубљена, украдена или оштећена;
	3) без ознаке рока до ког потврда важи уписивањем 
	знака „0” у простор предвиђен за уписивање рока важности Обрасца ПЗК (датум 
	важења) за осигурана лица која не испуњавају услов за оверу исправе о 
	здравственом осигурању (нису плаћени доспели доприноси и сл.);
	4) са роком важења најдуже на три месеца од дана 
	издавања потврде осигуранoм лицу коме је картица раније издата, али за оверу 
	картице осигурано лице није испунило услов у складу са Законом у погледу 
	претходног стажа осигурања (после издавања картице наступио прекид у стажу у 
	обавезном здравственом осигурању);
	5) са роком важења најдуже на три месеца од дана 
	издавања потврде осигуранoм лицу које нема претходни стаж осигурања 
	неопходан за стицање својства осигураног лица у складу са законом;
	6) са роком важења од три месеца лицу коме се 
	права из обавезног здравственог осигурања обезбеђују само у случају настанка 
	повреде на раду или професионалне болести.
	Осигурано лице са издатом потврдом у складу са 
	ставом 1. тач. 1. и 2. овог члана, остварује сва права из обавезног 
	здравственог осигурања у року важења потврде.
	Осигурано лице са издатом потврдом у складу са 
	ставом 1. тач. 3, 4. и 5. овог члана остварује право само на хитну 
	здравствену заштиту до испуњења услова за оверу картице.
	Лице са издатом потврдом у складу са ставом 1. 
	тачка 6. овог члана остварује право на здравствену заштиту само у случају 
	настанка повреде на раду или професионалног обољења у року важења потврде.
	Образац ПЗК из става 1. овог члана одштампан је 
	уз овај правилник и чини његов саставни део.
	Приликом издавања картице у складу са одредбама 
	овог правилника, Образац ПЗК издат у складу са ставом 1. овог члана, 
	поништава се, о чему матична филијала води евиденцију.
	*Службени гласник РС, број 42/2010
	**Службени гласник РС, број 34/2012
	***Службени гласник РС, број 98/2016
	Члан 16ј
	Престао је да важи (види Одлуку УС - 17/2015-100)
	Члан 16к
	За осигурана лица за која допринос за обавезно 
	здравствено осигурање није редовно измириван
	, здравствена књижица, 
	потврда, односно картица овераваће се под условом да је обвезник уплате 
	доприноса започео са измиривањем доприноса за обавезно здравствено осигурање 
	и наставио са њиховим редовним и континуираним измиривањем.
	За оверу здравствене књижице, односно потврде, у 
	складу са ставом 1. овог члана, послодавац уз захтев из члана 9г овог 
	правилника, као доказ о започетом измиривању доспелог доприноса за обавезно 
	здравствено осигурање, подноси и Образац ПП ОД за коначну исплату доспелих 
	доприноса за обавезно здравствено осигурање за месец за који уплаћује 
	допринос из става 1. овог члана.
	За сваку наредну оверу здравствене књижице, 
	односно потврде, у складу са ставом 1. овог члана, послодавац је дужан да, 
	уз захтев из члана 9г овог правилника, достави Образац ПП ОД за коначну 
	исплату доспелих доприноса за обавезно здравствено осигурање из периода од 
	последње овере здравствених књижица, односно потврда до момента подношења 
	захтева за издавање маркица.
	Рок на који се врши овера здравствене књижице, 
	потврде, односно картице у смислу овог члана је – три месеца.
	Овера здравствене књижице, потврде, односно 
	картице у складу са ставом 4. овог члана, врши се док обвезник уплате 
	доприноса не измири све доспеле доприносе, односно до момента започињања 
	уплате доприноса који се обрачунава на исплаћену зараду за месец који 
	претходи подношењу захтева за оверу здравствене књижице, потврде, односно 
	картице.
	*Службени гласник РС, број 89/2011
	**Службени гласник РС, број 34/2012
	***Службени гласник РС, број 110/2013
	Члан 16л
	За осигурана лица из члана 17. став 1. тач. 5), 
	9), 11), 12) 13), 14), 15), 16) 17), 18), 19), 20), 21), 22), 23) и 25) и из 
	члана 23. Закона, за која допринос за обавезно здравствено осигурање није 
	редовно измириван, здравствена књижица, потврда, односно картица овераваће 
	се под условом да је обвезник уплате доприноса започео са измиривањем 
	доприноса за обавезно здравствено осигурање и наставио са њиховим редовним и 
	континуираним измиривањем.
	За оверу здравствене књижице, потврде, односно 
	картице, у складу са ставом 1. овог члана, обвезник уплате доприноса, као 
	доказ о започетом измиривању доспелог доприноса за обавезно здравствено 
	осигурање, подноси акт којим је утврђена висина доприноса за обавезно 
	здравствено осигурање и доказ о уплати доприноса извршеној после ступања на 
	снагу овог правилника, најмање у висини утврђеног месечног износа допиноса.
	Изузетно од става 2. овог члана за оверу 
	здравствене књижице, потврде, односно картице, обвезник доприноса из члана 
	17. став 1. тачка 16) Закона, као доказ о започетом измиривању доспелог 
	доприноса за обавезно здравствено осигурање, подноси уговор којим је утврђен 
	обвезник уплате допиноса и висина уговорене накнаде која чини основицу за 
	обрачун доприноса за обавезно здравствено осигурање и доказ о уплати 
	доприноса извршеној после ступања на снагу овог правилника, најмање у висини 
	утврђеног месечног износа доприноса.
	*Службени гласник РС, број 34/2012
	Члан 16љ
	За сваку наредну оверу здравствене књижице, 
	потврде, односно картице, у складу са чланом 16л овог правилника, обвезник 
	уплате доприноса дужан је да достави доказе из члана 16л из периода од 
	последње овере здравствене књижице, потврде, односно картице до момента 
	подношења захтева за оверу.
	Рок на који се врши овера здравствене књижице, 
	потврде, односно картице у смислу овог члана је – три месеца.
	Овера здравствене књижице, потврде, односно 
	картице у складу са ставом 2. овог члана, врши се док обвезник уплате 
	доприноса не измири све доспеле доприносе.
	*Службени гласник РС, број 34/2012
	Члан 16м
	Осигураним лицима – женама, којима због 
	неизмирених доприноса за обавезно здравствено осигурање нису оверене 
	здравствене књижице, потврде, односно картице, ради коришћења здравствене 
	заштите у вези са планирањем породице издаје се потврда за коришћење 
	здравствене заштите „Образац ПЖД”.
	Брисан је ранији став 2. (види члан 3. Правилника 
	- 110/2013-218)
	Потврда за коришћење здравствене заштите „Образац 
	ПЖД” из става 1. овог члана издаје се нa рок од три месеца од момента 
	јављања надлежној филијали.
	Потврда за коришћење здравствене заштите „Образац 
	ПЖД” одштампан је уз овај правилник и чини његов саставни део.
	*Службени гласник РС, број 96/2012
	**Службени гласник РС, број 110/2013
	Члан 17.
	Даном почетка примене овог правилника, престају 
	да важе одредбе чл. 7. и 9. Одлуке о пријављивању и евиденцијама у вези са 
	остваривањем права из здравственог осигурања ("Службени гласник РС", број 
	18/91), одредбе члана 2. став 1. алинеја 24. и члана 3. Правилника о 
	обрасцима за остваривање права на здравствену заштиту, начину и поступку 
	вођења евиденција ("Службени лист САП Војводине", бр. 30/84 и 6/88), одредбе 
	чл. 4. до 8. Правилника о условима и начину остваривања права из 
	здравственог осигурања ("Службени гласник РС", бр. 44/99, 37/02, 62/03, 
	1/04, 43/04, 44/05 и 109/05), и одредбе члана 6. став 4. Правилника о начину 
	и поступку укључивања у обавезно здравствено осигурање лица која нису 
	обавезно здравствено осигурана ("Службени гласник РС", број 24/06). 
	
	Члан 18.
	Обрасци здравствених књижица и спискова издатих 
	здравствених књижица, који су се користили до дана почетка примене овог 
	правилника, могу се користити најдаље до 31. децембра 2008. године.
	*Службени гласник РС, број 61/2008 
	
	Члан 19.
	Овај правилник ступа на снагу осмог дана од дана 
	објављивања у "Службеном гласнику РС", а примењује се од 1. јуна 2007. 
	године.
	*Службени гласник РС, број 127/2007 
	
	01/2 број 54-1244/06
	У Београду, 21. јула 2006. године
	Управни одбор Републичког завода 
	
	за здравствено осигурање
	Председник,
	др Рајко Косановић, с.р.
	ОДРЕДБЕ КОЈЕ НИСУ УНЕТЕ У “ПРЕЧИШЋЕН ТЕКСТ” 
	ПРАВИЛНИКА
	Правилник о изменама Правилника о исправи о 
	здравственом осигурању и посебној исправи за коришћење здравствене заштите: 
	“Службени гласник РС”, број 49/2007-6
	Члан 3.
	Овај правилник ступа на снагу наредног дана од 
	дана објављивања у „Службеном гласнику Републике Србије”, а примењиваће се 
	од 1. јуна 2007. године.
	*Службени гласник РС, број 50/2007
	Правилник о изменама и допунама Правилника о 
	исправи о здравственом осигурању и посебној исправи за коришћење здравствене 
	заштите: “Службени гласник РС”, број 95/2007-44
	Члан 4.
	Овај правилник ступа на снагу осмог дана од дана 
	објављивања у „Службеном гласнику Републике Србије”, а примењује се од 1. 
	јануара 2008. године. 
	Правилник о изменама Правилника о исправи о 
	здравственом осигурању и посебној исправи за коришћење здравствене заштите: 
	“Службени гласник РС”, број 127/2007-15
	Члан 1. 
	У Правилнику о исправи о здравственом осигурању и 
	посебној исправи за коришћење здравствене заштите („Службени гласник РС”, 
	бр. 68/06, 49/07, 57/07 – исправка и 95/07 – у даљем тексту: Правилник), 
	члан 8. став 3. примењује се од 1. јула 2008. године. 
	Члан 2. 
	Чланови 9а, 9б, 9в, 9г, 9д и 9ђ Правилника 
	примењују се од 1. јула 2008. године. 
	Члан 4.
	Овај правилник ступа на снагу осмог дана од дана 
	објављивања у „Службеном гласнику Републике Србије”. 
	Правилник о изменама Правилника о исправи о 
	здравственом осигурању и посебној исправи за коришћење здравствене заштите: 
	“Службени гласник РС”, број 54/2008-29
	Члан 1. 
	У Правилнику о исправи о здравственом осигурању и 
	посебној исправи за коришћење здравствене заштите („Службени гласник РС”, 
	бр. 68/06, 49/07, 57/07 – исправка, 95/07, 127/07 и 37/08 – у даљем тексту: 
	Правилник), члан 8. став 3. примењује се од 1. јануара 2009. године. 
	
	Члан 2.
	Чланови 9а, 9б, 9в, 9г, 9д и 9ђ Правилника 
	примењују се од 1. јануара 2009. године.
	Члан 3.
	Овај правилник ступа на снагу осмог дана од дана 
	објављивања у „Службеном гласнику Републике Србије”. 
	Правилник о изменама Правилника о исправи о 
	здравственом осигурању и посебној исправи за коришћење здравствене 
	заштите: “Службени гласник РС”, број 103/2010-437
	Члан 4.
	Брисан је (види члан 5. Правилника - 89/2011-146)
	Члан 5.
	Овај правилник ступа на снагу даном објављивања у 
	„Службеном гласнику Републике Србије”.
	Правилник о изменама и допунама Правилника о 
	исправи о здравственом осигурању и посебној исправи за коришћење 
	здравствене заштите: “Службени гласник РС”, број 34/2012-23
	Члан 11. 
	Исправе о здравственом осигурању из члана 2. 
	Правилника које је до дана ступања на снагу овог правилника издао Републички 
	завод за здравствено осигурање могу да се користе најдаље до 9. августа 
	2014. године.
	Картица из члана 2а Правилника коју је до ступања 
	на снагу Закона о изменама и допунама Закона о здравственом осигурању 
	(„Службени гласник РС”, број 57/11) и овог правилника, обезбедио Републички 
	фонд за здравствено осигурање са називом „Републички завод за здравствено 
	осигурање”, може да се користи најдаље до датума истека важења картице.
	*Службени гласник РС, број 96/2012
	Члан 12.
	Овај правилник ступа на снагу осмог дана од дана 
	објављивања у „Службеном гласнику Републике Србије”.
	Правилник о измени и допунама Правилника о 
	исправи о здравственом осигурању и посебној исправи за коришћење 
	здравствене заштите: “Службени гласник РС”, број 91/2015-24
	Члан 4.
	Управни одбор Републичког фонда за здравствено 
	осигурање утврдиће пречишћен текст Правилника о исправи о здравственом 
	осигурању и посебној исправи за коришћење здравствене заштите, који се 
	објављује у „Службеном гласнику Републике Србије.”
	Члан 5.
	Овај правилник ступа на снагу осмог дана од дана 
	објављивања у „Службеном гласнику Републике Србије”.
	Правилник о изменама Правилника о исправи о 
	здравственом осигурању и посебној исправи за коришћење здравствене 
	заштите: “Службени гласник РС”, број 98/2016-108
	Члан 4.
	Потврде издате на Обрасцу ПЗК до дана ступања на 
	снагу овог правилника, важиће најдуже 30 дана од дана издавања.
	Члан 5.
	Овај правилник ступа на снагу осмог дана од дана 
	објављивања у „Службеном гласнику Републике Србије”.
	Прилози
	НАПОМЕНА ИЗДАВАЧА: 
	Правилником о изменама и допунама Правилника о 
	исправи о здравственом осигурању и посебној исправи за коришћење 
	здравствене заштите (“Службени гласник РС”, број 34/2012) Образац картице 
	здравственог осигурања замењен је новим обрасцем, а додати су Образац ПЗК и 
	Образац ПЖД (види члан 8. Правилника - 34/2012-23).
	Правилником о изменама Правилника о исправи о 
	здравственом осигурању и посебној исправи за коришћење здравствене заштите 
	(“Службени гласник РС”, број 98/2016), Образац ПЗК замењен је новим обрасцем 
	(види члан 3. Правилника - 98/2016-108).
	
	
	
	Oбразац ЗК - ОБРАЗАЦ ЗДРАВСТВЕНЕ 
	КЊИЖИЦЕ
	
	
	Образац ЗП - ПОТВРДА ЗА 
	КОРИШЋЕЊЕ ЗДРАВСТВЕНЕ ЗАШТИТЕ
	(у случају хитне медицинске помоћи)
	
	
	Образац ЗП - ПОТВРДА ЗА 
	КОРИШЋЕЊЕ ЗДРАВСТВЕНЕ ЗАШТИТЕ 
	(у случају повреде на раду или професионалне болести)
	
	
	Образац 
	ЗОК -  
	СПИСАК 
	ИЗДАТИХ ЗДРАВСТВЕНИХ КЊИЖИЦА
	
	
	Образац 
	ЗОП -  
	СПИСАК 
	ИЗДАТИХ ПОТВРДА ЗА КОРИШЋЕЊЕ ЗДРАВСТВЕНЕ ЗАШТИТЕ
	
	
	КАРТИЦА 
	ЗДРАВСТВЕНОГ ОСИГУРАЊА
	
	
	
	Образац ПЗК -
	ПОТВРДА ЗА 
	КОРИШЋЕЊЕ ЗДРАВСТВЕНЕ ЗАШТИТЕ
	(до
	издавања нове картице здравственог осигурања)
	
	Образац ПЖД - ПОТВРДА ЗА КОРИШЋЕЊЕ 
	ЗДРАВСТВЕНЕ ЗАШТИТЕ 

