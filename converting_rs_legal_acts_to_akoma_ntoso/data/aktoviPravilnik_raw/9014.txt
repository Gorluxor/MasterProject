


	
	Zakon



	
			На основу члана 4. став 4. Уредбе о енергетски угроженом купцу („Службени гласник РС”, бр. 113/15 и 59/18), 
			Министар рударства и енергетике доноси
			ПРАВИЛНИК 
			о утврђивању усклађених износа оствареног укупног месечног прихода домаћинства, као услова за стицање статуса енергетски угроженог купца
			"Службени гласник РС", број 82 од 22. 
			новембра 2019.
			Члан 1.
			Овим правилником утврђују се усклађени износи oствареног укупног месечног прихода домаћинства са индексом потрошачких цена у претходних шест месеци на основу података Републичког завода за статистику, као услова за стицање статуса енергетски угроженог купца.
			Усклађени износи из става 1. овог члана су:
			1) до 14.571,74 динара за домаћинства са једним чланом; 
			2) до 21.216,14 динара за домаћинства са два и три члана;
			3) до 27.856,18 динара за домаћинства са четири и пет чланова; 
			4) до 35.030,72 динара за домаћинства са шест и више чланова. 
			Члан 2.
			Даном почетка примене овог правилника престаје да важи Правилник о усклађеним износима оствареног укупног месечног прихода домаћинства, као услова за стицање статуса енергетски угроженог купца („Службени гласник РСˮ, број 34/19).
			Члан 3.
			Овај правилник ступа на снагу осмог дана од дана објављивања у „Службеном гласнику Републике Србије”, a примењује се од 1. децембра 2019. године.
			Број 110-00-00073/2019-04
			У Београду, 13. новембра 2019. године
			Министар,
			Александар Антић, с.р.
	

