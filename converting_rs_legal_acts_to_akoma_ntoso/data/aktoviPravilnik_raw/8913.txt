






На основу члана 28 став 1 Закона о
утврђивању способности за пловидбу поморских бродова и пловила унутрашње
пловидбе („Службени лист СФРЈ“, бр 18/64 и 47/65), савезни секретар за привреду
прописује





ПРАВИЛНИК

	
	
	о уређајима и опреми пловила унутаршње пловидбе
	
	
	„Службени лист СФРЈ”, број 10 од 25. фебруара 1971.





I. ОПШТЕ ОДРЕДБЕ


Члан 1.


Пловило
унутрашње пловидбе (у даљем тексту: пловило) мора имати уређаје и опрему
прописане овим правилником.


Члан 2.


Одредбе
овог правилника примењују се на нова пловила и на пловила у градњи.


Одредбе
овог правилника примењују се и на постојећа пловила, ако одредбама овог
правилника није друкчије одређено.


Члан 3.


Поједини
изрази употребљени у овом правилнику имају следећа значења:


1)
теретњак је пловило челичне или друге конструкције, осим дрвене, намењено за
превоз робе, преко 20 тона депласмана, које нема сопствени механички погонски
уређај;


2)
моторни теретњак је брод намењен за превоз робе, преко 20 тона депласмана, који
има сопствени механички погонски уређај;


3)
дрварица је пловило дрвене конструкције намењено за превоз робе, преко 20 тона
депласмана, које нема сопствени механички погонски уређај;


4)
дереглија је пловило до 20 тона депласмана, које нема сопствени механички
погонски уређај;


5)
скела (бродарица) је пловило са сопственим механичким погонским уређајем или
без таквог уређаја, које врши службу превожења преко пловног пута (превоз људи,
стоке, возила и других ствари);


6)
пловећа направа је пловило које има механичке уређаје намењене за вршење
посебних радова на пловном путу или у пристаништву (багер, елеватор, дизалицу,
макаре, пумпу, итд.), са сопственим механичким погонским уређајем или без
таквог уређаја;


7)
тегљач је брод који тегли друга пловила;


8)
потискивач је брод који потискује друга пловила;


9)
теретњак за потискивање је теретњак који, по правилу, плови у потискиваном
саставу;


10)
моторни чамац је пловило до 20 тона депласмана, које има сопствени механички
погонски уређај;


11)
танкер је пловило намењено за превоз течних горива, које нема сопствени
механички погонски уређај;


12)
моторни танкер је пловило намењено за превоз течних горива, које има сопствени
механички погонски уређај;


13)
ново пловило је пловило коме је кобилица постављена после ступања на снагу овог
правилника;


14)
пловило у градњи је пловило коме је кобилица постављена пре ступања на снагу
овог правилника, али које се налази још у градњи;


15)
танкер за потискивање је танкер који, по правилу, плови у потискиваном саставу;


16)
брод је пловило преко 20 тона депласмана, које има сопствени механички погонски
уређај;


17)
путнички брод је брод унутрашње пловидбе који је овлашћен да превози путнике;


18)
хидрокрилно пловило је пловило које има подводна крила и сопствени механички
погонски уређај.


Под
опремом, у смислу овог правилника, подразумевају се средства, прибор и резервни
делови опреме. Средства опреме могу бити у виду покретних или непокретних
уређаја.


Члан 4.


Ради
безбедности пловидбе, а према својој врсти, величини, намени и погонском
постројењу, пловила морају имати следеће уређаје и опрему:


1)
за командовање и кормиларење;


2)
за сидрење;


3)
за привез;


4)
за тегљење (вучу);


5)
за обезбеђење од потапања и за спасавање;


6)
за сигнализацију и навигацију;


7)
за спречавање и гашење пожара;


8)
за општу намену.


Члан 5.


Уређаји
и опрема, прописани оним правилником, морају испуњавати услове одређене
Техничким правилима Југословенског регистра бродоваи другим важећим прописима.


Члан 6.


Уређаји
и опрема, прописани овим правилником, морају бити увек у исправном стању и
налазити се на пловилу за време његове експлоатације.


Члан 7.


Није
способно за пловидбу пловило које нема уређаје и опрему прописане овим
правилником.


Одступања
у погледу примене појединих одредаба овог правилника могу се вршити само у
случајевима и под условима који су одређени овим правилником.


II. УРЕЂАЈИ И ОПРЕМА
ЗА КОМАНДОВАЊЕ И КОРМИЛАРЕЊЕ


Члан 8.


Командни
и кормиларски уређаји морају одговарати врсти, намени и снази погонског
постројења пловила и морају пружити пуну сигурност у погледу безбедности
пловила и пловидбе.


Члан 9.


Командно
и кормиларско место морају бити заштићени од утицаја звука и светлости, који би
могли ометати безбедну пловидбу.


Видик
са кормиларског места мора бити слободан на површину воде у свим правцима.


Члан 10.


Пловило
са сопственим погоном до 20 тона депласмана мора имати централизовану команду
(непосредно руковање кормилом и мотором са једног места).


Члан 11.


Бродови
до 250 тона депластмана, који немају централизовану команду за управљање
бродом, морају имати бродски телеграф и још један одговарајући уређај односно
направу која обезбеђује одржавање везе између командног места и стројарнице
(догласну цев, телефон, интерфон, звоно, сигнално светло и сл.).


Члан 12.


Бродови
преко 250 тона депласмана, који немају централизовану команду за управљање
бродом, морају имати два бродска телеграфа.


Члан 13.


Тегљач,
моторни теретњак и моторни танкер преко 250 тона депласмана и сваки потискивач
морају имати интерфон са звучником који може давати звук у свим правцима или
дозивач или друго ефикасно акустично средство које може преносити команду на
самом броду и ван њега.


Члан 14.


Сваки
путнички брод мора имати показивач нагиба, и то у кормиларници, а сваки други
брод – само ако је то потребно с обзиром на његов стабилитет, што се проверава
при утврђивању способности брода за пловидбу.


Члан 15.


Свако
пловило преко 10 тона депласмана мора имати један дозивач.


III. УРЕЂАЈИ И
ОПРЕМА ЗА СИДРЕЊЕ, ПРИВЕЗ И ТЕГЉЕЊЕ


Члан 16.


Пловило
преко 10 тона депласмана мора имати следеће уређаје за сидрење:


1)
прописани број сидара одређене тежине;


2)
сидрено витло, ако тежина главног сидра износи преко 50 kg;


3)
сидрене ланце или челичну ужад прописаног пречника и дужине.


Члан 17.


Пловило
мора имати потребан број прописаних ужади, притезних витала, битава и бочних
отвора (ока) за привез и везивање за обалу и за везивање за друго пловило, а
зависно до своје врсте и величине подручја у коме плови и начина пловидбе.


Члан 18.


Пловило
мора као опрему за привез имати избацач за ужетом дужине 20 m/6 mm, и то:


1)
теретњак, танкер, дрварица, дереглија, пловећа направа и скела, који имају
преко 20 тона депласмана – један избацач;


2)
тегљач, постикивач, моторни теретњак, моторни танкер, моторни чамац и путнички
брод, који имају до 100 тона депласмана – један избацач;


3)
пловила из тачке 2. овог члана која имају преко 100 тона депласмана – два
избацача.


Члан 19.


Брод
који тегли друга пловила мора имати уређај за тегљење.


Члан 20.


На
моторном чамцу или тегљачу чија снага погонског постројења износи до 300 KS или
на тегљачу који је искључиво намењен за рад у пристаништу (боксер), уређај за
тегљење може се састојати од куке за тегљење која има уређај за ископчавање из
кормиларнице.


Моторни
чамац који вуче пловила мора имати куку са механичким уређајем за искључивање
ужета за тегљење (вучника) из кормиларнице.


Члан 21.


Брод
који тегли друга пловила, осим тегљача са куком за тегљење, мора имати
прописано уже – вучник.


IV. УРЕЂАЈИ И ОПРЕМА
ЗА ОБЕЗБЕЂЕЊЕ ОД ПОТАПАЊА И ЗА СПАСАВАЊЕ


1. Отвори за
контролу трупа пловила


Члан 22.


Под
просторија за посаду и путнике, као и под скалдишта, мора имати довољан број
отвора са поклопцима да би се омогућила ерфикасна котнрола исправности трупа
пловила и брзо спасавање пловила у случају продора воде.


2. Пумпе за
спасавање


Члан 23.


Брод
преко 250 тона депласмана мора имати пумпу за спасавање капацитета најмање
25m?/час.


Пумпа
за спасавање мора бити самоусисна. Пумпа мора имати прикључке који омогућују
црпљење воде из брода на коме је смештена, као и из других пловила – у случају
спасавања других пловила.


Усисна
црева пумпе за спасавање морају бити армирана, укупне дужиен 20 m и пречника
који одговара капацитету пумпе и морају на крају пумпе имати заштитну мрежу и
сигурне спојеве. Црева морају стајати на обезбеђеном и лако приступачном месту,
а у њиховој близини мора се налазити потребан алат за монтажу.


Пловило
преко 10 тона депласмана мора имати прописана средства односно направе за
каљужирање.


На
палуби теретњака преко 100 тона депласмана и на палуби моторног теретњака преко
50 тона депласмана морају бити предвиђени прикладни отвори за сондирање воде и отвори
за спуштање црева пумпе за спасавање у товарни простор.


3. Прибор за
спасавање од потапања


Члан 24.


Пловило
мора имати следећи прибор за обезбеђење од потапања, и то:


1)
један визир (сонду) – теретњак преко 100 тона депласмана и моторни теретњак преко
50 тона депласмана;


2)
10 заптивних завртњева – пловило преко 20 тона депласмана које има корито
заковане конструкције;


3)
један исполац – дереглија, скела и пловећа направа до 20 тона депласмана, као и
моторни чамац;


4)
једну поњаву за спасавање – тегљач, потискивач, моторни теретњак, моторни
танкер и путнички брод преко 100 тона депласмана.


Поњава
за спасавање мора бити одобреног типа и опремљена конопцима за привезивање, а
њена ширина мора одговрати највећој ширини брода увећаној за 3 m;


5)
материјал у довољној количини за прављење масних балова – пловило преко 20 тона
депласмана, осим танкера и танкера за потискивање.


4. Средства и опрема
за спасавање


Члан 25.


На
путничком броду мора се налазити довољан број столица и других сличних
предмета, који морају бити подешени тако да, по потреби, могу послужити као
средство за спасавање.


За
сваког путника и члана посаде путнички брод мора имати посебан појас или прслук
за спасавање, а тертњак и дрварица још и потребан број резервних појасева или
прслука за чланове породица крмара и морнара.


Упутство
о коришћењу средстава и опреме за спасавање треба да буде истакнуто на видом
месту на пловилу.


V. УРЕЂАЈИ И ОПРЕМА
ЗА СИГНАЛИЗАЦИЈУ И НАВИГАЦИЈУ


Члан 26.


Пловило
мора имати сигналне оптичке уређаје и средства (светиљке, балоне, заставе и
др.), као и сигналне звучне направе, које омогућују давање оптичких и звучних
сигнала одређених прописима о пловидби.


Потискивач
мора имати преносне сигналне уређаје и опрему за потискивани састав.


Члан 27.


Поред
сигналних светиљки потребних за вршење службе, пловило мора имати и једно
резервно бело сјајно светло за сидрење.


Члан 28.


Водомер
(лец) морају имати, и то:


1)
један водомер:


–
пловећа направа преко 20 тона депласмана;


–
остала пловила преко 10 до 50 тона депласмана, осим теретњака за потискивање;


2)
два водомера;


–
остала пловила преко 50 тона депласмана, осим теретњака за потискивање.


За
пловило до 250 тона депласмана обележена дужина водомера мора износити најмање
2,5 м, а за пловило преко 250 тона депласмана – најмање 3,5 м. Водомер мора
имати подеоке обојене бело-црвено-црно.


Члан 29.


Сваки
брод мора имати рефлектор одговарајуће конструкције и јачине, и то:


1)
брод до 100 тона депласмана, један рефлектор;


2)
брод преко 100 тона депласмана, два рефлектора.


Члан 30.


Брод
који води бродски дневник мора имати сат.


VI. УРЕЂАЈИ И ОПРЕМА
ЗА ГАШЕЊЕ И СПРЕЧАВАЊЕ ПОЖАРА


1. Општа одредба


Члан 31.


Пловило
опремљено уграђеним противпожарним системом мора на видном месту имати упутство
за његово коришћење.


2. Уређаји и опрема
за гашење пожара


Пумпе


Члан 32.


Брод
преко 100 тона депласмана мора имати пумпу за гашење пожара.


Каљужна,
циркулациона или друга пумпа бродске службе може се употребити као пумпа за
гашење пожара, ако испуњава услове прописане за пумпу за гашење пожара.


Пумпа
за течно гориво не сме се употребити као пумпа за гашење пожара.


Члан 33.


Број
и расопред хиданата на пловилу морају бити такви да гашење пожара водом буде
омогућено на сваком месту на пловилу.


Хидранти
морају имати вентиле који омоућују скидање пожарног црева и за време док пумпа
ради.


Члан 34.


Брод
са погонским горивом упаљивости до 30°С мора у моторном простору имати покривач
за гашење пожара или слично средство, као и натпис о забрани пушења.


Пожарна станица


Члан 35.


Пожарна
станица мора бити видно означена црвеном бојом и имати редни број.


Црево
пожарне станице мора бити савијено тако да се обе његове спојнице налазе са
спољне стране савијеног црева.


Црева
пожарне станице (на пловилу) морају стајати у орманчићима који морају
испуњавати услове прописане југословенским стандардима.


Апарати за гашење
пожара


Члан 36.


Апарати
за гашење пожара (екстинктери) морају бити одобреног типа за употребу на
пловилима. Број, распоред и врста таквог апарата одређује се зависно од врсте и
величине пловила.


За
сваки апарат за гашење пожара мора постојати упутство за његову употребу и
потврда са подацима о пуњењу односно прегледу издата од овлашћеног лица које је
извршило пуњење односно преглед.


Члан 37.


Апарати
за гашење пожара треба да стоје на местима на којима неће бити изложени дејству
влаге или температуре која је испод или изнад температуре прописане за односни
тип апарата.


Члан 38.


Ако
се апарати за гашење пожара могу пунити на пловилу, пловило мора имати материју
за резервно пуњење. У таквом случају на пловилу мора једно лице бити овлашћено
да пуни апарат за гашење пожара.


Материја
за пуњење апарата из става 1. овог члана мора да стоји на сувом и лако
приступачном месту на пловилу.


Остала средстав за
гашење пожара


Члан 39.


Брод
са котловима који се ложе течним горивом мора имати у свакој просторији за
ложење односно у машинском простору сандук пун песка или струготине
импрегниране содом односно другим одобреним материјалом.


Пловило
које превози течно гориво мора имати још два сандука из става I. овог члана на
палуби, код стамбене просторије на прамчаном и крменом делу.


Сандук
има поклопац на коме је видно означено да садржи песак односно други материјал
за гашење пожара. Поред сандука мора се налазити лопатица за расипање односног
материјала.


Зависно
од снаге погонског постројења брода, запремина сандука мора износити, и то:


1)
50 dm? – cа брод до 200 KS;


2)
100 dm? – cа брод преко 200 до 500 KS;


3)
200 dm? – iдносно укупна запремина два сандука 200 dm? – за брод преко 500 KS.


На
пловилу које превози течно гориво, осим на танкеру за потискивање, запремина
сандука мора износити 50 dm 3 на сваких 10 m дужине пловила.


Теретњак
преко 500 тона депласмана мора имати један сандук запремине 150 dm?.


Члан 40.


Противпожарну
секиру морају имати следећа пловила, и то:


1)
теретњак, танкер и пловећа направа, који имају преко 250 тона депласмана, и то:


–
до 500 тона депласмана – једну секире;


–
преко 500 тона депласмана – две секире;


2)
тегљач, потискивач, моторни теретњак, моторни танкер и путнички брод, који
имају преко 50 тона депласмана, и то:


–
до 300 тона депласмана – једну секиру;


–
преко 300 тона депласмана – две секире.


Ведро
за воду са конопцем морају имати следећа пловила, и то:


1)
теретњак, танкер, дрварица, скела и пловећа направа, који имају преко 20 тона
депласмана, и то:


–
преко 20 до 250 тона депласмана – једно ведро,


–
преко 250 тона депласмана – два ведра;


2)
тегљач, потискивач, моторни теретњак, моторни танкер, дереглија, моторни чамац
и путнички брод, који имају преко 10 тона депласмана, и то:


–
преко 10 до 100 тона депласмана – једно ведро,


–
преко 100 тона депласмана – два ведра.


3. Превентивне мере


Члан 41.

На
пловилима која превозе лако запаљиве материје (упаљивости до 30°С)
морају се налазити одговарајућа заштитна средства против варничења челичне
ужади и других челичних предмета који се употребљавају на палуби и у
складиштима тих материја.


Члан 42.

Танкер
који превози гориво упаљивости до 30°С мора имати обезбеђена
средства за хлађење палубе.


Члан 43.


Танкер
и моторни танкер морају имати таблу са натписом о забрани пушења, истакнуту на
средини палубе. Табла је одговарајуће величине и на њој је на обе стране, на
белој подлози, исписан црвеним словима, на једном од језика народа Југославије,
а од страних језика – најмање на руском и француском језику натпис: „Забрањено
пушење”.


Ако
је посебним прописом предвиђено да пловила из става 1. овог члана носе знак о
забрани пушења, табла намењена за истицање натписа о забрани пушења има, уместо
натписа, знак одређен тим прописом.


VII. ОПРЕМА ЗА ОПШТУ
НАМЕНУ


Члан 44.


Пловила
морају имати следећу опрему, и то:


1)
дереглија, моторни чамац и скела до 10 тона депласмана, једно весло, крмицу и
два завозна весла;


2)
сва пловила једну ручну светиљку, с тим што светиљка за танкере треба да буде
сигурносна (гаснопропусна).


VIII. ПРЕГЛЕД
УРЕЂАЈА И ОПРЕМЕ


Члан 45.


Сагласно
члану 5. Закона о утврђивању способности за пловидбу поморских бродова и
пловила унутрашње пловидбе, орган односно организација овлашћена за преглед
пловила може одобрити:


1)
да пловило, уместо појединим прописаним уређајима или деловима опреме, буде
опремљено другим одговрајућим уређајима односно деловима опреме, под условом да
тиме сигурност пловила и пловидбе не буде смањена;


2)
да пловило буде без појединих прописаних уређаја или делова орпеме, под условом
да тиме сигурност пловила и пловидбе не буде смањена.


Одобрење
у смислу става 1. тачка 2. овог члана може се дати:


1)
ако се пловидба врши на такав начин да пловилу нису потребни поједини прописани
уређаји или делови ореме;


2)
ако пловило намењено за пловидбу у одређеним ширим границама врши само локалну
пловидбу, због чега пловилу нису потребни поједини прописани уређаји или није
потребно да се на пловилу стално налазе поједини прописани делови опреме.


Члан 46.


Одобрење
из члана 45. став 2. овог правилниак мора бити образложено и садржи нарочито
податке о томе да пловило може бити опремљено другим одговарајућим уређајима
или деловима опреме односно да пловило може бити без појединих прописаних
уређаја или делова опреме, као и у погледу којих одредбаба овог правилника и
под којим условима се за пловило дозвољава такво одступање (члан 45). Одобрење
са тим подацима мора бити уписано, у Књигу преледа и надзора.


Кад
престану разлози из члана 45. овог правилника због којих је одобрено да пловило
може бити опремљено другим одговарајућим уређајима или деловима опреме односно
да не мора имати поједине прописане уређаје или делове опреме, морају се у
погледу опремљености пловила уређајима и опремом примењивати оне одредбе овог
правилника које се односе на уређаје и опрему које односно пловило мора имати.


IХ. ПРЕЛАЗНЕ И
ЗАВРШНЕ ОДРЕДБЕ


Члан 47.


Уређаји
и опрема на пловилу које је на дан ступања на снагу овог правилника било у
пловидби, распреми, обнови, на преправци, или поправци, остају у употреби ако
исправност обезбеђује сигурност пловила и пловидбе.


Ако
орган односно организација овлашћена за преглед пловила, приликом првог
прегледа после ступања на снагу овог правилника, утврди да су уређаји и опрема
на пловилу из става 1. овог члана у таквом стању да не обезбеђују сигурност
пловила и пловидбе одредиће рок за њихово довођење у стање које одговара
одредбама овог правилника.


Члан 48.


Даном
ступања на снагу овог правилника престаје да важи Правилник о уређајима и
опреми пловила унутрашње пловидбе („Службени лист СФРЈ”, бр. 51/65).


Члан 49.


Овај
правилник ступа на снагу по истеку 60 дана од дана објављивања у „Службеном
листу СФРЈ”.


Бр 10-539/1


8. јануара 1971. године


Београд


Савезни секретар за
привреду,


др 
Боривоје Јелић, с.р.









