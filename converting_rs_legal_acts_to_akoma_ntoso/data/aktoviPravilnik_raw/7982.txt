


	
	Zakon

	


	
				На основу члана 92. став 9. Закона о заштити природе („Службени гласник РС”, бр. 36/09, 88/10, 91/10 – исправка и 14/16), 
				Министар пољопривреде и заштите животне средине доноси
				ПРАВИЛНИК
				о трошковнику збрињавања одузетих примерака строго заштићених, заштићених и алохтоних дивљих врста
				"Службени гласник РС", број 63 од 28. јуна 
				2017.
				Члан 1.
				Овим правилником прописује се трошковник збрињавања одузетих примерака строго заштићених, заштићених и алохтоних дивљих врста.
				Члан 2.
				Трошкови збрињавања живих примерака дивљих врста животиња по дану збрињавања једног примерка дати су у Прилогу 1, који је одштампан уз овај правилник и чини његов саставни део. 
				Трошкови дати у прилогу из става 1. овог члана обухватају основне трошкове неге и не обухватају додатне трошкове збрињавања попут трајног обележавања животиња, узорковања ткива или крви, анализа узорака, ветеринарског лечења, транспорта и других додатних трошкова.
				Члан 3.
				Трошкови збрињавања живих примерака дивљих врста биљака по дану збрињавања дати су у Прилогу 2, који је одштампан уз овај правилник и чини његов саставни део. 
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00130/2017-09
				У Београду, 30. маја 2017. године
				Министар,
				Бранислав Недимовић, с.р.
				
				Прилози
				
				Прилог 1 – Трошкови збрињавања живих примерака дивљих врста животиња
				Прилог 2 
				- Трошкови збрињавања живих примерака дивљих врста биљака
	

