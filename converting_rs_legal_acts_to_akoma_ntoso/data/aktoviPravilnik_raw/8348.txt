



На основу члана 16. став 5. Закона о заштити
животиња од заразних болести које угрожавају целу земљу (“Службени лист СФРЈ ”, бр.
43/86), савезни секретар за пољопривреду прописује



ПРАВИЛНИК

О МЕРАМА ЗА
СУЗБИЈАЊЕ И ИСКОРЕЊИВАЊЕ ИНФЕКТИВНОГ БОВИНОГ РИНОТРАХЕИТИСА И ИНФЕКТИВНОГ
ПУСТУЛАРНОГ ВУЛВОВАГИНИТИСА

„Службени лист
СФРЈ”, број 63 од 13. 

октобра 1989.



Члан 1.

Овим правилником прописују се мере дијагностичког
испитивања, заштитног цепљења и издвајања здравих од оболелих животиња ради
сузбијања и искорењивања инфективног бовиног ринотрахеитиса и инфективног
пустуларног вулвовагинитиса (у даљем тексту: ИБР/ИПВ).

Члан 2.

Дијагностичком испитивању на ИБР/ИПВ подлежу, једанпут
годишње, сви центри за вештачко осемењавање, центри за тестирање приплодних
бикова и објекти за репродукцију (фарме).

У центрима за тестирање приплодних бикова и објектима
за репродукцију узима се најмање 20% узорака у односу на укупан број животиња.

У центрима за вештачко осемењавање, дијагностичком
испитивању подлежу сви приплодњаци, једанпут годишње, а семе сваког приплодњака
– најмање једанпут у три месеца.

Члан 3.

За дијагностичко испитивање на ИБР/ИПВ користе се
лабораторијске вирусолошке методе:

1) серум-неутрализациони тест;

2) ЕЛИСА тест.

Члан 4.

У центрима за вештачко осемењавање, центрима за
тестирање приплодних бикова и објектима за репродукцију у којима је
дијагностичким испитивањем утврђено да не постоји инфекција вирусом ИБР/ИПВ,
није дозвољена употреба вакцина против ове заразне болести.

Члан 5.

У центрима за вештачко осемењавање, центрима за
тестирање приплодних бикова и објектима за репродукцију у којима је утврђена
инфекција ИБР/ИПВ све животиње се подвргавају редовном заштитном цепљењу мртвом
вакцином на начин предвиђен упутством произвођача.

Члан 6.

Претходно невакцинисане животиње у центрима за вештачко
осемењавање, центрима за тестирање и објектима за репродукцију, код којих се
лабораторијским прегледом утврди инфекција ИБР/ИПВ, могу се стављати у промет
по истеку 14 дана од дана цепљења мртвом вакцином.

Семе за вештачко осемењавање у коме се утврди присуство
вируса ИБР/ИПВ мора се уништити.

Члан 7.

Овај правилник ступа на снагу осмог дана од дана
објављивања у „Службеном листу СФРЈ”.









Бр.
2092/1

5. јула 1989.
године

Београд

Савезни секретар за

пољопривреду,

др Стево Мирјанић,
с.р.











