


	
	Zakon

	


	

			На основу члана 18. став 7. Закона о поморској пловидби („Службени гласник РС”, бр. 87/11, 104/13, 18/15 и 113/17 – др. закон), 
			Министар грађевинарства, саобраћаја и инфраструктуре доноси 
			ПРАВИЛНИК
			о техничким правилима за статутарну сертификацију поморских бродова
			"Службени гласник РС", број 72 од 28. септембра 2018.
			Члан 1.
			Овим правилником утврђују се техничка правила за статутарну сертификацију поморских бродова (у даљем тексту: Техничка правила).
			Члан 2.
			Техничка правила, без обзира на категорију пловидбе поморских бродова, примењују се на:
			1) нове поморске бродове;
			2) постојеће теретне поморске бродове, без обзира када су грађени, ако се преправљају у путничке поморске бродове;
			3) постојеће поморске  бродове, ако се на њима обављају преправке, замене или обнова опреме већег обима, промена намене, промена категорија пловидбе или броја путника који је дозвољен да брод превози, у делу у којем то призната организација оцени одговрајућим у сваком поједином случају;
			4) постојеће поморске бродове, осим постојећих бродова из тач. 2) и 3) овог члана, ако је то изричито наведено у Техничким правилима;
			5) пoморске техничке пловне објекте;
			6) поморске плутајуће објекте, у делу у којем призната организација оцени одговарајућим у сваком поједином случају.
			Члан 3.
			Техничка правила садрже техничке захтеве за:
			1) уводни део;
			2) прегледе постојећих бродова;
			3) стабилитет;
			4) преграђивање;
			5) надвође;
			6) радио опрему;
			7) средства за сигнализацију;
			8) навигационе уређаје;
			9) противпожарну заштиту;
			10) средства за спасавање;
			11) уређаје за руковање теретом и опрему за дизање;
			12) безбедност и здравље на раду и смештај посаде;
			13) превоз путника;
			14) спречавање загађења;
			15) превоз терета;
			16) управљање безбедношћу;
			17) сигурносну заштиту брода;
			18) статутарну сертификацију контејнера;
			19) баждарење поморских бродова.
			Техничка правила из става 1. овог члана дата су у Прилогу – Техничка правила за статутарну сертификацију поморских бродова, који је одштампан уз овај правилник и чини његов саставни део.
			Члан 4.
			Овај правилник је усклађен са свим начелима и битним захтевима из:
			1) Уредбе (ЕУ) брoj 725/2004 Европског парламента и Савета од 31. марта 2004. године о јачању сигурносне заштите бродова и лука;
			2) Уредбе (ЕУ) брoj 1257/2013 Европског парламента и Савета од 20. новембра 2013. године о рециклирању бродова и о измени Уредбе (ЕЗ) бр. 1013/2006 и Директиве 2009/16/ЕЗ;
			3) Уредбе Комисије (ЕУ) бр. 579/2014 од 28. јула 2014. године о одобравању одступања од одређених одредби Прилога II Уредбе (ЕЗ) бр. 852/2004 Европског парламента и Савета o превозу морем уља и масти у течном стању;
			4) Уредбе Комисије (ЕУ) 2016/238 од 19. фебруара 2016. године о измени Прилога Уредбе (ЕУ) брoj 579/2014 о одобравању одступања од одређених одредби Прилога II Уредбе (ЕЗ) број 852/2004 Европског парламента и Савета о превозу морем уља и масти у течном стању;
			5) Уредбе Комисије (ЕЗ) брoj 324/2008 од 9. априла 2008. године о утврђивању измењених поступака за обављање прегледа Комисије у подручју сигурносне заштите у поморству;
			6) Уредбе Комисије (ЕУ) 2016/462 од 30. марта 2016. године о измени Уредбе Комисије (ЕЗ) број 324/2008 о утврђивању измењених поступака за обављање прегледа Комисије у подручју сигурносне заштите у поморству.
			Члан 5.
			Даном ступања на снагу овог правилника престају да важе:
			1) Одлука о техничким правилима Југорегистра – о средствима за спасавање („Службени  лист СФРЈ”, број 43/89);
			2) Одлука о техничким правилима Југорегистра – о радио-уређају („Службени лист СФРЈ”, број 43/89);
			3) Одлука о техничким правилима Југорегистра – о спречавању загађивања ,(„Службени лист СФРЈ”, број 43/89);
			4) Одлука о техничким правилима Југорегистра – о превозу терета поморским бродовима („Службени лист СФРЈ”, број 60/88);
			5) Одлука о техничким правилима Југорегистра – о заштити на раду („Службени лист СФРЈ”, број 60/88);
			6) Одлука о техничким правилима Југорегистра – о надвођу („ Службени лист СФРЈ”, број 35/88);
			7) Одлука о техничким правилима Југорегистра – о помагалима за навигацију („Службени лист СФРЈ”, број 17/87);
			8) Одлука о техничким правилима Југорегистра – о средствима за сигнализацију („Службени лист СФРЈ”, број 17/87);
			9) Одлука о техничким правилима Југорегистра – о уређају за руковање теретом („Службени лист СФРЈ”, број 33/86);
			10) Одлука о техничким правилима Југорегистра – о стабилитету („Службени лист СФРЈ”, број 33/86);
			11) Одлука о техничким правилима Југорегистра – о надвођу („ Службени лист СФРЈ”, број 33/86);
			12) Одлука о техничким правилима Југорегистра – о противпожарној заштити („Службени лист СФРЈ”, број 11/86);
			13) Одлука о техничким правилима Југорегистра – о спречавању загађивања с бродова („ Службени лист СФРЈ”, број 11/86);
			14) Одлука о техничким правилима Југорегистра – о стабилитету („Службени лист СФРЈ”, број 67/85);
			15) Одлука о техничким правилима Југорегистра – о преграђивању („Службени лист СФРЈ”, број 67/85);
			16) Одлука о техничким правилима Југорегистра – о надвођу („Службени лист СФРЈ”, број 67/85);
			17) Одлука о техничким правилима Југорегистра – о средствима за сигнализацију („Службени лист СФРЈ”, број 67/85);
			18) Одлука о техничким правилима Југорегистра – о помагалима за навигацију („Службени лист СФРЈ”, број 67/85).
			Члан 6.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-00217/2017-06
			У Београду, 12. септембра 2018. године
			Министар,
			проф. др Зорана З. Михајловић, с.р.
			
			Прилог - Техничка правила за статутарну сертификацију поморских бродова

