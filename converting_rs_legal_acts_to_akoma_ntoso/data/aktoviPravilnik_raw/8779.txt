


	Редакцијски пречишћен текст



На
основу члана 265. Закона о ваздушној пловидби (“Службени лист СФРЈ”, бр.

45/86),
председник Савезног комитета за саобраћај и везе прописује






ПРАВИЛНИК


О УСЛОВИМА ЗА ПРЕВОЗ
ЖИВОТИЊА У ЈАВНОМ ПРЕВОЗУ У ВАЗДУШНОМ САОБРАЋАЈУ 


"Службени лист
СФРЈ", бр. 42 од 15. 

јула 1988, 57 од 5. 

октобра 1990. и „Службени лист СРЈ”, бр. 51
од 25. 

децембра 1992, 38 од 18. 

августа 1995. 





Члан 1.

Овим правилником прописују се услови под којима се
животиње превозе ваздухопловом којим се превозе лица у јавном превозу у
ваздушном саобраћају. 

Животиње се могу превозити под одређеним условима у
одељењима за превоз пртљага и ствари и у путничкој кабини. 



Члан 

2. 


Ваздухопловом се могу превозити следеће животиње:
домаће животиње (копитари и папкари); дивљач и звери; перната живина и перната
дивљач; глодари; змије и други рептили; рибе, ракови и друге водене животиње;
инсекти; кућни љубимци (пас, мачка и сл.). 



Члан 

3. 


Превозилац обезбеђује климатске и друге услове за
преживљавање животиња у току превоза ваздухопловом. 



Члан 

4. 


Ако се животиње превозе ваздухопловом којим се превозе
лица, за животиње се прилаже уверење надлежне ветеринарске инспекције. 




Члан 

5. 


Ако се животиње превозе у одељцима за превоз пртљага и
ствари, смештају се у контејнере. 

Контејнери су такви да животиње из њих не могу изаћи.
Дно контејнера не сме да пропушта течност и обложено је апсорбујућим
материјалом. 

Врста контејнера зависи од врсте животиње која се
превози. 



Члан 

6. 


Контејнери се постављају усправно и морају бити
обезбеђени тако да се не могу померати у току лета ваздухоплова. 



Члан 

7. 


Контејнери се обележавају налепницом или привеском на
коме је, на једном од језика народа и народности Социјалистичке Федеративне
Републике Југославије и на енглеском језику, исписано „животиње”, као и
налепницом којом се обележава усправан положај контејнера. 



Члан 

8. 


Звери и отровне или на други начин опасне животиње
морају бити смештене у контејнер из кога не постоји могућност да животиње
побегну, као ни могућност да лице које рукује овим контејнером дође у контакт
са животињом. 

На контејнеру из става 1. овог члана мора бити крупним
словима исписано, на једном од језика народа и народности Социјалистичке
Федеративне Републике Југославије и на енглеском језику: „отрови”. 



Члан 

9. 


Контејнери са животињама не смеју бити смештени близу
хране ни у одељку за превоз пртљага и ствари нити у складишту. 



Члан 

10. 


Вођа ваздухоплова мора бити писмено обавештен о превозу
животиња, врсти и броју животиња и њиховом распореду у одређеним одељцима за
превоз пртљага и ствари. 



Члан 

11. 


Ако се на превоз у ваздухоплов прима већи број домаћих
животиња, оне морају бити смештене у тору који је утоварен на авио-палету. Тор
не сме да пропушта течност. 

Између тора и авио-палете поставља се полиетиленска
фолија која се мора причврстити за странице тора. 

Под тора покрива се потребном количином апсорбујућег
материјала. 



Члан 

12. 


Одељци за превоз пртљага и ствари и просторије на
аеродрому у којима су биле смештене животиње морају бити очишћени и
дезинфиковани. 



Члан 

13. 


У путничкој кабини ваздухоплова могу се превозити кућни
љубимци под условом да су смештени у одговарајућу корпу или кавез и да тежина
животиње заједно са корпом или кавезом и храном не износи више од 10 килограма.


Број и врсту кућних љубимаца из става 1. овог члана
одређује превозилац према типу ваздухоплова. 



Члан 

14. 


Ако се превоз кућних љубимаца обавља ваздухопловима
различитих превозилаца, пре започињања лета прибавља се сагласност свих
превозилаца. 



Члан 

15. 


Ако специјално опремљен и трениран пас води слепог
путника, такав пас мора имати брњицу и бити на поводцу. 



Члан 

16. 


Новчаном казном од 200 до 2.000 нових динара** 

казниће се
за прекршај предузеће* или друго правно лице: 

1) ако ваздухопловом којим се превозе лица превозе и
животиње без приложеног уверења надлежне ветеринарске инспекције (члан 4); 


2) ако се животиње превозе у одељцима за превоз пртљага
и ствари, а нису смештене у контејнере или ако су контејнери такви да
омогућавају излазак животиња из њих, или ако дно контејнера пропушта течност
или ако дно није обложено апсорбујућим материјалом (члан 5); 

3) ако контејнери нису постављени усправно или ако нису
обезбеђени тако да се не могу померати у току лета (члан 6); 

4) ако контејнер није обележен налепницом или привеском
на коме је на једном од језика народа и народности Социјалистичке Федеративне
Републике Југославије и на енглеском језику исписано: „животиње” или налепницом
којом се обележава усправан положај контејнера (члан 7); 

5) ако звери и отровне или на други начин опасне
животиње нису смештене у контејнер из кога не постоји могућност да животиње
побегну, као и могућност да лице које рукује тим контејнером дође у контакт са
животињом или ако на контејнеру није крупним словима исписано на једном од
језика народа и народности Социјалистичке Федеративне Републике Југославије и
енглеском језику: „отрови” (члан 8); 

6) ако су контејнери са животињама ускладиштени близу
хране (члан 9); 

7) ако прими на превоз већи број домаћих животиња које
нису смештене у тору који је утоварен на авио-палету или ако такав тор нема дно
које не пропушта течност, или ако између тора и авио-палете није постављена
полиетиленска фолија, или ако та фолија није причвршћена за странице тора или
ако под тора није покривен потребном количином апсорбујућег материјала (члан
11); 

8) ако одељци за превоз пртљага и ствари, као и
просторије на аеродрому где су биле смештене животиње нису очишћене или
дезинфиковане (члан 12). 

За радње из става 1. овог члана казниће се и одговорно
лице у предузећу* или другом правном лицу новчаном казном од 50 до
500 нових динара**. 

За радње из става 1. овог члана казниће се и други
појединац новчаном казном од 50 до 500 нових динара**. 




* Службени
лист СФРЈ, број 57/1990

** Службени
лист СРЈ, број 38/1995



Члан 

17. 


Овај правилник ступа на снагу осмог дана од дана
објављивања у „Службеном листу СФРЈ”. 



Бр 280/1

13.
априла 1988. године

Београд 


Заменик председника

Савезног комитета за 


саобраћај и везе,

Андреј Грахор, 

с.
р.





