


	
	Zakon


	
				Редакцијски пречишћен текст
				
				
				На основу члана 3. став 6. Закона о националним саветима националних мањина („Службени гласник РС”, бр. 72/09, 20/14 – УС и 55/14), 
				Министар државне управе и локалне самоуправе доноси
				
				ПРАВИЛНИК
				о начину уписа и вођења Регистра националних савета 
				"Службени 
				гласник РС", бр. 72 од 14. јула 2014, 61 од 8. августа 
				2018.
				Члан 1.
				Овим правилником се ближе уређује начин уписа у Регистар националних савета (у даљем тексту: Регистар), начин уписа промене података који су уписани у Регистар, начин вођења Регистра и садржина и изглед пријаве за упис у Регистар.
				Члан 2.
				Регистар се води у облику књиге тврдог повеза и као електронска база података.
				Регистар у писаном и електронском облику мора садржати идентичне податке.
				Члан 3.
				Регистар који се води у облику књиге тврдог повеза хоризонталног је формата и састоји се од 100 истоветних регистарских листова израђених на хартији беле боје.
				Регистарски лист састоји се од две међусобно повезане стране од којих је свака величине 400х300 mm. 
				Регистарски лист садржи вертикалне колоне у које се уписују: 
				1) редни број уписа;
				2) назив националног савета националне мањине;
				3) седиште и адреса националног савета националне мањине;
				4) датум одржавања конститутивне седнице националног савета националне мањине;
				5) име и презиме, пребивалиште и јединствени матични број председника националног савета националне мањине;
				6) датум доношења статута националног савета националне мањине, односно његових измена и допуна;
				7) број и датум доношења решења о упису у Регистар;
				8) број и датум доношења решења о промени података у Регистру;
				9) број и датум доношења решења о распуштању националног савета националне мањине;
				10) број и датум доношења решења о образовању привременог органа управљања националног савета националне мањине;
				11) број и датум доношења решења о брисању националног савета националне мањине из Регистра;
				12) напомена. 
				Изглед регистарског листа (Прилог 1), одштампан је уз овај правилник и чини његов саставни део.
				Члан 4. 
				На корици и првој ненумерисаној страни Регистра – књиге из члана 3. овог правилника одштампан је назив Регистра – књиге: „Регистар националних савета” и редни број књиге.
				Прва ненумерисана страна Регистрa – књиге оверава се потписом овлашћеног државног службеника и печатом министарства у чијем су делокругу послови људских и мањинских права (у даљем тексту: Министарство). 
				Члан 5.
				Уписивање података у Регистар врши се у одговарајуће колоне регистарског листа. 
				Подаци у Регистар уписују се читко и не смеју се брисати или преправљати.
				Члан 6.
				Мaњe пoгрeшкe испрaвљajу сe прeцртaвaњeм вoдoрaвнoм цртoм и стaвљaњeм пaрaфa овлашћеног државног службеника и дaтумa испрaвкe. Aкo сe рaди o вeћим пoгрeшкaмa цeo упис се пoништaвa прeцртaвaњeм рeгистaрскoг листa црвeнoм кoсoм цртoм и упис сe врши нa првoм слoбoднoм листу.
				Члан 7.
				Ако простор за уписивање податка у одговарајућу колону није довољан, тај податак се уписује на првом слободном регистарском листу. На тај лист преносе се сви остали последњи уписани подаци из других колона регистарског листа. Након што се изврши пренос података из претходног регистарског листа, тај лист се прецртава косом црвеном линијом.
				На новом регистарском листу попуњава се и колона „Напомена” у коју се уписује податак о регистарском листу претходног уписа.
				Члан 8.
				Упис националног савета националне мањине (у даљем тексту: национални савет) у Регистар врши се на основу пријаве за упис.
				У одговарајуће колоне регистарског листа уписују се подаци о националном савету, као и број и датум доношења решења о упису националног савета у Регистар. 
				 Пријава за упис националног савета националне мањине у Регистар националних савета одштампана је уз овај правилник и чини његов саставни део (Образац 1).
				Члан 9.
				Уз пријаву за упис у Регистар се подносе:
				1) записник са седнице на којој је конституисан први сазив националног савета;
				2) два примерка статута националног савета; 
				3) одлука о избору председника националног савета;
				4) оверена фотокопија личне карте председника националног савета, а ако она не садржи податак о пребивалишту и адреси и потврду о пребивалишту;
				5) доказ о уплати републичке административне таксе у складу са законом којим се уређују републичке административне таксе. 
				Подаци који се уписују у образац пријаве за упис националног савета у Регистар морају бити идентични подацима садржаним у актима и документима из става 1. овог члана. 
				Члан 10.
				Упис промене података у Регистру врши се на основу решења о упису промене података у Регистру, тако што се у одговарајућу колону регистарског листа уписује број и датум доношења решења о промени података у Регистру и податак који се мења.
				Истовремено, у одговарајућу колону регистарског листа, непосредно испод основног уписа податка који се мења, односно последњег уписа промене тог податка који се прецртава косом црвеном линијом, уписује се нов податак.
				Члан 11.
				Уз пријаву за промену података у Регистру се подноси: 
				1) записник са седнице националног савета на којој је донета одлука о промени података, у изворнику односно овереном препису;
				2) одлука о промени података;
				3) доказ о промени података; 
				4) доказ о уплати републичке административне таксе у складу са законом којим се уређују републичке административне таксе.
				Члан 12.
				Брисање националног савета из Регистра врши се на основу решења о брисању националног савета из Регистра, тако што се у одговарајућу колону регистарског листа уписује број и датум доношења решења о брисању националног савета из Регистра, a пoслe тoгa рeгистaрски лист кojи сe oднoси нa тај национални савет прeцртaвa сe сa двe црвeнe кoсe цртe.
				Члан 13.
				Распуштање националног савета и образовање привременог органа управљања националног савета врши се на основу решења о распуштању националног савета и решења о образовању привременог органа управљања националног савета, тако што се у одговарајуће колоне регистарског листа уписује податак о броју и датуму доношења решења о распуштању националног савета и броју и датуму решења којим се образује привремени орган управљања националног савета.
				Члан 14.
				Подаци уписани у Регистар националних савета националних мањина уписаће се у Регистар који се води у складу са одредбама овог правилника и ускладиће се са садржином овог правилника у року од 90 дана од дана ступања на снагу овог правилника.
				Члан 15.
				Даном почетка примене овог правилника престаје да важи Правилник о садржини и начину вођења регистра националних савета националних мањина („Службени гласник РС”, број 91/09).
				Члан 16.
				Овај правилник ступа на снагу наредног дана од дана објављивања у „Службеном гласнику Републике Србије”.
				Број 110-00-50/2014-17
				У Београду, 10. јула 2014. године
				Министар, 
				др Кори Удовички, с.р.
				
				Прилози
				НАПОМЕНА ИЗДАВАЧА: Правилником 
				о измени Правилникао начину уписа и 
				вођења Регистра националних савета („Службени гласник РС“, број 
				61/2018) Образац 1 – Пријава за упис националног савета 
				националне мањине у Регистар националних савета замењен 
				је новим Обрасцем 1 
				(види члан 1. Правилника - 61/2018-160).
				
				Прилог 1 - 
				Регистарски лист
				
				Образац 1 - 
				Пријава за упис националног савета 
				националне мањине у Регистар националних савета
	

