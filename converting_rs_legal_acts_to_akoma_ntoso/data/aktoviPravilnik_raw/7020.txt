


	
	Zakon

	


	
				Редакцијски пречишћен текст
				
				
				На основу члана 12. став 9. Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13, 68/14 – др. закон, 142/14, 83/15 и 108/16), 
				Министар финансија доноси
				ПРАВИЛНИК
				о утврђивању услуга предаје јела и пића за конзумацију на лицу места за сврху одређивања места промета услуга, у смислу Закона о порезу на додату вредност
				"Службени гласник РС", бр. 21 од 10. 
				марта 2017, 41 од 28. априла 2017.
				Члан 1.
				Овим правилником ближе се уређује шта се, у смислу члана 12. став 6. тачка 4) подтачка (5) Закона о порезу на додату вредност („Службени гласник РС”, бр. 84/04, 86/04 – исправка, 61/05, 61/07, 93/12, 108/13, 68/14 – др. закон, 142/14, 83/15 и 108/16 – у даљем тексту: Закон), сматра услугама предаје јела и пића за конзумацију на лицу места.
				Члан 2.
				Услугама предаје јела и пића за конзумацију на лицу места, у смислу члана 12. став 6. тачка 4) подтачка (5) Закона, сматрају се услуге предаје припремљене или неприпремљене хране, пића или хране и пића, за људску потрошњу, уз додатне услуге које омогућавају њихову тренутну потрошњу (сервирање, послуживање и др.), независно од тога да ли се конзумација врши у угоститељском објекту у којем је храна припремљена, у угоститељском објекту у којем храна није припремљена, у пословном или стамбеном простору примаоца услуга или на другом месту.
				Предаја хране, пића, или хране и пића, са или без превоза, али без додатних услуга које омогућавају њихову тренутну потрошњу, не сматра се услугом предаје јела и пића за конзумацију на лицу места из става 1. овог члана, већ се сматра испоруком добара.
				Додатним услугама које омогућавају 
				тренутну потрошњу хране и пића, у смислу ст. 1. и 2. овог члана, 
				не сматрају се услуге сервирања и послуживања хране и пића у 
				објекту пекаре.
				*Службени гласник РС, број 41/2017
				Члан 3.
				Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 1. априла 2017. године.
				Број 110-00-99/2017-04
				У Београду, 6. марта 2017. године
				Министар, 
				др Душан Вујовић, с.р.
	

