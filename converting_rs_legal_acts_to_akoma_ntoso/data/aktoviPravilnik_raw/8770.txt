


	Редакцијски пречишћен текст



На
основу члана 113. став 3. Закона о ваздушном саобраћају („Службени лист СРЈ”, бр.
12/98, 44/99, 73/2000 и 70/2001) и тачке 16. Одлуке о оснивању Директората цивилног
ваздухопловства државе Србије и државе Црне Горе („Службени гласник Републике Србије”,
број 102/2003 и „Службени лист Републике Црне Горе”, број 61/2003),

Генерални
директор Директората цивилног ваздухопловства државе Србије и државе Црне Горе прописује




ПРАВИЛНИК


о условима и поступку
признавања дозвола и овлашћења летачког особља стечених у иностранству

"Службени гласник РС", бр. 

94
од 4. 
новембра 
2005, 
56 од 19. јуна 2007 - др. правилник, 98 од 23. децембра 2011 - др. правилник





члан 1.

Овим
правилником прописују се услови и поступак признавања дозвола и овлашћења летачког
особља стечених у иностранству.

члан 2.

Дозволе
летачког особља стечене у иностранству и овлашћења уписана у такве дозволе, могу
се признати ако су те дозволе, односно овлашћења издале ваздухопловне власти државе
чланице Организације међународног цивилног ваздухопловства (ICАО) и ако су те дозволе,
односно овлашћења предвиђена Законом о ваздушном саобраћају и прописима донетим
на основу њега. Изузетно од става 1. овог члана, иностране дозволе кабинског особља,
пилота змаја, пилота параглајдера и падобранца, могу се признати иако нису издате
од стране ваздухопловних власти државе из које потичу, већ од стране другог тела
које је по прописима те државе овлашћено за њихово издавање.

Признавање
дозвола и овлашћења летачког особља врши Директорат цивилног ваздухопловства државе
Србије и државе Црне Горе (у даљем тексту: Директорат цивилног ваздухопловства),
под условима прописаним Законом о ваздушном саобраћају, и под условима и по поступку
који су прописани овим правилником.

члан 3.

Дозвола
стечена у иностранству може се признати само уколико је важећа и ако ималац дозволе
поседује важеће лекарско уверење за врсту дозволе чије се признавање захтева.

Дозвола
стечена у иностранству не може се признати ако кандидат за признавање већ поседује
дозволу исте врсте издату од стране домаћих ваздухопловних власти.

члан 4.

Признавање
дозвола и овлашћења стечених у иностранству могу захтевати како домаћи тако и страни
држављани, с тим да страни држављани који захтевају признавање дозволе професионалног
или транспортног пилота ваздухоплова морају, уз захтев, доставити доказе о професионалном
ангажовању од стране компаније чије се седиште налази на територији Србије и Црне
Горе.

члан 5.

Услови
под којима је дозвола стечена у иностранству, у погледу обуке, времена проведеног
на одређеним пословима, времена и структуре оствареног налета, броја изведених скокова
и слично, не могу бити блажи од услова за стицање такве дозволе у Србији и Црној
Гори.

Уколико
се захтева признавање иностране дозволе професионалног или транспортног пилота авиона
или хеликоптера, а подносилац захтева не испуњава услов из става 1. овог члана,
Директорат цивилног ваздухопловства може, уз сагласност подносиоца захтева, издати
домаћу дозволу нижег ранга, ако су испуњени остали услови из овог правилника.

члан 6.

Овлашћење
стечено у иностранству које је уписано у инострану дозволу, може се признати само
уколико је важеће, ако кандидат за признавање поседује домаћу дозволу, и ако се
ради о овлашћењу које се по домаћим прописима уписује у ону врсту дозволе коју кандидат
за признавање поседује.

Не
може се извршити признавање овлашћења стеченог у иностранству ако кандидат за признавање
већ поседује истоветно овлашћење уписано у дозволу издату од стране домаћих ваздухопловних
власти.

члан 7.

Услови
под којима је овлашћење стечено у иностранству, у погледу обуке, времена проведеног
на одређеним пословима, времена и структуре оствареног налета, броја изведених скокова
и слично, не смеју бити блажи од услова под којима се врши стицање истог овлашћења
у Србији и Црној Гори.

Овлашћење
за летење одређеним типом ваздухоплова стечено у иностранству може се признати само
уколико је такав тип ваздухоплова уписан у Регистар цивилних ваздухоплова Србије
и Црне Горе.

члан 8.

Дозвола
транспортног пилота ваздухоплова стечена у иностранству у којој није уписано овлашћење
за летење на типу ваздухоплова, или је уписано овлашћење за летење на типу ваздухоплова
који није уписан у Регистар цивилних ваздухоплова Србије и Црне Горе, може се признати
само уколико кандидат за признавање, претходно положи испит за стицање овлашћења
за летење на типу ваздухоплова који је уписан у Регистар цивилних ваздухоплова Србије
и Црне Горе и коме је хомологацијом утврђено да је за његово безбедно управљање
неопходно више од једног пилота (МРА).

Изузетно
од става 1. овог члана, кандидат за признавање иностране дозволе транспортног пилота
авиона који поседује домаћу дозволу професионалног пилота авиона, са важећим овлашћењем
за летење на типу ваздухоплова или овлашћењем за класу вишемоторних клипних авиона,
не полаже испит за упис типа ваздухоплова, већ му се домаћа дозвола транспортног
пилота авиона издаје са овлашћењем које кандидат поседује у дозволи професионалног
пилота.

члан 9.

Кандидату
који испуни услове и положи испит за признавање овлашћења за летење на типу вишемоторног
клипног авиона у дозволи ће бити уписано овлашћење за летење на класи вишемоторних
клипних авиона (МЕР), а кандидату који испуни услове и положи испит за признавање
инструкторства на типу авиона за чије је безбедно управљање довољан један пилот
(SPА), у дозволи ће бити уписано овлашћење инструктора летења на класи авиона са
једним пилотом (CRI(SPА)).

члан 10.

На
основу спроведеног поступка признавања, Директорат цивилног ваздухопловства издаје
кандидату дозволу чији је рок важења једнак року важења иностране дозволе која је
предмет признавања, односно у домаћу дозволу уписује овлашћење чији је рок важења
једнак року важења овлашћења које је уписано у инострану дозволу, осим када су ови
рокови дужи од оних који су предвиђени домаћим прописима.

члан 11.

Директорат
цивилног ваздухопловства је дужан да од ваздухопловних власти државе која је издала
дозволу, односно овлашћење чије се признавање захтева, прибави потврду веродостојности
дозволе и стечених овлашћења, као и да изврши увид у дозволу, лекарско уверење и
летачку књижицу подносиоца захтева за признавање.

члан 12.

Признавање
дозвола и овлашћења стечених у иностранству се може извршити тек ако кандидат за
признавање положи испит пред комисијом Директората цивилног ваздухопловства,

који
се може састојати из теоријског и практичног дела.

Кандидати
за признавање иностраних дозвола полажу теоријски део испита који обухвата предмет
– Ваздухопловни прописи, и практични део испита који обухвата проверу стручног знања
и оспособљености за безбедно управљање ваздухопловом, као и познавање експлоатације
ваздухоплова и принудних поступака.

Испит
из предмета Ваздухоповни прописи полаже се сходно врсти дозволе чије издавање кандидат
захтева.

Изузетно
од става 2. овог члана, кандидати за признавање дозвола кабинског особља, пилота
змаја, пилота параглајдера или падобранца, полажу само теоријски део испита.

Кандидати
за признавање овлашћења стечених у иностранству полажу само практични део испита.

члан 13.

Уз
пријаву за полагање испита ради признавања иностране дозволе или овлашћења, кандидат
мора доставити Директорату цивилног ваздухопловства доказе о поседовању дозволе,
односно овлашћења чије се признавање захтева.

Пријаве
за полагање испита за признавање дозволе или овлашћења стечених у иностранству се
подносе на обрасцу чији садржај и изглед прописује генерални директор Директората
цивилног ваздухопловства.

У
погледу испитне процедуре сходно се примењују одредбе Правилника о дозволама летачког
особља („Службени гласник Републике Србије”, број 30/2005).

члан 14.

На
основу извештаја комисије о положеном испиту за признавање дозволе и упис овлашћења,
Директорат цивилног ваздухопловства издаје кандидату одговарајућу дозволу, или у
дозволу уписује овлашћење стечено у иностранству.

У
случају издавања дозволе на основу признавања иностране дозволе, у рубрици XIII
домаће дозволе („Напомене”) мора бити назначено да је издавање извршено на основу
дозволе стечене у иностранству.

Уз
захтев за издавање дозволе на основу спроведеног поступка признавања, кандидат мора
доставити лекарско уверење издато од здравствене установе за преглед ваздухопловног
овлашћеног особља овлашћене од стране Директората цивилног ваздухопловства.

члан 15.

Овај правилник ступа
на снагу осмог дана од дана објављивања у „Службеном гласнику Републике Србије”.







Број
1/0-07-0291/2005-0001

У
Београду, 26. октобра 2005. године

Генерални
директор,

Будимир
Шарановић, с.р.

