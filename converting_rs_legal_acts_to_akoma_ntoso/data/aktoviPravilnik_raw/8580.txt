


	
	Zakon

	


	
				
					Редакцијски пречишћен текст
				
				
				На основу члана 20. став 3. Закона о подстицајима у пољопривреди и руралном развоју („Службени гласник РС”, бр. 10/13 и 142/14),
				Министар пољопривреде и заштите животне средине доноси
				ПРАВИЛНИК
				о условима и начину остваривања права на подстицаје у сточарству по кошници пчела
				"Службени гласник РС", бр. 33 од 9. 
				априла 2015, 14 од 22. фебруара 2016, 20 од 16. марта 2018, 44 од 8. јуна 2018 - 
				др. закон, 
				27 од 12. априла 2019.
				Члан 1.
				Овим правилником ближе се прописују услови и начин остваривања права на подстицаје у сточарству по кошници пчела, као и образац захтева за остваривање тих подстицаја.
				Члан 2.
				Правно лице, предузетник и физичко 
				лице – носилац комерцијалног породичног пољопривредног 
				газдинства, које испуњава услове прописане законом којим се 
				уређују подстицаји у пољопривреди и руралном развоју, може да 
				оствари право на подстицаје у сточарству по кошници пчела за
				најмање 20, а највише 1.000 кошница 
				пчела.
				*Службени гласник РС, број 20/2018
				
				
				**Службени гласник РС, број 27/2019
				Члан 3.
				Захтев за остваривање права на подстицаје по кошници пчела подноси се за сваку календарску годину, једанпут годишње, Министарству пољопривреде и заштите животне средине – Управи за аграрна плаћања (у даљем тексту: Управа), од 15. априла до 31. маја текуће године, на Обрасцу – Захтев за подстицаје по кошници пчела за _____ годину, који је одштампан уз овај правилник и чини његов саставни део. 
				Члан 4.
				Испуњеност прописаних услова за остваривање права на подстицаје по кошници пчела, упоређивање података из поднетог захтева са пријављеним подацима у Централној бази података о обележавању животиња, одобравање исплате и давање налога за пренос средстава на наменски рачун пољопривредног газдинства код пословне банке врши Управа, у складу са законом којим се уређују подстицаји у пољопривреди и руралном развоју.
				Испуњеност прописаних услова за остваривање права на подстицаје по кошници пчела утврђује се на основу података на дан подношења захтева из члана 3. овог правилника.
				Члан 5.
				Даном ступања на снагу овог правилника престаје да важи Правилник о начину остваривања права на подстицаје у сточарству по кошници пчела („Службени гласник РС”, бр. 60/13 и 36/14).
				Члан 6.
				Овај правилник ступа на снагу наредног дана од дана објављивања у „Службеном гласнику Републике Србије”.
				Број 110-00-57/2015-09
				У Београду, 7. априла 2015. године
				Министар,
				проф. др Снежана Богосављевић Бошковић, с.р.
				
				Прилози
				НАПОМЕНА ИЗДАВАЧА: Престају да важе 
				одредбе Правилника у обрасцу, у делу у ком се установљава 
				обавеза употребе печата у пословању друштава и предузетника, 
				даном почетка примене члана 160. Закона о изменама и допунама 
				Закона о привредним друштвима („Службени гласник РС“, број 
				44/2018), односно 1. октобра 2018. године (види члан 160. Закона 
				– 44/2018-27).
				
	

