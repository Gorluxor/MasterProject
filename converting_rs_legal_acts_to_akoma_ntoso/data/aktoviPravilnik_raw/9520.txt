


	
	Zakon

	


	
				На основу члана 30. Закона о супстанцама које се користе у недозвољеној производњи опојних дрога и психотропних супстанци („Службени гласник РС”, број 107/05),
				Министар здравља доноси
				ПРАВИЛНИК
				о начину вођења, садржају и обрасцу евиденције о прекурсорима и другим супстанцама које могу бити употребљене за недозвољену производњу опојних дрога и психотропних супстанци
				"Службени глсник РС", број 21 од 10. марта 
				2017.
				
				Члан 1.
				Овим правилником прописује се начин вођења, садржај и образац евиденције о супстанцама које се користе у недозвољеној производњи опојних дрога и психотропних супстанци, односно о прекурсорима (у даљем тексту: евиденција), коју води министарство надлежно за послове здравља (у даљем тексту: Министарство).
				Члан 2.
				Евиденција се води на Oбрасцу за евиденцију прекурсора који је одштампан уз овај правилник и чини његов саставни део.
				Члан 3.
				Евиденција садржи следеће податке:
				1) редни број;
				2) број издате дозволе;
				3) датум издавања дозволе;
				4) датум престанка важења дозволе;
				5) сврха издавања дозволе, увоз, односно извоз;
				6) интернационални незаштићени назив (INN);
				7) заштићено име прекурсора (уколико га прекурсор има);
				8) категорија прекурсора;
				9) тарифни став из номенклатуре Царинске тарифе (HS број);
				10) број из Међународног регистра хемикалија (CAS број);
				11) назив супстанце, односно производа ради чије производње се увози, односно извози прекурсор;
				12) јединица мере на основу које је издата дозвола;
				13) нето маса, односно запремина прекурсора за коју је издата дозвола;
				14) у случају смеше, процентуално учешће прекурсора у смеши;
				15) нето маса, односно запремина прекурсора која је увезена, односно извезена;
				16) назив правног лица које је носилац дозволе;
				17) намена увезене, односно извезене пошиљке, производња, односно даљи промет;
				18) име и презиме лица одговорног за производњу, односно промет прекурсора у правном лицу;
				19) назив и адреса крајњег корисника, ако је намена даљи промет;
				20) назив и адреса купца, ако је сврха извоз.
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00412/2016-12
				У Београду, 8. фебруара 2017. године
				Министар,
				aсс др Златибор Лончар, с.р.
				Прилози
				ОБРАЗАЦ ЗА ЕВИДЕНЦИЈУ ПРЕКУРСОРА
				
					
						
							
								Редни број
							
							
								Број издате дозволе
							
							
								Датум издавања дозволе
							
							
								Датум престанка важења дозволе
							
							
								Сврха издавања дозволе (увоз, односно извоз)
							
							
								Интернационални незаштићени назив (INN)
							
							
								Заштићено име прекурсора
							
							
								Категорија прекурсора
							
							
								HS број
							
							
								CAS број
							
							
								Назив производа ради чије производње се прекурсор увози
							
							
								Јединица мере
							
							
								Нето маса, односно запремина
							
							
								Проценат прекурсора у смеши
							
							
								Нето маса прекурсора
							
							
								Носилац дозволе
							
							
								Намена пошиљке
							
							
								Одговорно лице
							
							
								Назив и адреса крајњег корисника
							
							
								Назив и адреса купца
							
						
						
							
								1
							
							
								2
							
							
								3
							
							
								4
							
							
								5
							
							
								6
							
							
								7
							
							
								8
							
							
								9
							
							
								10
							
							
								11
							
							
								12
							
							
								13
							
							
								14
							
							
								15
							
							
								16
							
							
								17
							
							
								18
							
							
								19
							
							
								20
							
						
						
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
						
						
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
						
						
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
							
						
					
				
	

