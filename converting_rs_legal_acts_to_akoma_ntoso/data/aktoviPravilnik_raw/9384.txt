


	
	Zakon



	
			На основу члана 26. став 10. Закона о биомедицински потпомогнутој оплодњи („Службени гласник РСˮ, бр. 40/17 и 113/17 – др. закон),
			Министар здравља доноси
			ПРАВИЛНИК 
			о садржају обрасца обавештења за лица која се подвргавају поступку биомедицински потпомогнутог оплођења
			"Службени гласник РС", број 27 од 12. априла 2019.
			Члан 1.
			Овим правилником прописује се садржај обрасца обавештења за лица која се подвргавају поступку биомедицински потпомогнутог оплођења (у даљем тексту: БМПО).
			Члан 2.
			Образац обавештења за лица која се подвргавају поступку БМПО садржи рубрике за упис података о:
			1) центру за БМПО;
			2) датуму давања обавештења;
			3) супружницима, односно ванбрачним партнерима, и то:
			(1) име и презиме,
			(2) датум рођења,
			(3) јединствени матични број грађана,
			(4) место пребивалишта и адреса,
			(5) држављанство;
			4) обавештењу за лица која се подвргавају поступку БМПО.
			У образац из става 1. овог члана уписују се и име и презиме доктора медицине – специјалисте гинекологије са ужом специјализацијом из фертилитета и стерилитета или специјалиста гинекологије и акушерства који има радно искуство на пословима директно везани за поступке БМПО и има више од пет година искуства у програму БМПО (ИВФ/ИКСИ/ЕТ) и самостално урађених најмање 300 поступака до ступања на снагу Закона о БМПО. (у даљем тексту: надлежни специјалиста);
			Образац из става 1. овог члана садржи потпис и факсимил надлежног специјалисте.
			Саставни део обрасца обавештења из става 1. овог члана су и изјаве о пристанку оба супружника, односно ванбрачна партнера за извођење БМПО, односно изјаве о повлачењу пристанка за извођење БМПО супружника, односно ванбрачног партнера, оверене потписом и факсимилом надлежног специјалисте. 
			Образац обавештења из става 1. овог члана одштампан је уз овај правилник и чини његов саставни део.
			Члан 3.
			Даном ступања на снагу овог правилника престаје да важи Правилник о садржају обрасца обавештења за лица која се подвргавају поступку биомедицински потпомогунотог оплођења („Службени гласник РСˮ, број 37/13).
			Члан 4.
			Овај правилник ступа на снагу осмог дана од дана објављивања у „Службеном гласнику Републике Србијеˮ.
			Број 110-00-151/2019-21
			У Београду, 25. марта 2019. године
			Министар,
			асс. дрЗлатибор Лончар, с.р.
			
			
			
			
	

