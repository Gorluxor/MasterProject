


	
	Zakon


	
				На основу члана 73. став 2. и члaна 74. став 2. Закона о ветеринарству („Службени гласник РС”, бр. 91/05, 30/10 и 93/12),
				Министар пољопривреде и заштите животне средине доноси
				ПРАВИЛНИК
				о регистрацији, односно одобравању објеката за узгој, држање и промет животиња
				"Службени гласник РС", број 36 од 13. априла 
				2017.
				
				Члан 1.
				Овим правилником ближе се прописују врсте објеката који се региструју, односно одобравају за узгој, држање и промет животиња, начин и поступак регистрације, односно одобравања објеката, изглед обрасца захтева за упис објекaта у Регистар објеката, односно Регистар одобрених објекта, као и садржина и начин вођења Регистра објеката и Регистра одобрених објеката.
				Члан 2.
				Објекти који се региструjу у складу са Законом о ветeринарству (у даљем тексту: Закон) и овим правилником су: 
				1) објекти у којима се узгајају животиње за репродукцију, тов, производњу хране животињског порекла или производа животињског порекла, ради стављања у промет, који чине јединствену производно технолошку и епизоотиолошку целину и који испуњавају услове, у складу са Законом и законом којим се уређује добробит животиња;
				2) објекти за држање животиња у којима се гаје животиње и брине о њима, у којима се не врши узгој и који испуњавају услове у складу са Законом и законом којим се уређује добробит животиња. 
				Објекти који се одобравају складу са Законом и овим правилником јесу објекти у којима се обавља промет животиња и који испуњавају услове у складу са Законом и законом којим се уређује добробит животиња. 
				Члан 3.
				У Регистар објеката региструју се објекти из члана 2. став 1. тачка 1) овог правилника, и то објекти за узгој: папкара; свиња; копитара; живинe (осим кока носиља); дивљачи; риба; пужева, као и других животиња за узгој (у даљем тексту: фарме), одгајивачнице паса и мачака и других кућних љубимица, као и инкубаторске станице.
				У Регистар објеката региструју се објекти из члана 2. став 1. тачка 2) овог правилника и то: прихватилишта за напуштене животиње; пансиони за кућне љубимце и објекти за карантин.
				У Регистар одобрених објеката региструју се објекти из члана 2 . став 2. овог правилника и то: сабирни центар; сточна пијаца; откупно место; објекти за узгој више од 350 кокошака носиља. 
				Члан 4.
				Регистрација у Регистар објеката, односно Регистар одобрених објеката врши се на основу захтева, који подноси власник, односно корисник објекта министарству надлежном за послове ветеринарства (у даљем тексту: Министарство) у складу са Законом.
				Објекти из члана 3. овог правилника региструју се у Регистар објеката, односно Регистар одобрених објеката, по основу права својине, односно права коришћења објекта. 
				Захтев из става 1. овог члана подноси се на Обрасцу – Захтев за упис у Регистар објекaта, односно Регистар одобрених објеката, за држање, узгој и промет животиња, који је одштампан уз овај правилник и чини његов саставни део.
				Члан 5.
				Приликом пријема захтева за упис у Регистар објеката проверава се да ли је захтев правилно попуњен и на основу уредно поднетог захтева врши се упис у Регистар објеката и додељује им се ветеринарски контролни број у складу са Законом.
				Приликом пријема захтева за упис у Регистар одобрених објеката проверава се да ли је захтев правилно попуњен.
				На основу уредно поднетог захтева и утврђивања испуњености прописаних услова, врши се упис у Регистар одобрених објеката и додељује им се ветеринарски контролни број у складу са Законом.
				Члан 6.
				Регистар објеката, односно Регистар одобрених објеката садржи: 
				1) пословно име, односно назив, седиште правног или физичког лица, односно предузетника, које подноси захтев;
				2) матични број;
				3) број решења из Агенције за привредне регистре (АПР);
				4) порески индентификациони број подносиоца захтева (ПИБ);
				5) број телефона и факса у седишту (са позивним бројем);
				6) e-mail адреса у седишту;
				7) адреса објекта, назив и седиште управни округ где се обавља делатност;
				8) број телефона и факса у објекту (са позивним бројем);
				9) e-mail адреса у објекту;
				10) врста делатности (држање, узгој, промет);
				11) врста објекта;
				12) врста(е) животиња на коју се односи производна делатност;
				13) капацитет објекта;
				14) ветеринарски контролни број;
				15) број решења о испуњености прописаних услова објекта, односно број решења о упису у Регистар објеката, односно Регистар одобрених објеката;
				16) привремени престанак делатности; 
				17) датум привременог престанка делатности;
				18) датум и број решења о брисању из Регистра објеката, односно Регистра одобрених објеката;
				19) напомене. 
				Члан 7.
				Регистар објеката, односно Регистар одобрених објеката води се у електронској форми, повезан је са централним информационим системом Министарства. 
				Регистровани објекти и одобрени објекти објављују се на интернет страници Министарства. 
				Члан 8.
				У случајевима када настану промене података из садржине захтева из члана 4. став 3. овог правилника, као и привремени престанак обављања делатности у објекту у трајању највише 12 месеци, врши се промена података уписаних у Регистар из члана 6. овог правилника.
				Члан 9.
				У случају престанка обављања делатности или ако престану да испуњавају прописане услове, објекат се брише из Регистра из члана 6. овог правилника, у складу са Законом.
				Члан 10. 
				Oбjeкти кojи су рeгистрoвaни oднoснo oдoбрeни пo прoписимa кojи су вaжили дo дaнa пoчeткa примeнe oвoг прaвилникa настављају да се воде у регистрима са свим уписаним подацима у складу са овим правилником.
				Члан 11.
				Даном почетка примене овог правилника престају да важе Правилник о ветеринарско-санитарним условима објеката за узгој и држање копитара, папкара, живине и кунића („Службени гласник РС”, број 81/06) и Правилник о садржини и начину вођења Регистра објеката за држање животиња („Службени гласник РС”, број 17/09).
				Члан 12.
				Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. маја 2017. године.
				Број 110-00-00036/2017-09
				У Београду, 20. марта 2017. године
				Министар,
				Бранислав Недимовић, с.р.
				Прилози
				ОБРАЗАЦ
				Испунити читљиво великим штампаним словима, непотребно прецртати
				ЗАХТЕВ ЗА УПИС У РЕГИСТАР ОБЈЕКТА ОДНОСНО ЗА УПИС У РЕГИСТАР ОДОБРЕНИХ ОБЈЕКАТА ЗА ДРЖАЊЕ, УЗГОЈ И ПРОМЕТ ЖИВОТИЊА
				
					
						
							
								ВРСТА ДЕЛАТНОСТИ
							
							
							
						
						
							
								ВРСТА ОБЈЕКТА
							
							
							
						
						
							
								ВРСТА ЖИВОТИЊЕ
							
							
							
						
						
							
								Пословно име, назив правног или физичког лица, односно предузетника које подноси захтев
							
						
						
							
								Адреса седишта
							
						
						
							
								Општина
							
							
								насељено место
							
							
								улица и број
							
							
								Телефон
							
						
						
							
							
							
							
							
							
							
							
						
						
							
								E-mail
							
							
							
						
						
							
								матични број
							
							
								број решења из Агенције за привредне регистре (АПР)
							
							
								 (ПИБ)
							
						
						
							
							
							
							
							
							
						
						
							
								Адреса објекта
							
						
						
							
								Општина
							
							
								насељено место
							
							
								улица и број
							
							
								Телефон
							
						
						
							
							
							
							
							
							
							
							
						
						
							
								E-mail
							
							
							
						
						
							
							
							
							
							
							
							
							
						
						
							
								капацитет објекта
							
							
							
							
							
							
							
						
						
							
								ИД број газдинства
							
							
							
							
							
							
							
						
					
				
				Изјава и потпис
				Овим изјављујем:
				1) да су подаци које сам уписао у овај образац тачни;
				2) да је објекат у сопственом власништву односно закупу;
				3) да су испуњени услови за обављање наведене делатности у складу са посебним прописом;
				4) о свакој промени података из овог обрасца обавестићу Управу за ветерину у року од 15 дана од њиховог настанка.
				
					
						
							
								ДАТУМ: __________________
							
							
								ПОТПИС
								_______________________________
							
						
					
				
				ДОДАТНИ ПОДАЦИ У ЗАВИСНОСТИ ОД ВРСТЕ ДЕЛАТНОСТИ
				1) ЗА УЗГОЈ СВИЊА
				
					
						
							
								капацитет фарме по категоријама
							
							
							
						
						
							
								крмаче/назимице
							
							
							
						
						
							
								Нерастови
							
							
							
						
						
							
								Прасад
							
							
							
						
						
							
								Товљеници
							
							
							
						
						
							
								начин држања крмача/назимица
								(индивидуално или групно)
							
							
							
						
					
				
				2) ЗА УЗГОЈ КРАВА МУЗАРА
				
					
						
							
								капацитет фарме по категоријама
							
							
							
						
						
							
								КРАВЕ/ЈУНИЦЕ 
							
							
							
						
						
							
								ТЕЛАД
							
							
							
						
						
							
								начин држања крава/јуница
								(везани систем, слободно држање)
							
							
							
						
					
				
				3) ЗА КОКОШКЕ НОСИЉЕ
				А. КАВЕЗНО ДРЖАЊЕ
				Број објеката на фарми ___________
				Упишите величину кавеза и тренутни број кока носиља по кавезу:
				– број кавеза укупно (комада): __________________________
				– број кавеза по објекту (комада): _______________________
				– број етажа: ________________________________________
				– ширина: ________________
				– висина: ________________
				– површина кавеза: _____________
				– број кока носиља у кавезу: ___________________
				– у кавезу постоји гнездо ДА/НЕ
				Упишите капацитет фарме (комада):
				– тренутни број кока носиља на појединим објектима (ако је примењиво): ________________
				– максимални капацитет по поједином објекту (ако је примењиво): ______________
				– површина појединог објекта (ако је примењиво): _________
				– тренутни број кока носиља на фарми: _____________
				– максимални капацитет фарме: _____________
				Б. АЛТЕРНАТИВНИ СИСТЕМИ
				Број објеката на фарми ___________
				– држање у објекту: ДА / НЕ 
				Број кока носиља на m²: ________________
				– са испустом: ДА / НЕ 
				Број кока носиља на m²: ___________________
				Упишите капацитет фарме (комада):
				– тренутни број кока носиља и на појединим објекту (ако је примењиво):____________
				– максимални капацитет по поједином објекту (ако је примењиво): ______________
				– површина појединог објекта (ако је примењиво): _________
				– тренутни број кока носиља на фарми: _______________
				– максимални капацитет фарме: _______________
				Изјава и потпис
				Овим изјављујем:
				1) да су подаци које сам уписао у овај образац тачни;
				2) да је објекат у сопственом власништву односно закупу;
				3) да су испуњени услови за обављање наведене делатности у складу са посебним прописом;
				4) о свакој промени података из овог обрасца обавестићу Управу за ветерину у року од 15 дана од њиховог настанка.
				
					
						
							
								ДАТУМ: __________________
							
							
								ПОТПИС
								_______________________________
							
						
					
				
	

