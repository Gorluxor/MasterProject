


	
	Zakon

	


	Редакцијски пречишћен текст
	
	
	На основу члана 237. тачка 3) и члана 265. Закона о ваздушном саобраћају („Службени гласник РС”, бр. 73/10 и 57/11),
	Управни одбор Директората цивилног ваздухопловства Републике Србије доноси
	ПРАВИЛНИК
	о захтевима за процедуре које се односе на планове лета у предполетној фази
	
	"Службени гласник РС", бр. 23 од 28. марта 
	2012, 87 од 27. септембра 2017, 22 од 28. марта 2019.
	Предмет Правилника
	Члан 1.
	Овим правилником се утврђују захтеви за процедуре које се односе на планове лета у претполетној фази и обавезе субјеката који располажу подацима из планова лета.
	Овим правилником се упућује на одредбе прописа и препоручене праксе Међународне организације цивилног ваздухопловства које се непосредно примењују на захтеве за процедуре које се односе на планове лета у претполетној фази, које су доступне у штампаним публикацијама те међународне организације.
	Овај правилник се примењује на оператере ваздухоплова и агенте који раде у њихово име, пилоте ваздухоплова и агенте који раде у њихово име и јединице пружалаца услуга у ваздушном саобраћају када пружају услуге у општем ваздушном саобраћају у складу са правилима инструменталног летења, унутар ваздушног простора Републике Србије.
	Преузимање уредби Комисије 
	Члан 2.
	Овим правилником се у домаће законодавство 
	преузима Уредба Комисије (ЕЗ) бр. 1033/2006 од 6. јула 2006. године која 
	предвиђа захтеве у погледу процедура за планове лета у предполетној фази у 
	оквиру Јединственог европског неба, измењена и допуњена следећим уредбама:
	– Уредбом Комисије (ЕУ) бр. 929/2010 од 18. 
	октобра 2010. године која мења и допуњује Уредбу Комисије (ЕЗ) бр. 1033/2006 
	у вези са ICAO одредбама на које се упућује у члану 3. став 1;
	– Спроведбеном уредбом Комисије (ЕУ) бр. 923/2012 
	од 26. септембра 2012. године која успоставља заједничка правила летења и 
	оперативне одредбе у вези са услугама и поступцима у ваздушној пловидби и 
	којом се мењају и допуњују Спроведбена уредба (ЕУ) бр. 1035/2011 и уредбе 
	(ЕЗ) бр. 1265/2007, (ЕЗ) бр. 1794/2006, (ЕЗ) бр. 730/2006, (ЕЗ) бр. 
	1033/2006 и (ЕУ) бр. 255/2010;
	– Спроведбеном уредбом Комисије (ЕУ) бр. 428/2013 
	од 8. маја 2013. године којом се мења и допуњује Уредба (ЕЗ) бр. 1033/2006 у 
	вези са ICAO одредбама на које се упућује у члану 3. став 1. и којом се 
	ставља ван снаге Уредба (ЕУ) бр. 929/2010;
	– Спроведбеном уредбом Комисије (ЕУ) бр. 2016/2120 
	од 2. децембра 2016. године којом се мења и допуњује Уредба (ЕЗ) бр. 
	1033/2006 у вези са ICAO одредбама на које се упућује у члану 3. став 1;
	– Спроведбеном уредбом Комисије (ЕУ) број 
	2018/139 од 29. јануара 2018. године којом се мења и допуњује Уредба (ЕЗ) 
	број 1033/2006 у погледу упућивања на ICAO одредбе.
	Уредба Комисије (ЕЗ) бр. 1033/2006 дата је у 
	Прилогу 1, који је одштампан уз овај правилник и чини његов саставни део.
	*Службени гласник РС, број 87/2017
	**Службени гласник РС, број 22/2019
	Значење израза
	Члан 3.
	Изрази који се користе у овом правилнику имају следеће значење:
	1) ICAO је Међународна организација цивилног ваздухопловства;
	2) Уредба (ЕЗ) бр. 549/2004 јесте Уредба Европског парламента и Савета (ЕЗ) бр. 549/2004 од 10. марта 2004. године којом се предвиђа оквир за формирање Јединственог европског неба (оквирна Уредба), која је преузета у законодавство Републике Србије Правилником о условима и начину издавања и важења сертификата за пружање услуга у ваздушној пловидби („Службени гласник РС”, број 
	бр. 32/11, 54/12 и 24/13);
	3) Уредба (ЕЗ) бр. 551/2004 је Уредба Европског парламента и Савета (ЕЗ) бр. 551/2004 од 10. марта 2004. године o организацији и коришћењу ваздушног простора у Јединственом европском небу (Уредба о ваздушном простору), која је преузета у законодавство Републике Србије Правилником о преузимању прописа Европске уније о управљању ваздушним простором и флексибилном коришћењу ваздушног простора („Службени гласник РС”, број 69/11); 
	
	4) Чикашка конвенција је Конвенција о међународном цивилном ваздухопловству, Чикаго 1944.
	Остали изрази који се користе у овом правилнику имају значење које је наведено у члану 2. Уредбе Комисије (ЕЗ) бр. 1033/2006.
	Изрази „држава чланица” и „Службени лист Европске уније”, који се користе у прилозима овог правилника, тумаче се сагласно тач. 2. и 3. Анекса II Мултилатералног споразума између Европске заједнице и њених држава чланица, Републике Албаније, Босне и Херцеговине, Републике Бугарске, Републике Хрватске, Бивше Југословенске Републике Македоније, Републике Исланд, Републике Црне Горе, Краљевине Норвешке, Румуније, Републике Србије и Мисије привремене управе Уједињених нација на Косову (у складу са Резолуцијом Савета безбедности УН 1244 од 10. јуна 1999) о успостављању Заједничког европског ваздухопловног подручја.
	Упућивање на Секцију 4 Спроведбене уредбе 
	Комисије (ЕУ) бр. 923/2012, које се врши у Прилогу 1. овог правилника, 
	тумачи се као упућивање на чл. 30–34. Правилника о летењу ваздухоплова 
	(„Службени гласник РС”, бр. 61/15) којима су у законодавство Републике 
	Србије преузете наведене одредбе Спроведбене уредбе Комисије (ЕУ) бр. 
	923/2012.
	*Службени гласник РС, број 87/2017
	Ступање на снагу
	Члан 4.
	Овај правилник ступа на снагу осмог дана од дана објављивања у „Службеном гласнику Републике Србије”, изузев одредаба Прилога 2. овог правилника који се примењује од 15. новембра 2012. године.
	Број 1/0-01-0001/2012-0006
	У Београду, 23. фебруара 2012. године
	
	Управни одбор
	Председник,
	
	Милутин Мркоњић, с.р.
	
	НАПОМЕНА ИЗДАВАЧА: Правилником о изменама и 
	допуни Правилника о захтевима за процедуре које се односе на планове лета у 
	предполетној фази ("Службени гласник РС", број 87/2017) измењен је Прилог 1, 
	а Прилог 2 брисан је (види чл. 3-7. Правилника - 87/2017-34)
	Прилози
	Прилог 1.
	Уредба Комисије (ЕЗ) 1033/2006 од 6. јула 2006. године која предвиђа захтеве у погледу процедура за планове лета у претполетној фази у оквиру Јединственог европског неба
	Предмет и област примене
	Члан 1.
	1. Овом уредбом утврђују се захтеви за процедуре које се односе на планове лета у претполетној фази да би се обезбедила усклађеност планова лета, скупних планова лета и порука којима се ти планови ажурирају између оператера, пилота и јединица контроле летења кроз Интегрисани систем за почетну обраду плана лета, пре него што се изда прво одобрење контроле летења за сва полетања у ваздушном простору на који се примењује ова уредба или пре уласка у тај ваздушни простор за остале летове.
	2. Ова уредба се примењује на све летове који су планирани да се обаве или се обављају као општи ваздушни саобраћај по правилима инструменталног летења у ваздушном простору дефинисаном у члану 1(3) Уредбе (ЕЗ) 551/2004. 
	
	3. Ова уредба се примењује на све субјекте који учествују у подношењу, измени, прихватању и дистрибуцији планова лета, а то су:
	(а) оператери и агенти који раде у њихово име;
	(б) пилоти и агенти који раде у њихово име;
	(ц) јединице за пружање услуга у ваздушном саобраћају које пружају услуге у општем ваздушном саобраћају који се одвија у складу са правилима инструменталног летења.
	Дефиниције
	Члан 2.
	1. За потребе ове уредбе примењују се дефиниције наведене у Уредби (ЕЗ) бр. 549/2004.
	2. Поред дефиниције из става 1. примењују се и следеће дефиниције:
	1) план лета су одређене информације које се достављају јединицама за пружање услуга у ваздушном саобраћају, а односе се на планирани лет или део лета ваздухоплова;
	2) претполетна фаза је период од првог подношења плана лета до давања првог одобрења контроле летења;
	3) скупни план лета је план лета који се односи на серију летова који се често понављају и обављају редовно и имају исте основне карактеристике, а који оператер подноси јединици за пружање услуга у ваздушном саобраћају да га сачува и поново користи;
	4) оператер је лице, организација или предузеће које користи или намерава да користи ваздухоплов;
	5) јединица за пружање услуга у ваздушном саобраћају (у даљем тексту: 
	ATS јединица) је цивилна или војна јединица која је одговорна за пружање услуга у ваздушном саобраћају;
	6) интегрисани систем за почетну обраду плана лета (у даљем тексту: 
	IFPS) је систем у оквиру Европске мреже за управљање ваздушним саобраћајем путем којег се у ваздушном простору на који се примењује ова уредба пружају услуге централизоване обраде и дистрибуције планова лета које се односе на пријем, валидацију и дистрибуцију планова лета;
	7) одобрење контроле летења (у даљем тексту: 
	ATC одобрење) је одобрење ваздухоплову да настави лет под условима које одреди јединица контроле летења;
	8) IFR је скраћеница која се употребљава 
	да означи правила инструменталног летења;
	9) јединица контроле летења (у даљем тексту: 
	АТC јединица) значи различито, то је центар обласне контроле летења, јединица прилазне контроле летења или аеродромска контрола летења;
	10) основни елементи плана лета су:
	(a) идентификација ваздухоплова;
	(б) аеродром полетања;
	(ц) очекивани датум почетка вожења;
	(д) очекивано време почетка вожења;
	(e) аеродром опредељења;
	(ф) рута, искључујући процедуре у завршној контролисаној области;
	(г) брзина(е) крстарења и захтевани ниво(и) лета;
	(х) тип ваздухоплова и категорија турбуленције;
	(и) правила летења и врста лета;
	(j) опрема ваздухоплова и њене могућности;
	11) подносилац је лице или организација која 
	IFPS подноси план лета и поруке за његово ажурирање, 
	укључујући пилоте, оператере и агенте који раде у њихово име, као и 
	ATS јединице;
	12) почетни план лета је план лета који је подносилац првобитно поднео, укључујући промене, ако их је било, покренут и прихваћен од пилота, оператера, 
	ATS јединице или централе службе за обраду и дистрибуцију планова лета током претполетне фазе;
	13) идентификација ваздухоплова је група слова, цифара или њихова комбинација која је иста као позивни знак ваздухоплова или кодирани еквивалент позивног знака ваздухоплова, која се користи у комуникацији земља-ваздух и која се користи за идентификацију ваздухоплова у комуникацији земља-земља услуга контроле летења;
	14) предвиђени датум почетка вожења је предвиђени датум када ће ваздухоплов да започне кретање повезано с полетањем;
	15) предвиђено време почетка вожења је предвиђено време када ће ваздухоплов да започне кретање повезано с полетањем;
	16) процедуре у завршној контролисаној 
	области подразумевају стандардне инструменталне одласке и стандардне 
	инструменталне доласке, дефинисане у ICAO Поступцима за пружање услуга у 
	ваздушној пловидби – летење ваздухоплова (PANS-OPS, Документ 8168, Књига 1, 
	5. издање из 2006. године, укључујући све амандмане, закључно са амандманом 
	број 7).
	*Службени гласник РС, број 22/2019
	
	
	Захтеви у погледу интероперабилности и перформанси
	Члан 3.
	1. Одредбе наведене у Анексу ове уредбе 
	примењују се на подношење, прихватање и дистрибуцију планова лета за сваки 
	лет на који се ова уредба примењује, као и на све промене основних елемената 
	плана лета у предполетној фази у складу са овом уредбом.
	2. Државе чланице морају да предузму неопходне мере да обезбеде да 
	IFPS, када прими план лета или промену плана лета:
	(a) провери његову усаглашеност са форматом и стандардима у погледу података;
	(б) провери да ли је план лета потпун и, колико је могуће, да ли је тачан;
	(ц) по потреби, предузме мере да план лета прилагоди како би био прихватљив за службе ваздушног саобраћаја;
	(д) обавести подносиоца о прихватању плана лета или промени плана лета.
	3. Државе чланице морају да предузму неопходне мере да обезбеде да 
	IFPS пренесе свим одговарајућим 
	ATS јединицама прихваћени план лета и све прихваћене промене основних елемената плана лета у претполетној фази, као и поруке за његово ажурирање.
	4. Подносилац који није оператер или пилот мора да обезбеди да се услови прихватања плана лета и све неопходне промене тих услова које су примљене од 
	IFPS, ставе на располагање оператеру или пилоту који је поднео план лета.
	5. Оператер мора да обезбеди да услови прихватања плана лета и све неопходне промене тих услова које су примљени од 
	IFPS буду укључени у планирани лет и саопштени пилоту.
	6. Оператер мора пре лета да обезбеди да садржај почетног плана лета тачно одражава оперативне намере.
	7. ATC јединице морају, током претполетне фазе, преко 
	IFPS да ставе на располагање све промене које утичу на основне елементе плана лета, рута и нивоа лета које могу да утичу на безбедно обављање лета за све планове лета и поруке за ажурирање плана лета претходно примљене од 
	IFPS.
	ATC јединица не сме да измени или да откаже план лета у претполетној фази без координације са оператером.
	8. Државе чланице морају да предузму неопходне мере да обезбеде да 
	IFPS подносиоцу пренесе све неопходне измене плана лета у претполетној фази, наведене у првом подставу става 7. овог члана.
	9. Ако АТS јединице нису претходно од 
	IFPS примиле план лета за лет који улази у ваздушни простор за који су оне одговорне, дотичне јединице морају преко 
	IFPS да ставе на располагање најмање идентификацију ваздухоплова, тип ваздухоплова, тачку уласка у ваздушни простор за који су оне одговорне, време и ниво лета у тачки уласка, руту и аеродром опредељења за тај лет.
	*Службени гласник РС, број 87/2017
	Захтеви у погледу безбедности 
	Члан 4.
	Државе чланице морају да предузму неопходне мере да обезбеде да свим 
	променама у постојећим процедурама које се односе на планове лета у претполетној фази на које се примењује ова уредба или увођењу 
	нових процедура претходи процена безбедности која укључује и идентификацију опасности, процену ризика и ублажавање ризика које спроводе заинтересоване стране.
	*Службени гласник РС, број 87/2017
	Додатни захтеви
	Члан 5.
	1. АТS јединице морају да обезбеде да њихово особље које је укључено у планирање лета буде благовремено упознато са одговарајућим одредбама ове уредбе и одговарајуће обучено за послове које обавља.
	2. Државе чланице морају да предузму неопходне мере да обезбеде да особље 
	IFPS које је укључено у планирање лета буде благовремено упознато са одговарајућим одредбама ове уредбе и одговарајуће обучено за послове које обавља.
	3. АТS јединице морају да:
	(a) развију и одржавају оперативне приручнике који садрже неопходна упутства и информације који омогућавају оперативном особљу да примењује одредбе ове уредбе;
	(б) обезбеде да приручници из тачке (а) овог става буду доступни и ажурни и да се њихово ажурирање и дистрибуција врши на основу процедура квалитета и управљања конфигурацијом докумената;
	(ц) обезбеде да методе рада и оперативне процедуре буду у складу са одговарајућим одредбама ове уредбе.
	4. Државе чланице морају да предузму неопходне мере да обезбеде да централизована служба за обраду и дистрибуцију планова лета:
	(a) развија и одржава оперативне приручнике који садрже неопходна упутства и информације који омогућавају оперативном особљу да примењује одредбе ове уредбе;
	(б) обезбеди да приручници из тачке (а) овог става буду доступни и ажурни и да се њихово ажурирање и дистрибуција врши на основу процедура квалитета и управљања конфигурацијом докумената;
	(ц) обезбеди да методе рада и оперативне процедуре буду у складу са одговарајућим одредбама ове уредбе.
	5. Државе чланице морају да предузму неопходне мере да обезбеде усаглашеност са овом уредбом.
	Ступање на снагу и примена
	Члан 6.
	Ова уредба ступа на снагу 20. дана по објављивању у Службеном листу Европске уније.
	Ова уредба се примењује од 1. јануара 2009. године.
	Ова уредба је обавезујућа у целини и директно се примењује у свим државама чланицама.
	
	Анекс
	Одредбе на које се упућује у члану 3. став 1. ове 
	уредбе
	1. Секција 4 Анекса Спроведбене уредбе Комисије 
	(ЕУ) бр. 923/2012;
	2. Поглавље 4, одељак 4.4 (Планови лета) и 
	поглавље 11, став 11.4.2.2 (Поруке о кретању ваздухоплова) ICAO PANS-ATM 
	Документа 4444 (16. издање из 2016. године, укључујући све амандмане, 
	закључно са амандманом број 7А);
	3. Поглавље 2 (Планови лета) и поглавље 6, став 
	6.12.3 (Предвиђено време преласка границе надлежности) Регионалних додатних 
	поступака, Документ 7030, Европски регионални додатни поступци (5. издање из 
	2008. године, укључујући све амандмане, закључно са амандманом број 9).
	*Службени гласник РС, број 87/2017
	**Службени гласник РС, број 22/2019
	
	Прилог 2 - Брисан је (види члан 7. Правилника - 
	87/2017-34)

