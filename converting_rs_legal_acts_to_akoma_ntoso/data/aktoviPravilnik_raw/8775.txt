



На основу члана 162. став 2.
Закона
о ваздушном саобраћају (“Службени лист СРЈ”, бр. 12/98 и 44/99), савезни
министар за саобраћај прописује



ПРАВИЛНИК

О
ОБРАСЦУ ЛЕГИТИМАЦИЈЕ ВАЗДУХОПЛОВНОГ ОСОБЉА

„Службени
лист СРЈ", број 65 од 5. ХI 1999.





Члан
1.

Овим правилником
прописује се образац легитимације ваздухопловног особља запосленог у органима
управе, као и запослених на пословима утврђивања пловидбености ваздухоплова,
провере обучености, издавања и продужавања важења дозвола ваздухопловног
овлашћеног особља и испитивања узрока удеса (у даљем тексту: особље).

Образац легитимације
одштампан је уз овај правилник и чини његов саставни део.



Члан
2.

Димензије
легитимације су 8,8 х 12,5 cm.



Члан
3.

Легитимација је
одштампана на чврстој хартији светлоплаве боје и има утиснут суви жиг преко
фотографије.



Члан
4.

О издатим
легитимацијама води се евиденција у Савезном министарству за саобраћај.



Члан
5.

Особље је дужно да
органу из члана 4. овог правилника врати легитимацију када му престане рад на
тој дужности.



Члан
6.

Овај правилник ступа
на снагу осмог дана од дана објављивања у "Службеном листу СРЈ".



Бр.
5/1-01-253/99-003 

2.
новембра 1999. године 

Београд

Савезни
министар за саобраћај

Дејан Дробњаковић, с. р.











