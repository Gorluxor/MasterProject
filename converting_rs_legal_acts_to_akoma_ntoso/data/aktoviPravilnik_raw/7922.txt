
На основу члана 99. тачка 2. Закона о ловству („Службени гласник СРС“, број 51/76),
Републички секретаријат за пољопривреду, шумарство и водопривредо доноси


ПРАВИЛНИК
О ОДРЕЂИВАЊУ КАДА СЕ СМАТРА ДА СЕ ПСИ И МАЧКЕ КРЕЋУ У ЛОВИШТУ БЕЗ КОНТРОЛЕ
„Службени гласник СРС”, број 41 од 15. октобра 1977.


Члан 1.
Сматра се да се пси крећу у ловишту без контроле и то:
1. ловачки пси – када су за време лова или дресуре у низијским ловиштима удаљени од сопственика или водича од 200 метара, а у брдско-планинским ловиштима више од 500 метара,
2. чобански пси – када су у планинским ловиштима удаљени више од 100 метара од стада односно од чувара стоке, а чобански пси у осталим ловиштима када немају о врату дрвени клип дужине 24 см и дебљине 2 см, обешен до висине колена,
3. пси који се користе за одговарајуће намене у ЈНА и органима безбедности – када немају о врату одговарајућу ознаку,
4. остали пси који њихови сопственици или водичи не воде на вези.

Члан 2.
Сматра се да се мачке крећу у ловишту без контроле увек када су од стамбене или неке друге зграде удаљене више од 100 метара.

Члан 3.
Овај правилник ступа на снагу осмог дана од дана објављивања у „Службеном гласнику Социјалистичке Републике Србије”.


Број 324-76/77-06
У Београду, 29. септембра 1977. године 
Републички секретар
за пољопривреду, шумарство
и водопривредо
др Бранко Јовановић, с.р


