



На основу члана 25. став 4. Закона о
мерним јединицама и мерилима (“Службени лист СФРЈ”, бр. 13/76 и
74/80), директор
Савезног завода за мере и драгоцене метале прописује





ПРАВИЛНИК

О
УСЛОВИМА ЗА ПРЕГЛЕД И ЖИГОСАЊЕ МЕРИЛА ТОПЛОТНЕ ЕНЕРГИЈЕ

„Службени
лист СФРЈ”, број 30 од 28. маја 1982.





Члан
1.

Овим правилником
прописују се услови које морају да испуњавају радне просторије и опрема за
преглед и жигосање мерила топлотне енергије и услови у погледу стручне спреме
радника које је организација удруженог рада која производи или оправља мерила
топлотне енергије дужна да стави на располагање подручној организационој
јединици Савезног завода за мере и драгоцене метале (у даљем тексту: орган
контроле) при прегледу и жигосању мерила топлотне енергије, ако се преглед тих
мерила, на њен захтев, изузетно од одредбе члана 25. став 1. Закона о мерним
јединицама и мерилима, врши у њеним пословним просторијама.

Услови из става 1.
овог члана означавају се скраћеном ознаком PUL. Q–(1,2)/1.



Члан
2.

Радна просторија за
преглед и жигосање мерила топлотне енергије (у даљем тексту: радна просторија)
мора да испуњава следеће услове:

1) да је чиста, сува
и изграђена у складу са важећим техничким нормативима;

2) да испуњава
услове прописане у погледу хигијенско-техничке заштите;

3) да је довољно
велика за смештај потребне опреме;

4) да у њој и њеној
околини нема извора потреса који би утицали на тачност мерења;

5) да су у њој
смештени сто и столица за рад радника органа контроле;

6) да су у њој
смештени ормари или полице за мерила топлотне енергије припремљена за преглед;

7) да је у њој
уграђен термометар за мерење температуре ваздуха, чији најмањи подељак не сме
бити већи од 0,10С.



Члан
3.

Топлотни извори за
грејање радне просторије треба да су довољно удаљени од места на коме се врши
преглед мерила топлотне енергије и изведени тако да омогућују равномерно
загревање просторије.



Члан
4.

Температура у радној
просторији мора бити у границама 20°С±5°С.



Члан
5.

Радна просторија
мора бити заштићена од директног продирања сунчевих зрака.



Члан
6.

Радна просторија
мора да има дневно и електрично осветљење према југословенском стандарду JUS
U.C9.100, донесеном Решењем о југословенском стандарду за зградарство
(„Службени лист ФНРЈ”, бр. 48/62), односно да осветљење буде „велико” и да се
изводи као „опште” осветљење.



Члан
7.

У радној просторији
не смеју се држати предмети који ометају нормално обављање прегледа мерила,
нити се за време прегледа мерила смеју обављати ма које друге радње.



Члан
8.

На поду радне
просторије, око уређаја за преглед мерила топлотне енергије, морају бити
постављене дрвене решетке или гумени шупљикави подни застирачи по којима се
крећу радници приликом руковaња тим уређајима.



Члан
9.

У радној просторији
мора се налазити следећа опрема:

1) уређај за преглед
мерила протока или запремине;

2) инсталација за
довод и одвод воде;

3) најмање два
стаклена радна еталона запремине 10 dm? са тачношћу ±0,05% за проверавање
тачности мерних котлова;

4) најмање два
водена или уљна купатила (термостата);

5) радни сто са
одговарајућим прикључцима и одговарајућим прибором;

6) најмање два
термометра за мерење температуре у термостатима.



Члан
10.

Уређај за преглед
мерила протока или запремине мора се састојати из:

1) мерног котла са
нивоказном скалом и провидном нивоказном цеви;

2) направе за мерење
тренутног протока;

3) вентила за
подешавање протока;

4) механизма за
прикључивање мерила протока или запремине;

5) упоредних
еталонских мерила (ако је систем кружења затворен).



Члан
11.

Радници које је
организација удруженог рада дужна да стави на располагање органу контроле при
прегледу и жигосању мерила, ако се преглед и жигосање мерила врши у њеним
пословним просторијама, морају има III или IV степен стручне спреме, односно
одговарајућу квалификацију и радно искуство за успешно обављање тих послова.



Члан
12.

Организације
удруженог рада којима је решењима донесеним пре дана ступања на снагу овог правилника
одобрено да се у њиховим пословним просторијама врши преглед и жигосање мерила
топлотне енергије, могу те прегледе вршити до 31. децембра 1986. године и ако
не испуњавају услове прописане овим правилником.



Члан
13.

Овај правилник ступа
на снагу осмог дана од дана објављивања у „Службеном листу СФРЈ”.





Бр.
0206-3963

1. априла 1982. године

Београд 

Директор

Савезног завода за
мере

и драгоцене
метале

Милислав Војичић,
с.р.





