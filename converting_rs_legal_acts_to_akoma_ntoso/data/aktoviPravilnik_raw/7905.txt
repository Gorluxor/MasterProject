



На основу члана 9. став 3.
и члана 12. став 2. Закона о бањама („Службени гласник РС”, број 80/92),

Министар за здравље, донео је





ПРАВИЛНИК

О
УСЛОВИМА КОЈЕ ТРЕБА ДА ИСПУЊАВАЈУ ПРАВНА И ФИЗИЧКА ЛИЦА ЗА КОРИШЋЕЊЕ ПРИРОДНОГ
ЛЕКОВИТОГ ФАКТОРА, У БАЊИ И НАЧИНУ СТАЛНОГ ПРАЋЕЊА КОЛИЧИНЕ И САСТАВА ПРИРОДНОГ
ЛЕКОВИТОГ ФАКТОРА

„Службени
гласник РС”, број 23 од 18. марта 1994.





Члан
1.

Овим правилником
утврђују се услови у погледу кадрова, опреме и просторија које за коришћење
природног лековитог фактора у бањи треба да испуњавају правна и физичка лица,
као и начин сталног праћења количине и састава природног лековитог фактора.



Члан
2.

Правна и физичка
лица могу користити природни лековити фактор у бањи ако имају обезбеђене
услове, и то:

1) за коришћење
природног лековитог фактора у сврху лечења, односно рехабилитације болести и
повреда органа за кретање:

– два доктора
медицине специјалисте од којих је један специјалиста из физикалне медицине и
рехабилитације и два здравствена радника са вишом стручном спремом (од којих
један физиотерапеутски техничар), са пуним радним временом;

– опрему за
физикалну, кинези и хидротерапију, електрокардиограф и опрему за основне
лабораторијске анализе;

– одговарајуће
просторије (ординације, просторија за физикалну терапију, просторија за кинези
терапију, просторије за хидротерапију, чекаоница, санитарни чвор, просторије за
оставу чистог и прљавог рубља и др.) које испуњавају услове прописане за
здравствену делатност;

2) за коришћење
природног лековитог фактора у сврху лечења односно рехабилитације ендокриних,
нервних, кардиоваскуларних, плућних, гастроинтестиналних, хепатобилијарних,
бубрежних, гениталних и других болести;

– једног доктора
медицине специјалисту, односно ужег специјалисту из одговарајуће гране
медицине, једног доктора медицине специјалисту из физикалне медицине и
рехабилитације и два здравствена радника са вишом стручном спремом (од којих је
један физиотерапеутски техничар), са пуним радним временом;

– опрему за лекарске
ординације и другу специфичну опрему у зависности од специјалности, односно уже
специјалности (спирограф, прибор за аеросол терапију са инхалацијом,
ергобицикл, електрокардиограф, гинеколошки сто, колпоскоп и др.), као и опрему
за основне лабораторијске анализе;

– одговарајуће
просторије (ординације, просторије за смештај и коришћење појединих апарата и
уређаја, чекаоница, санитарни чвор, просторије за оставу чистог и прљавог рубља
и др.) које испуњавају услове прописане за здравствену делатност.

– број електроцита,
крвна слика, гликемија, уреа, урин и др.) из тач. 1. и 2. става 1. овог члана
могу се обезбедити и преко лабораторије здравствене установе.



Члан
3.

Стална контрола
количине и састава природног лековитог фактора, у зависности од врсте природног
лековитог фактора у бањи (термална и минерална вода, гас и лековито блато) врши
се:

1) мерењем, односно
контролом количине, температуре, бистроће односно изгледа, мириса и других
физичких својстава – једном у 15 дана,

2) бактериолошком анализом
у заводу за заштиту здравља – једном у 3 месеца,

3) балнеолошком
анализом састава у овлашћеној здравственој установи која је утврдили лековитост
природног фактора – једном годишње.

Бактериолошка,
односно балнеолошка анализа врши се одмах ако се мерењем, односно контролом
утврде одступања од утврђених карактеристичних физичких својстава природног
фактора.

Стална контрола
термалне, односно минералне воде која се употребљава за пиће врши се по
прописима о контроли воде за пиће.

О сталној контроли
из ст. 1, 2. и 3. овог члана у бањи се води књига евиденције.



Члан
4.

Овај правилник ступа
на снагу осмог дана од дана објављивања у „Службеном гласнику Републике
Србије”.



Број 514-00-4/93-01

У Београду, 1. марта 1994.
године

Министар,

прим. др Борислав Антић,
с.р.





