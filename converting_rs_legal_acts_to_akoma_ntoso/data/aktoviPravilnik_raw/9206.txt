


На основу члана 
26. став 

3. Закона
о 
библиотечкој
делатности
(„Службени гласник РС”, број 34/94),

Министар културе доноси



ПРАВИЛНИК



о садржини и начину вођења регистра библиотека

„Службени гласник
РС", број 63 од 19. 

октобра 
1994.



Члан 1. 


Овим правилником ближе се прописује садржина и начин
вођења регистра библиотека. 

Члан 2.

У регистар библиотека, у складу са законом, уписују се
библиотеке и организационе јединице других организација које обављају
библиотечку делатност. 

Регистар библиотека води се посебно за библиотеке и за
организационе јединице других организација које обављају библиотечку делатност.


Члан 3. 


У регистар библиотека уписују се следећи подаци о
библиотекама: 

1) назив и седиште библиотеке; 


2) име директора библиотеке; 


3) број и квалификациона структура запослених; 


4) број књига и других публикација; 


5) величина, број и структура просторија за читаоце и
смештај библиотечке грађе; 

6) подаци о техничкој опремљености. 


Члан 4. 


У регистар библиотека уписују се следећи подаци о
организационим јединицама других организација које обављају библиотечку
делатност: 

1) назив и седиште организације чија организациона
јединица обавља библиотечку делатност; 

2) назив и седиште организационе јединице; 


3) име лица одговорног за рад организационе јединице; 


4) број и квалификациона структура лица која обављају
послове библиотечке делатности; 

5) број књига и других публикација; 


6) величина, број и структура просторија за кориснике и
смештај библиотечке грађе; 

7) подаци о техничкој опремљености. 


Члан 5. 


Регистар библиотека, у складу са законом, води матична
библиотека. 

Упис у регистар библиотека обавља матична библиотека на
чијем се подручју налази седиште библиотеке, односно организационе јединице
друге организације која обавља библиотечку делатност (у даљем тексту:
библиотека). 

Упис у Централни регистар библиотека за све библиотеке,
у складу са законом, обавља Народна библиотека Србије. 

Члан 6. 


Упис у регистар библиотека обавља се на основу поднете
пријаве за упис. 

Уз пријаву за упис подносе се докази о подацима из
члана 3. односно члана 4. овог правилника (копије: акта о оснивању библиотеке,
статута библиотеке, акта о упису библиотеке у судски регистар, акта о именовању
директора библиотеке и акта о сагласности директора надлежне матичне библиотеке
и други потребни докази). 

Члан 7. 


Пријава за упис у регистар с потребним прилозима
подноси се у два примерка надлежној матичној библиотеци. 

Члан 8. 


У регистар библиотеке обавезно се уписују промене које
се односе на податке из члана 3. односно члана 4. овог правилника (промене
назива и седишта библиотеке, именовање директора, техничку опремљеност
библиотеке и др.). 

Брисање из регистра врши се због престанка рада
библиотеке. 

Члан 9. 


Овај правилник ступа на снагу осмог дана од дана
објављивања у „Службеном гласнику Републике Србије". 



Број

630-3337/04-03

У
Београду, 
3.
октобра 1994.
године

Министар,

др
Нада Поповић-Перишић, с.р.





