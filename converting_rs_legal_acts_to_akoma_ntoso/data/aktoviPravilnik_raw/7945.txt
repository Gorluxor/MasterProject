


	
	Zakon



	
			На основу члана 100. став 5. Закона о заштити животне средине („Службени гласник РС”, бр. 135/04, 36/09, 36/09 – др. закон, 72/09 – др. закон, 43/11 – УС, 14/16, 76/18, и 95/18 – др. закон),
			Министар заштите животне средине доноси
			ПРАВИЛНИК
			о обрасцу програма коришћења средстава буџетског фонда и извештаја о коришћењу средстава буџетског фонда, начину и роковима њиховог достављања
			"Службени гласник РС", број 80 од 8. новембра 
			2019.
			Члан 1.
			Овим правилником прописују се образац програма коришћења средстава буџетског фонда и образац извештаја о коришћењу средстава буџетског фонда, начин и рокови њиховог достављања.
			Члан 2.
			Програм коришћења средстава буџетског фонда, аутономне покрајине, односно јединице локалне самоуправе дат је на Обрасцу 1, који је одштампан уз овај правилник и чини његов саставни део.
			Извештај о коришћењу средстава буџетског фонда аутономне покрајине, односно јединица локалне самоуправе дат је на Обрасцу 2, који је одштампан уз овај правилник и чини његов саставни део.
			Члан 3.
			Програм коришћења средстава буџетског фонда из члана 2. став 1. овог правилника доставља се у електронском облику у Информациони систем министарства надлежног за послове заштите животне средине најкасније до 30. јуна текуће године.
			Извештај о коришћењу средстава буџетског фонда из члана 2. став 2. овог правилника доставља се у електронском облику у Информациони систем министарства надлежног за послове заштите животне средине најкасније до 31. марта текуће године за претходну годину, односно на захтев министарства надлежног за послове заштите животне средине.
			Члан 4.
			Овај правилник ступа на снагу осмог дана од дана објављивања у „Службеном гласнику Републике Србијеˮ.
			Број 110-00-81/2019-09
			У Београду, 25. октобра 2019. године
			Министар,
			Горан Триван, с.р.
			Прилози
			
			
			Образац 1 - Програм коришћења средстава буџетског фонда за заштиту 
			животне средине општине/града ____________ за ______ годину
			
			
			Образац 2 - Извештај о коришћењу средстава буџетског фонда за 
			заштиту животне средине општине/града __________ за ______ годину
	

