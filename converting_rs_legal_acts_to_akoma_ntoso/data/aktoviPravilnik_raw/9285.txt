




На основу 
члана 15а став 4. Закона
о здравственој заштити („Службени гласник РС”, бр.
17/92, 26/92, 50/92, 52/93, 53/93, 67/93, 48/94 и 25/96),


Министар за здравље доноси








ПРАВИЛНИК


о пословима 
здравствене заштите у другим облицима обављања здравствене делатности


„Службени гласник
РС”, број 46 од 13. 
октобра 1997.





Члан 1.


Овим
правилником ближе се утврђују послови здравствене заштите у другим облицима
обављања здравствене делатности.


Члан 2.


Послови
здравствене заштите у другим облицима обављања здравствене делатности
обухватају, и то:


1)
у лекарској, односно стоматолошкој ординацији из интернистичких грана медицине,
односно стоматологије, диспанзеру, здравственој станици, поликлиници и служби
кућног лечења и здравствене неге:


–
лекарске, односно стоматолошке прегледе и амбулантне, дијагностичке и
терапијске интервенције;


2)
у лекарској, односно стоматолошкој ординацији из хируршких грана медицине,
односно стоматологије и поликлиници:


–
лекарске, односно стоматолошке прегледе и амбулантне, дијагностичке и терапијске
интервенције и операције за чије извођење није потребна општа анестезија;


3)
у здравственом кабинету:


(1)
за радиолошку, односно ултразвучну дијагностику;


–
радиолошке, односно ултразвучне прегледе и снимања;


(2)
за физикалну медицину и рехабилитацију:


–
лекарске прегледе и друге дијагностичке и терапијске поступке и процедуре из
ове специјалности;


(3)
за офталмологију, односно оториноларингологију:


–
лекарске прегледе и амбулантне, дијагностичке и терапијске интервенције и
операције за чије извођeње није потребна општа анестезија;


(4)
за хипербаричну медицину:


–
лекарске прегледе и терапијске поступке и процедуре методом хипербаричне
оксигенације;


(5)
за друге области, односно специјалности:


–
лекарске прегледе и одговарајуће друге амбулантне, дијагностичке и терапијске
поступке и интервенције;


4)
у здравственом саветовалишту:


–
здравствено васпитање и саветовање у вези са заштитом, очувањем и унапређењем
здравља, откривањем и сузбијањем ризичних фактора и стицањем знања и навика о
здравом начину живота;


5)
у апотеци:


–
издавање лекова и хигијенско дијететских средстава, давање информација, односно
савета у вези са правилном употребом лекова и хигијенско дијететских средстава
и израда магистралних лекова и галенских препарата;


6)
у лабораторији:


(1)
за општу лабораторијску, односно биохемијску дијагностику:


–
лабораторијске, односно биохемијске прегледе и анализе по захтеву, односно
упуту лекара;


(2)
за микробиолошку дијагностику:


–
микробиолошке, паразитолошке и вирусолошке прегледе и анализе по захтеву,
односно упуту лекара (осим прегледа и анализа животних намирница, воде за пиће,
предмета опште употребе и прописаних санитарних и здравствених прегледа лица);


(3)
за зубну технику:


–
израду стоматолошких протеза, односно надокнада по захтеву, односно налогу
стоматолога;


(4)
за патохистолошку, цитолошку и другу дијагностику:


–
одговарајуће прегледе и анализе по захтеву, односно упуту лекара;


7)
у патронажној служби и амбуланти медицинске сестре – техничара за медицинску
негу:


–
саветовање о очувању и унапређењу здравља, исхрани, одржавању личне и хигијене
просторија, пружање медицинске неге здравим и оболелим лицима и давање
инјекција и превијање по налогу лекара.


Послови
из става 1. овог члана не обухватају амбулантне интервенције и операције које
се врши у општој анестезији, односно амбулантне интервенције и операције по
чијем је обављању неопходан вишечасовни надзор над здравственим стањем
болесника.


Члан 3.


Овај правилник ступа
на снагу осмог дана од дана објављивања у „Службеном гласнику Републике
Србије”.





Број
110-00-339/97-01


У Београду, 1.
октобра 1997. године


Министар,


др Лепосава Милићевић, с.р.






