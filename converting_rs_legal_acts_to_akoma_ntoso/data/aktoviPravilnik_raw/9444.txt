



На
основу члана 103. Закона о основним правима бораца, војних инвалида и породица
палих бораца (“Службени лист СРЈ”, бр. 24/98 и 29/98), савезни министар за рад,
здравство и оцијалну политику прописује





ПРАВИЛНИК

О
ОШТЕЋЕЊИМА ОРГАНИЗМА ПО ОСНОВУ КОЈИХ ВОЈНИ ИНВАЛИД ИМА ПРАВО НА ПУТНИЧКО
МОТОРНО ВОЗИЛО И ВРСТИ МОТОРНОГ ВОЗИЛА

„Службени
лист СРЈ”, број 37 од 27. јула 1998.





Члан
1.

Оштећења организма
по основу којих, у смислу члана 60. став 1. Закона о основним правима бораца,
војних инвалида и породица палих бораца (у даљем тексту: Закон), војни инвалид
коме је признато својство војног инвалида I групе - трајно има право на
путничко моторно возило, су оштећења која су предвиђена у Листи процената
војног инвалидитета, која је саставни део Правилника о утврђивању процента
војног инвалидитета (“Службени лист СРЈ”, бр. 37/98), у следећим тачкама:

- 115б
Ексартикулација у колену, обострана;

- 116б Ампутација
обе ноге изнад колена;

- 120в Анкилоза оба
кука у ма ком положају;

- 121б Обострана
ексартикулација у куку;

- 102 Ампутација обе
потколенице, са кратким или згрченим патрљцима неподесним за протезе, или са
ограниченим покретима у колену;

- 124 Обострана
парализа лумбосакралног плексуса;

- 200г Паркинсонизам
најтежег степена;

- 206 Консолидована
фрактура кичме, са флакцидном параплегијом или спастичном параплегијом у
флексији - трајне непокретљивости и везаности за постељу;

- 208г Најтежи облик
церебралног атаксичког синдрома после трауме - немогућност кретања услед
атаксије;

- 209г Најтежи облик
полинеуритичног синдрома тешких оштећења мотолитета са атрофијама, тешким
трофичним сметњама и потпуна одузетост екстремитета (инвалид непокретан);

- 157 Слепило,
односно губитак вида на оба ока.



Члан
2.

Војни инвалид из
члана 60. став 1. Закона има право на путничко моторно возило домаће производње
чија вредност не може бити већа од вредности возила „ЈУГО ТЕМПО 1,0” у часу
испоруке моторног возила војном инвалиду.



Члан
3.

Даном ступања на
снагу овог правилника престаје да важи Правилник о оштећењима организма по
основу којих војни инвалид има право на путничко моторно возило и врсти
моторног возила („Службени лист СФРЈ”, бр. 7/82, 14/84, 52/86, 41/87 и 20/88).



Члан
4.

Овај правилник ступа
на снагу наредног дана од дана објављивања у „Службеном листу СРЈ”.





Бр. 4/2-03-049/98-005

24. јула 1998.
године

Београд

Савезни министар

за рад, здравство и
социјалну

политику

др Миодраг Ковач, с.
р.





