





На
основу члана 66. Закона о одбрани („Службени гласник Републике Србије“, број
45/91),

Командант
Територијалне одбране Републике Србије доноси





ПРАВИЛНИК
	
	
	
	о одређивању задатака и послова од посебног значаја за одбрану у 
	територијалној одбрани

„Службени
гласник РС”, број 3 од 30. јануара 1992.





Члан
1.

Овим правилником се
одређују задаци и послови од посебног значаја за одбрану у штабовима
територијалне одбране који се штите применом посебних мера безбедности,
утврђују се критеријуми и начин запошљавања на тим задацима и пословима, као и
посебне мере безбедности ради заштите тајности тих задатака и послова.



Члан
2.

Задаци и послови од
посебног значаја за одбрану у штабовима територијалне одбране које треба
штитити применом посебних мера безбености су:

1) израда и чување
планова употребе и развоја,

2) израда и чување
мобилизацијских планова,

3) обавештајни
послови,

4) послови у области
безбедности,

5) криптозаштита и
радиотелепринтериста,

6) оперативна
евиденција и аутоматска обрада података,

7) руковање материјално-техничким
средствима,

8) чување и
одржавање објеката од посебног значаја за територијалну одбрану.

Пријем у радни однос
лица за обављање послова из става 1. овог члана врши се без огласа, уз
претходну сагласност команданта Територијалне одбране Републике Србије.



Члан
3.

У поступку пријема
лица у радни однос за обављање задатака и послова из члана 2. овог правилника,
од значаја су и следећи критеријуми:

1) да испољава личне
особине на основу којих се може закључити да ће и задатке обављати тако да не
може довести у питање њихову безбедност и сигурност;

2) с обзиром на
значај послова и задатака да има испољен ниво личне одговорности.



Члан
4.

Посебне мере
безбедности ради заштите тајности задатака и послова из члана 2. овог
правилника, обухватају:

1) спровођење
критеријума о пријему у радни однос лица за обављање послова и радних задатака:

2) примену техничких
средстава и других мера заштите физичког обезбеђења просторија у којима се
израђују и чувају документа тајних података територијалне одбране;

3) обавезну контролу
спровођења мера безбедности и заштите које су утврђене овом одлуком и другим
прописима;

4) благовремено
откривање и спречавање свих негативних активности усмерених према задацима и
пословима који се обављају у штабовима територијалне одбране;

5) потписивање
изјаве о обавези чувања тајних података.



Члан
5.

Претпостављене
старешине су обавезне да упознају запослене на пословима и задацима, из члана
2. овог правилника на служби у територијалној одбрани, са посебним мерама
утврђеним овим правилником.



Члан
6.

Органи безбедности у
територијалној одбрани примењују посебне мере безбедности ради заштите задатака
и послова од посебног значаја за одбрану у складу са прописима којима се
уређује служба органа безбедности у оружаним снагама.



Члан
7.

Лица која обављају
задатке и послове из члана 2. овог правилника поступају у складу са прописима о
заштити тајности и мерама безбедности које захтева обављање тих задатака и
послова.



Члан
8.

У случају наступања
разлога због кога лице које обавља задатке и послове из члана 2. овог
правилника, не испуњава услове предвиђене овим правилником, надлежни старешина
ће о томе одмах обавестити претпостављеног старешину територијалне одбране.



Члан
9.

Овај правилник ступа
на снагу осмог дана од дана објављивања у „Службеном гласнику Републике
Србије”.




Републички штаб
територијалне одбране

Командант

генерал-пуковник,


Славољуб Ђокић, с.р.





