


	
	Zakon


	
			На основу члана 51. став 8. Закона о биомедицински потпомогнутој оплодњи („Службени гласник РСˮ, бр. 40/17 и 113/17 – др. закон),
			Министар здравља доноси
			ПРАВИЛНИК
			о садржају обрасца захтева за изјашњење о даљем поступању са репродуктивним ћелијама, односно неупотребљеним раним ембрионима
			„Службени гласник РС“, број 27 од 12. априла 2019.
			Члан 1.
			Овим правилником прописује се садржај обрасца захтева за изјашњење о даљем поступању са репродуктивним ћелијама, односно неупотребљеним раним ембрионима.
			Члан 2.
			Образац захтева за изјашњење о даљем поступању са репродуктивним ћелијама, односно неупотребљеним раним ембрионима садржи рубрике за упис података о:
			1) центру за биомедицински потпомогнуту оплодњу, односно Банци репродуктивних ћелија, ткива и ембриона;
			2) захтеву за изјашњење о даљем поступању са репродуктивним ћелијама, односно неупотребљеним ембрионима;
			3) датуму подношења захтева за изјашњење.
			Образац захтева из става 1. овог члана садржи и потпис овлашћеног лица као и потпис лица од кога потичу репродуктивне ћелије, односно неупотребљени рани ембриони.
			Образац захтева из става 1. овог члана одштампан је уз овај правилник и чини његов саставни део.
			Члан 3.
			Даном ступања на снагу овог правилника престаје да важи Правилник o садржају обрасца  захтева за изјашњење о даљем поступању са неупотребљеним репродуктивним ћелијама, односно неупотребљеним раним ембрионима („Службени гласник РСˮ, број 37/13).
			Члан 4.
			Овај правилник ступа на снагу осмог дана од дана објављивања у „Службеном гласнику Републике Србијеˮ.
			Број 110-00-154/2019-21
			У Београду, 25. марта 2019. године
			Министар,
			асс. др Златибор Лончар, с.р.
			
	

