






На основу члана 12 одељак 
II тачка 1
Уредбе о преношењу послова у надлежност савезних и републичких органа управе
(„Службени лист ФНРЈ“, бр 26/56), у сагласности са Секретаријатом за саобраћај
и везе Савезног извршног већа, Секретаријат за рад Савезног извршног већа
прописује





ПРАВИЛНИК

	
		
		
		о стручној спреми ронилаца
	


"Службени лист
ФНРЈ", број 39 од 18. септембра 1957.




Члан 1


Радници
занимања рониоца у поморској односно унутрашњој пловидби (у даљем тексту:
рониоци) стичу стручну спрему по одредбама овог правилника. 


Члан 2 


Ронилац
може бити квалификован и висококвалификован (мајстор ронилац). 


Члан 3 


Стручну
спрему квалификованог рониоца може стећи: 


1)
квалификовани радник старији од 18 година, а млађи од 45 година, занимања из
струка примењених на ронилачким радовима у поморској односно унутрашњој
пловидби који после практичног рада у својству кандидата за рониоца у трајању
од 18 месеци, положи стручни испит за квалификованог рониоца; 


2)
лице са завршеном потпуном средњом стручном школом одговарајућег смера, које
после практичног рада у својству кандидата за рониоца у трајању од 6 месеци,
положи стручни испит за квалификованог рониоца. 


Члан 4 


Стручну
спрему висококвалификованог рониоца може стећи квалификовани ронилац који после
практичног рада на ронилачким пословима у трајању од 4 године, положи стручни
испит за висококвалификованог рониоца. 


Члан 5 


Стручну
спрему висококвалификованог рониоца може стећи ронилац који је завршио
подофицирски ронилачки курс у Југословенској ратној морнарици и има најмање
2.000 часова проведених на ронилачким радовима, ако положи практични део
стручног испита за висококвалификованог рониоца. 


Члан 6 


Кандидат
за рониоца у практичном раду од 18 односно 6 месеци, дужан је да изврши најмање
250 часова нормалног роњења (до 36 и дубине) односно 125 часова дубинског
роњења (више од 36 м дубине). 


Квалификовани
ронилац на практичном раду на ронилачким пословима у времену од 4 године, дужан
је да изврши годишње најмање 250 часова нормалног роњења односно 125 часова
дубинског роњења, као и да у том времену приликом роњења врши најмање две
године послове занимања из струка примењених на ронилачким радовима у поморској
односно унутрашњој пловидби. 


Лицима
из претходних ставова један час дубинског роњења рачуна се као два часа
нормалног роњења. 


Члан 7


Стручни
испити за квалификованог и висококвалификованог рониоца полажу се писмено,
усмено и практично пред испитном комисијом коју образује Управа поморства и
речног саобраћаја, у роковима које она одреди решењем о образовању испитне
комисије. 


Члан 8


Испитна
комисија састоји се од председника и четири члана, које именује Управа
поморства и речног саобраћаја. 


Један
члан испитне комисије мора бити лекар-специјалист за хигијену рада, други члан
висококвалификован ронилац, трећи члан инжењер из струке примењене на
ронилачким радовима, а четврти члан је предметни испитивач. 


Администрацију
испитне комисије води секретар комисије, који се одређује приликом њеног
именовања. 


Члан 9 


Успех
кандидата на испиту оцењује се са: „положио” односно „није положио”. Кандидат
је положио испит ако покаже задовољавајући успех из свих предмета стручног
испита односно на писменом, усменом и практичном испиту. 


Кандидат
који на стручном испиту покаже слаб успех из једног или два предмета, полаже
поправни испит, и то најраније у следећем испитном року. 


Стручни
испит може се полагати највише три пута. Кандидат који први пут не положи
стручни испит, може га најраније после годину дана поново полагати, а ако га ни
овај пут не положи, може га поновити и трећи пут, али најраније кроз годину
дана. 


Кандидат
који не положи стручни испит ни приликом трећег полагања, губи право на даље
полагање стручног испита. 


Члан 10 


Кандидатима
који први пут полажу стручни испит за квалификованог односно
висококвалификованог рониоца, припада само накнада за изгубљену плату ако
стручни испит полажу у месту запослења односно становања. Ако стручни испит
полажу ван места запослења односно становања, поред накнаде за изгубљену плату
њима припада и накнада за путне трошкове по важећим прописима. 


Накнаде
из претходног става падају на терет привредне организације код које је кандидат
запослен. 


Члан 11 


О
положеном стручном испиту за квалификованог рониоца испитна комисија издаје
сведочанство, а о положеном стручном испиту за висококвалификованог рониоца –
диплому. 


Евиденцију
о издатим сведочанствима односно дипломама по претходном ставу, води Управа
поморства и речног саобраћаја. 


Образац
сведочанства односно дипломе, као и потребне обрасце за вођење евиденције из
претходног става, прописује Управа поморства и речног саобраћаја у сагласности
са Секретаријатом за рад Савезног извршног већа. 


Члан 12 


Стручни
испити за квалификованог и висококвалификованог рониоца полажу се по програму
градива који прописује Управа поморства и речног саобраћаја. 


Члан 13 


Председнику,
члановима и секретару испитне комисије припада хонорар за рад у испитној
комисији. 


Хонорар
из претходног става и материјални трошкови у вези с радом испитних комисија
падају на терет привредних организација код којих су кандидати запослени. 


Члан 14 


Изузетно
од одредаба члана 3. овог правилника, стручна спрема квалификованог рониоца
признаје се и: 


1)
рониоцу који је положио стручни испит за рониоца по прописима који су важили до
ступања на снагу овог правилника; 


2)
рониоцу који је у Југословенској ратној морнарици стручно оспособљен за
одговарајућу војну специјалност (ронилац); 


3)
рониоцу који је положио стручни испит за рониоца до 6. априла 1941. године по
прописима који су важили за ратну морнарицу у бившој Југославији; 


4)
рониоцу који је положио стручни испит за приватну ронилачку службу на мору пред
комисијом бивше Дирекције поморског саобраћаја по прописима из 1938. године; 


5)
рониоцу који има непрекидан практичан рад на пословима квалификованог рониоца
са најмање 1.000 часова проведених на ронилачким подводним радовима. 


Члан 15 


Стручна
спрема висококвалификованог рониоца признаје се и квалификованом рониоцу који
је практично радио непрекидно најмање 5 година са најмање 2.000 часова
проведених на ронилачким подводним радовима, ако положи практични део стручног
испита за висококвалификованог рониоца до 30 септембра 1958. године. 


Члан 16 


Рониоцима
који су се на дан ступања на снагу овог правилника затекли у радном односу
утврђује се стручна спрема занимања рониоца и о томе им се издаје решење, и то
у року од 6 месеци од дана ступања на снагу овог правилника. 


Стручна
спрема у смислу претходног става може се утврдити и радницима који се налазе
привремено ван радног односа (евидентирани код бироа за посредовање рада) или
на отслужењу војног рока, ако то затраже у року у коме се врши утврђивање
стручне спреме ронилаца. 


Члан 17 


Стручну
спрему ронилаца утврђују и о утврђеној стручној спреми издају решења комисије
за утврђивање стручне спреме ронилаца које образује Управа поморства и речног
саобраћаја. 


Комисија
за утврђивање стручне спреме ронилаца утврдиће стручну спрему рониоца на основу
захтева (пријаве) рониоца и поднетих докумената о испуњењу услова за одређену
стручну спрему, прописаних овим правилником. 


Ближа
објашњења за рад комисија за утврђивање стручне спреме ронилаца даваће Управа
поморства и речног саобраћаја у сагласности са Секретаријатом за рад Савезног
извршног већа. 


Члан 18 


Против
решења комисије о утврђеној стручној спреми рониоца могу изјавити жалбу у року
од 15 дана од дана пријема решења другостепеној комисији коју образује Управа
поморства и речног саобраћаја. 


Члан 19 


Ближа
упутства за примену овог правилника прописиваће, по потреби, Управа поморства и
речног саобраћаја уз сагласност Секретаријата за рад Савезног извршног већа. 


Члан 20 


Ступањем
на снагу овог правилника престаје да важи Правилник о оспособљавању речних
ронилаца („Службени лист ФНРЈ”, бр. 22/46). 


Члан 21 


Овај
правилник ступа на снагу осмог дана по објављивању у „Службеном листу ФНРЈ”. 



	
	Бр 
	1408/4
	
	3 септембра 1957 године
	
	Београд
	
	Замењује Секретара за рад
	
	Савезног извршног већа
	
	Помоћник државног секретара,
	
	инж Спасоје Велимировић, с.р.



