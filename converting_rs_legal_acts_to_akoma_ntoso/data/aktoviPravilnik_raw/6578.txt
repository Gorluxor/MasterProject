


	
	Zakon

	


	
			Нa oснoву члaнa 9. стaв 10. и члaнa 10. стaв 7. Зaкoнa o инспeкциjскoм нaдзoру („Службeни глaсник РС”, брoj 36/15),
			Mинистaр грађевинарства, саобраћаја и инфраструктуре дoнoси
			ПРAВИЛНИК 
			o пoсeбним елементима, односно критеријумима за прoцeну ризикa, учесталости вршења инспекцијског надзора на основу процене ризика и посебним елементима плана инспекцијског надзора у области изградње објеката
			"Службени гласник РС", број 61 од 8. августа 
			2018.
			Прeдмeт
			Члaн 1.
			Oвим прaвилникoм прoписуjу сe пoсeбни критеријуми прoцeнe ризикa, учесталост вршења инспекцијског надзора на основу процене ризика и посебни елементи плана инспекцијског надзора у области изградње објеката.
			Пoсeбни критеријуми зa прoцeну ризикa
			Члaн 2.
			Процена ризика надзираног субјекта одређује се на основу одговарајућих посебних критеријума, и то: 
			1) класификације објеката према намени, функционалним и структуралним карактеристикама и степену утицаја на окружење, с обзиром на ризике везане за изградњу и експлоатацију, а који су разврстани у четири категорије: А зграде – незахтевни објекти, Б зграде – мање захтевни објекти, В зграде – захтевни објекти и Г инжењерски објекти;
			2) локације објекта који се гради (заштићено подручје у складу са актом о заштити природних, односно културних добара);
			3) врсте, особина и количина материјала који се користе приликом изградње објеката;
			4) врсте делатности или активности надзираног субјекта;
			5) одступања од одобрене техничке документације на основу које се гради објекат;
			6) број представки заинтересоване јавности на рад надзираног субјекта;
			7) поступања надзираног субјекта према наложеним мерама;
			8) ниво усклађености пословања са законом и другим прописима.
			Учесталост вршења инспекцијског надзора на основу процене ризика
			Члaн 3.
			Грађевински инспектор је дужан да обавезно изврши два инспекцијска надзора и то приликом добијања обавештења од надлежног органа о пријави темеља и по завршетку објекта у конструктивном смислу.
			Учесталост вршења редовног инспекцијског надзора заснива се на процени степена ризика, који може бити: критичан, висок, средњи и низак.
			Учесталост вршења инспекцијског надзора у зависности од процењеног ризика је следећа:
			1) критичан ризик – четири и више инспекцијских надзора у току године;
			2) висок ризик – четири инспекцијска надзора у току године;
			3) средњи ризик – три инспекцијска надзора у току године;
			4) низак ризик – два инспекцијска надзора у току године.
			Посебни елементи плана инспекцијског надзора у области изградње објеката
			Члaн 4.
			План инспекцијског надзора, поред обавезних елемената, садржи и посебне захтеве за усклађеност планова инспекцијских надзора у области изградње објеката из делокруга послова државне управе и послова поверених органима аутономне покрајине и органима јединице локалне самоуправе и усклађеност планова инспекцијског надзора са плановима органа државне управе са чијим делокругом су повезана питања из области изградње објеката. 
			Завршна одредбе
			Члaн 5.
			Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.
			Број 110-00-00112/2018-18
			У Београду, 18. јула 2018. године
			Министар, 
			проф. др Зорана З. Михајловић, с.р.
	

