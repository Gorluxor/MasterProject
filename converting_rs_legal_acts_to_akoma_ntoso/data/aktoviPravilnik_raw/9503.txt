


	
		Редакцијски пречишћен текст

	
	

	
	На основу члана 210. став 2. Закона о лековима и медицинским средствима („Службени гласник РС”, број 30/10),
	

	
	Министар здравља доноси
	

	
	

	
	ПРАВИЛНИК
	

	
	о обрасцу и садржини легитимације инспектора 
за лекове и медицинска средства
	

	"Службени гласник РС", број 69 од 24. септембра 2010, 81 од 24. септембра 2015 - 
др. правилник
	

	
	

	
	Члан 1.
	

	
	Овим правилником прописују се образац и садржина легитимације инспектора за лекове и медицинска средства (у даљем тексту: легитимација).
	

	
	

	
	Члан 2.
	

	
	Легитимација из члана 1. овог правилника издаје се на Обрасцу 1, који је одштампан уз овај правилник и чини његов саставни део. 
	
	

	
	

	
	Члан 3.
	

	
	Легитимација се израђује на кунздруку мат. 300 gr штампа обострана ferlauf врх формата црвена (cmyk: M=70% Y=35%), дно формата плава (cmyk: 70% Y=35%) од црвене до плаве боје, димензија 95 х 70 mm, а заштићује се са PVC провидним омотом.
	

	
	

	
	Члан 4.
	

	
	Предња страна легитимације у горњем делу на средини садржи Мали грб Републике Србије, испод њега текст који гласи: РЕПУБЛИКА СРБИЈА, МИНИСТАРСТВО ЗДРАВЉА, ЛЕГИТИМАЦИЈА ИНСПЕКТОРА ЗА ЛЕКОВЕ И МЕДИЦИНСКА СРЕДСТВА, а испод тога име и презиме инспектора за лекове и медицинска средства и регистарски број легитимације.
	

	
	Десно од текста налази се место за фотографију инспектора за лекове и медицинска средства величине 28 х 32 mm, преко које је у доњем левом углу утиснут печат Министарства здравља (у даљем тексту: Министарство). 
	
	

	
	

	
	Члан 5.
	

	
	На задњој страни легитимације налази се текст о овлашћењу инспектора за лекове и медицинска средства на основу Закона о лековима и медицинским средствима и Закона о здравственој заштити, датум издавања легитимације, својеручни потпис инспектора за лекове и медицинска средства, место за печат и потпис министра надлежног за послове здравља.
	

	
	

	
	Члан 6.
	

	
	Евиденцију о издатим легитимацијама води Министарство.
	

	
	Евиденција садржи: име и презиме лица коме је легитимација издата, јединствени матични број грађана, регистарски број, датум издавања легитимације и рубрику за напомене. 
	
	

	
	

	
	Члан 7.
	

	
	Инспектор за лекове и медицинска средства који престане да обавља послове инспектора дужан је да легитимацију врати Министарству.
	

	
	Ако инспектор за лекове и медицинска средства изгуби легитимацију или на други начин остане без легитимације дужан је да о томе одмах писмено обавести непосредног руководиоца и да легитимацију огласи неважећом у „Службеном гласнику Републике Србије”.
	

	
	На основу потврде о оглашавању легитимације неважећом у „Службеном гласнику Републике Србије”, издаће му се нова легитимација.
	

	
	

	
	Члан 8.
	

	
	Легитимације издате до ступања на снагу овог правилника користиће се најкасније до 31. децембра 2010. године.
	

	
	

	
	Члан 9.
	

	
	Даном ступања на снагу овог правилника престаје да важи Правилник о обрасцу легитимације савезног инспектора („Службени лист СРЈ”, број 26/00).
	

	
	

	
	Члан 10.
	

	
	Овај правилник ступа на снагу осмог дана од дана објављивања у „Службеном гласнику Републике Србије”.
	

	
	

	
	Број 110-00-00222/2010-03
	

	
	У Београду, 13. септембра 2010. године
	

	
	Министар,
	

	проф. др Томица Милосављевић, с.р.
	

	
	

Прилози


