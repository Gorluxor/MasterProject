


	Редакцијски пречишћен текст






На основу 

члана 

47. став
2. Закона
о заштити 

животне

средине
(„Службени гласник
Републике

Србије”, број 66/91),

Министар заштите 

животне
средине, доноси





ПРАВИЛНИК

О
НАЧИНУ ОБЕЛЕЖАВАЊА ЗАШТИЋЕНИХ ПРИРОДНИХ ДОБАРА

„Службени
гласник РС”, бр. 30 од 16. 

маја 1992, 24 од 26. 


марта 1994, 17 од 11. 


априла 1996.



Члан
1.

Заштићено
природно добро обележава се постављањем:

1) ознаке
заштићеног природног добра;

2) ознака
граница и зона режима различитих степена заштите заштићеног природног добра.* 


* „Службени гласник
РС”, број 17/96.

НАПОМЕНА ИЗДАВАЧА:

Технички опис ознаке
заштићеног природног добра дат је у „Службеном гласнику РС”, број 30/92 на
страни 1117.

Члан
2.

Ознака
заштићеног природног добра израђује се од метала, дрвета или камена, по правилу
је правоугаоног облика, величине најмање 25х35 цм и поставља се на погодну
основу или држач, на прилазу, односно на месту улаза на подручје заштићеног
природног добра.*

Основна боја
ознаке заштићеног природног добра, у зависности од материјала од којих је
израђена, може бити природна боја материјала, жута или смеђа, а боја текста
може бити црна или бела у зависности од боје подлоге.* 

* „Службени гласник
РС”, број 17/96.

Члан
3.

Ознака из члана 2.
овог правилника обавезно садржи:

1) назив врсте заштићеног
природног добра,

2) име заштићеног
природног добра,

3) категорију
природног добра означену римским бројем,

4) текст: „Под
заштитом је државе”.

На ознаку из
става 1. овог члана може се поставити заштитни знак, кратак информативни текст
и графички приказ заштићеног природног добра.* 

* „Службени гласник
РС”, број 17/96.

Члан
4.

Ознака за
обележавање природног добра за које је донет акт о претходној заштити, израђује
се у складу са одредбама члана 2. овог правилника и садржи:

1) име претходно
заштићеног природног добра,

2) текст: „Под
заштитом је државе”.

Члан
5.

Ознака за
обележавање границе заштићеног природног добра (у даљем тексту: ознака границе)
је хоризонтална линија жуте боје ширине 10 cm.

Ознака границе
поставља се по линији катастарског разграничења и мора се догледати.

Када се граница
заштићеног природног добра поклапа са границом газдинске јединице, шумског
одељења, одсека и др. ознака границе може да се постави изнад или испод
постојеће ознаке.

Члан
6.

Ознака границе
природног добра из члана 4. овог правилника не поставља се.

Члан
7.

Када су на подручју
заштићеног природног добра одређене зоне режима заштите I и II степена, ознаке
њихових граница се обележавају на начин одређен у члану 5. овог правилника, с
тим што је ознака границе зоне:

– режима заштите I
степена хоризонтална линија жуте боје ширине 5 cm.

– режима заштите II
степена две хоризонталне линије жуте боје од по 5 cm међусобног размака 5 cm.

Члан
8.

Природно
добро и његове границе обележиће се у року од 6 месеци од дана доношења акта о
његовој заштити.*

Природно
добро за које је донет акт о претходној заштити обележиће се у року од 30 дана
од дана доношења акта о претходној заштити.* 

* „Службени гласник
РС”, број 24/94.

Члан
8а*

Заштићена
природна добра, која нису обележена, осим националних паркова, обележиће се
привремено, од 90 дана од дана његовог ступања на снагу, до доношења акта о
њиховој заштити у складу са Законом о заштити животне средине („Службени
гласник Републике Србије”, бр. 66/91 и 83/92). 

* „Службени гласник
РС”, број 24/94.

Члан
9.

Даном ступања на
снагу овог правилника престају да важе:

1. Правилник о
начину обележавања заштићених објеката природе број 04-466/2 од 13. јуна 1990.
године Републичког завода за заштиту природе,

2. Правилник о
начину означавања заштићеног дела природе („Службени лист САП Војводине”, број
2/88).

Члан
10.

Овај правилник ступа
на снагу осмог дана од дана објављивања у „Службеном гласнику Републике
Србије”.





Број 110-00-00008/92-01

У Београду, 

11. маја
1992.
године

Министарство заштите 

животне
средине

Министар,

др 

Павле
Тодоровић, 
с.р.





