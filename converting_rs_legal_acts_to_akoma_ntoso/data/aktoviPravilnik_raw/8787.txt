


	Редакцијски пречишћен текст



На основу члана 331. у вези са чл. 21, 87,
99. и 146. Закона о ваздушној пловидби (“Службени лист СФРЈ”, бр.
23/78 и 20/79), председник Савезног комитета за саобраћај и везе прописује



ПРАВИЛНИК

О
НАЧИНУ ИЗБАЦИВАЊА ХЕМИЈСКИХ СРЕДСТАВА ИЗ ВАЗДУХОПЛОВА

„Службени
лист СФРЈ", бр. 62 од 7. ХI 1980, 52 од 30. IХ 1983. и „Службени лист
СРЈ”, број 40 од 1. IХ 1995.

Члан
1.

Овим правилником
утврђује се начин избацивања хемијских средстава из ваздухоплова, као и услови
које мора да испуњава ваздухоплов, опрема ваздухоплова, ваздухопловно и друго
особље организација које се баве избацивањем хемијских средстава из
ваздухоплова за потребе пољопривреде, шумарства и здравства.

Члан
2.

Избацивањем
хемијских средстава из ваздухоплова баве се организације удруженог рада и друга
правна лица који за вршење те делатности испуњавају услове утврђене прописом.

Члан
3.

Избацивањем
хемијских средстава из ваздухоплова у ниском лету методама разбацивања,
прскања, орошавања, запрашивања, замагљивања и гранулирања, избацивање хране за
рибе и гашење шумских и других пожара (у даљем тексту: пожара)* сматра
се, у смислу овог правилника, као лет авиотретирања. 

*
„Службени лист СФРЈ", број 52/83

Члан
4.

Ваздухоплови
намењени за летове авиотретирања (у даљем тексту: ваздухоплови) могу бити:
ваздухоплови наменске конструкције, посебне категорије ваздухоплова са
ограничењем и други цивилни и војни ваздухоплови на којима су ради вршења
летова авиотретирања извршене одговарајуће адаптације.

Адаптације
ваздухоплова из става 1. овог члана могу се вршити само на основу претходно
одобрене конструктивне и техничке документације, којом се утврђује да ће ти
ваздухоплови и после адаптације испуњавати аеродинамичке и летачке услове.

Члан
5.

Ваздухоплов мора да
испуњава техничке услове за пловидбеност одређене посебне категорије, уз
ограничења у начину коришћења којима му се повећава корисна носивост.

Члан
6.

Ваздухоплов мора да
испуњава следеће аеродинамичке услове:

1) да има безбедан и
лак маневар на малим висинама и брзинама;

2) да има безбедан и
повољан распон између најмање и највеће брзине у току лета;

3) да има способност
за слетање и полетање на кратким и расквашеним летилиштима, осим
ваздухоплова за гашење пожара;*

4) да има безбедну
прегледност из пилотске кабине у свакој фази лета (видокруг од 1600).


*
„Службени лист СФРЈ", број 52/83

Члан
7.

Посебни
конструктивни услови које, поред општих, мора да испуњава ваздухоплов су:

1) материјал од кога
је саграђен мора бити отпоран на дејство хемијских средстава;

2) да се резервоари
у којима су смештена хемијска средства могу лако и брзо празнити у случајевима
нужде;

3) да је, по
потреби, могуће постављање спољних резервоара за хемијска средства;

4) да је пилотска
кабина сачињена од таквог материјала и на такав начин да се не деформише у
случају удеса.

Члан
8.

Ваздухоплов мора да
има посебну опрему, и то:

1) показивач
притиска у пумпи и инсталацији за избацивање течних хемијских средстава;

2) показивач
испражњености резервоара за хемијска средства код ваздухоплова чији резервоари
немају мешалицу;

3) систем осигурања
који спречава непажљиво руковање хемијским резервоаром;

4) термометар за
мерење спољне температуре ваздуха;

5) маску за дисање
са одговарајућим филтерима;

6) радио-станицу
мањег домета;

7) радио-компас;

8) сигнална светла;

9) систем звучног
или визуелно механичког упозорења за минималне критичне брзине лета.

Ваздухоплов
за гашење пожара водом не мора да има посебну опрему из става 1. тач. 1, 3. и
5. овог члана.*

За ноћне летове
авиотретирања ваздухоплов мора бити опремљен и рефлектором за осветљавање
радног захвата, као и предњим рефлектором за осветљавање препрека са снопом
растурања светлости од 300 у леву и десну страну од правца лета. 


*
„Службени лист СФРЈ", број 52/83

Члан
9.

За свако летење ради
авиотретирања одређује се руководилац летења.

Руководилац летења
је пилот ваздухоплова којим се врше летови авиотретирања.

Ако се летови
авиотретирања врше са више ваздухоплова и пилота, за руководиоца се одређује
пилот са највећим искуством на пословима авиотретирања.

Руководилац летења
одговоран је за правилно и безбедно коришћење летилишта, за безбедност
ваздухоплова, опреме и средстава, ваздухопловног и другог особља за време
припреме и обављања летова авиотретирања.

Кад се
авиотретирање врши ради гашења пожара, руководилац летења дужан је да, на пет
минута пре започињања гашења пожара из ваздухоплова, на то упозори лица на
земљи избацивањем воде са висине од најмање 100 метара.*

Руководилац летења
одређује заменика (пилот или ваздухопловни механичар-техничар). 

*
„Службени лист СФРЈ", број 52/83

Члан
9а.*

За гашење
пожара из ваздухоплова, поред руководиоца летења, одређују се: руководилац
аеродрома за хидроавионе (хидродрома) и руководилац противпожарних снага на
земљи.

Руководилац
хидродрома одржава радио-везу са руководиоцем летења, обележава хидродром, даје
неопходне податке за слетање, пуњење и полетање ваздухоплова, као и податке из
члана 37. овог правилника.

Руководилац
противпожарних снага на земљи руководи свим акцијама и учесницима приликом
гашења пожара, успоставља радио-везу са руководиоцем летења, даје метеоролошке
податке, обавештења неопходна за безбедно одвијање лета и обавештења
руководиоцу летења, односно пилоту да обустави летење ако оно постане опасно по
лица и материјална добра или кад више није потребно.

Ако
руководилац из става 3. овог члана утврди да на удаљености од најмање 200
метара од места пожара нема лица, даје сагласност за започињање гашења пожара,
а на захтев руководиоца летења – и сагласност за начин гашења пожара.

Руководилац
противпожарних снага на земљи дужан је да, на пет минута пре започињања гашења
пожара из ваздухоплова, испаљивањем зелене ракете, о томе обавести лица на
земљи. 

*
„Службени лист СФРЈ", бр. 52/83

Члан
10.

Руководилац летења,
пре извршења првог лета авиотретирања, мора да успостави везу са најближом
здравственом установом и надлежним органом унутрашњих послова.

Приликом
гашења пожара из ваздухоплова везу а надлежном здравственом установом и
надлежним органом унутрашњих послова успоставља руководилац противпожарних
снага на земљи, односно руководилац хидродрома.*

Руководилац летења
даје здравственој организацији све податке који се односе на врсту и токсичност
хемијских средстава и других материјала који се растурају из ваздухоплова, као
и податке о количини и врсти опреме за пружање прве медицинске помоћи. 


*
„Службени лист СФРЈ", број 52/83

Члан
11.

Пилот који врши
летове авиотретирања мора у свом дневном извештају о раду да упише врсту,
количину и начин избацивања хемијских средстава које је, у одређеној јединици
времена, избацивао из ваздухоплова.

Члан
12.

У време вршења
летова авиотретирања, сваки ваздухоплов мора одржавати најмање један
ваздухопловни механичар-техничар.

Изузетно од става 1.
овог члана, ако се летови авиотретирања врше са два ваздухоплова истог типа, те
ваздухоплове може одржавати само један ваздухопловни механичар-техничар.

Члан
13.

Летови авиотретирања
не могу се вршити ако нису обезбеђени:

1) комплет алата за
радове на одржавању и припреми ваздухоплова;

2) опрема за
ленгерисање, покривање, прање и подмазивање ваздухоплова;

3) средства за
чишћење иња и снега са ваздухоплова.

Члан
14.

Гориво које користе
ваздухоплови мора бити ускладиштено тако да се обезбеђује прописани квалитет за
то гориво.

Пуњење ваздухоплова
горивом може се вршити искључиво кроз одговарајући филтер.* 

*
„Службени лист СФРЈ", број 52/83

Члан
15.

Укрцавање хемијских
средстава у ваздухоплов врши се на местима одређеним за ту сврху, где није
дозвољен приступ неовлашћеним лицима.

Место где се врши
утовар хемијских средстава сматра се и обележава као затрована зона.

Члан
16.

Ваздухопловно и
друго особље које врши одређене послове у вези са авиотретирањем мора бити
обучено за рад са хемијским средствима и другим штетним материјалима који се
избацују из ваздухоплова.

Члан
17.

Послове
авиотретирања могу вршити:

1) пилоти који
поседују одговарајуће дозволе и који имају положене посебне испите за вршење
летова авиотретирања;

2) ваздухопловни
механичари-техничари који поседују одговарајуће дозволе и који имају положене
посебне испите за рад на ваздухопловима намењеним летовима авиотретирања.

Под другим особљем
које врши одређене послове у вези са авиотретирањем подразумевају се:
сигналисти, помоћни радници који рукују хемијским и другим средствима и
механизацијом неопходном за вршење летова авиотретирања.

Члан
18.

Полагањем практичног
дела посебног испита за летење на ваздухопловима проверава се и утврђује
способност пилота за:

1) безбедно летење и
маневрисање ваздухопловом на малим висинама;

2) безбедно полетање
и слетање са кратких и расквашених летилишта, осим на ваздухопловима за
гашење пожара.*

3) безбедно полетање
и слетање уз максимално дозвољени бочни ветар за одређени тип ваздухоплова.

Испитом из става 1.
овог члана утврђује се и способност пилота за извођење принудних слетања у
случајевима нужде, ако такви случајеви настану док се ваздухоплов налази на
малој висини. 

*
„Службени лист СФРЈ", број 52/83

Члан
19.

Ноћне летове
авиотретирања пилот може вршити под условом:

1) да има најмање
три године летења на пословима дневног авиотретирања;

2) да има налет од
најмање 800 часова на пословима дневног авиотретирања;

3) да има завршену
обуку за летове ноћног авиотретирања;

4) да има налет од
најмање 50 часова са инструктором на пословима ноћног авиотретирања.

Члан
20.

Летове авиотретирања
над насељеним местима могу вршити само пилоти који имају најмање 1000 часова летења.*


*
„Службени лист СФРЈ", број 52/83

Члан
21.

Поред стандардне,
пилот који врши летове авиотретирања мора да користи и следећу опрему:

1) пилотску кацигу
са наочарима или заштитним стаклом;

2) маску за дисање
са одговарајућим филтером;

3) заштитно одело са
заштитним рукавицама и ципелама.

Пилот који
гаси пожар водом не мора користити опрему из става 1. тач. 2. и 3. овог члана.*

Пилот који врши
летове авиотретирања мора носити са собом и лични комплет за пружање прве
медицинске помоћи. 

*
„Службени лист СФРЈ", број 52/83

Члан
22.

Не сме се започети
ниједан лет авиотретирања без навигацијске карте и скице терена и лета.

Скица терена и лета
садржи податке о препрекама на радној површини и у зони летилишта, као и друге
податке од значаја за безбедно извршење лета.

Скицу терена и лета
сачињава пилот који извршава такав лет.

Навигацијска карта и
скица терена и лета морају се за време лета налазити у пилотској кабини на
видном месту.

Члан
23.

Ваздухопловни
механичари-техничари који одржавају и припремају ваздухоплове морају имати
положен посебан испит за рад на таквим ваздухопловима.

Полагањем посебног
испита из става 1. овог члана проверава се знање из области одржавања и
припремања ваздухоплова, као и познавање и одржавање уређаја и инсталација из
којих и са којима се избацују хемијска средства.

Члан
24.

Друго особље на
пословима авиотретирања мора поседовати основна знања у погледу структуре
ваздухоплова, летења и маневрисања ваздухоплова на земљи и познавати уобичајену
сигнализацију која се користи при летовима авиотретирања.

Члан
25.

Прегледи и припреме
ваздухоплова деле се на прве стартне прегледе и припреме, међулетне прегледе и
прегледе и припреме ваздухоплова на крају летачког дана.

Први стартни преглед
и припрема ваздухоплова врше се сваког дана пре извршења првог лета.

Међулетни преглед
ваздухоплова врши се увек између два лета.

Прегледи и припреме
ваздухоплова на крају летачког дана врше се после последњег слетања
ваздухоплова.

Члан
26.

Први стартни преглед
и припрема ваздухоплова обухватају, нарочито:

1) ослобађање
покретних површина од блокирајућих уређаја и команди уређаја;

2) визуелни преглед
унутрашњег дела конструкције трупа ваздухоплова и репних површина ради
установљавања степена корозије од хемикалија;

3) проверу стајних
органа ваздухоплова, команди лета и команди уређаја за наменски рад у летовима
авиотретирања;

4) проверу
попуњености свих резервоара до прописаних нивоа.

Члан
27.

Међулетни преглед
ваздухоплова обухвата, нарочито:

1) проверу количине
погонског горива;

2) проверу количине
заосталих хемикалија и других материјала у резервоарима на ваздухоплову;

3) проверу
заптивености инсталација за прскање и димљење;

4) проверу
заптивености пилотске кабине;

5) проверу
видљивости кроз ветробранско стакло пилотске кабине;

6) проверу осигурања
затварања облоге мотора, поклопаца резервоара горива и хемикалија;

7) проверу
исправности стајних органа.

Члан
28.

Преглед и припрема
ваздухоплова на крају летачког дана обухвата, нарочито:

1) прање целог
ваздухоплова ако су употребљаване агресивне хемикалије и други материјали;

2) преглед опреме и
инсталација којима се врши растурање хемикалија и других материјала из
ваздухоплова.

Члан
29.

Радна припрема за
извођење летова авиотретирања обухвата обележавање терена, давање упутстава за
рад сигналистима и метеоролошку и летачку припрему пилота.

Члан
30.

Одређивање праваца
налета и обележавање терена врши искључиво пилот који ће обављати летове
авиотретирања на том делу терена.

Обележавање терена и
праваца налета врши се на начин који омогућава пилоту да у сваком делу лета
може вршити његову корекцију.

Члан
31.

Обележавање терена
врши се сигналним заставицама беле или црвене боје.

Сигналне заставице
постављају се у линији, разапете и уздигнуте изнад врхова пољопривредне културе
од 50 до 100 cm.

Члан
32.

Сигналисти на
обележеном терену за време извођења летова авиотретирања морају бити одевени у
светложута радна одела.

Сигналисти се
распоређују у правцу налета ваздухоплова. Њихов број и међусобна удаљеност зависе
од валовитости терена над којим се извршава лет, а мора их бити најмање три.

Сваки сигналиста
мора имати визуелни додир са другим сигналистом у оба смера у односу на правац
кретања ваздухоплова.

Члан
33.

Сигналисање за време
ноћних летова врши се светлосним уређајима.

Почетна и крајња
тачка налета обележава се зеленим, а међутачке белим светлима.

Површина над којом
се врше летови ноћног авиотретирања мора се обележити и акумулаторским фаром –
дозивачем зелене боје.

Члан
34.

Сигналистима за
време вршења летова авиотретирања руководи вођа сигналиста.

Пре почетка сваког
лета пилот и вођа сигналиста морају се договорити о начину премештања
сигналиста, сигналних или светлосних уређаја, која се врше у току летова
авиотретирања.

Члан
34а.*

Изузетно од
одредаба чл. 29, 31. и 33. овог правилника, за време гашења пожара из
ваздухоплова није потребно обележавати терен, постављати сигналне заставице и
ноћу сигнализирати светлосним уређајима. 

*
„Службени лист СФРЈ", број 52/83

Члан
34б.*

Ако између
руководиоца летења и руководиоца противпожарних снага на земљи не постоји
радио-веза, споразумевање се врши на следећи начин:

1) са земље:
испаљивањем зелене ракете која означава одобрење почетка авиотретирања,
испаљивањем црвене ракете, која значи тренутни престанак авиотретирања, и
испаљивањем црвене и беле ракете узастопно, које означавају крај авиотретирања;

2) из
ваздуха: љуљањем ваздухоплова око његове уздужне осе, које означава одлазак
ваздухоплова у базу због неисправности. 

*
„Службени лист СФРЈ", број 52/83

Члан
35.

Избацивање пестицида
врши се летењем кроз обележена сигнална врата, ширине радног захвата, при чему
се сигналисти померају у смеру супротном од смера дувања ветра.

Избацивање
минералних ђубрива врши се летовима преко унапред постављених сигналиста.

У зависности од
конфигурације терена и видљивости, сигнална врата и сигналисти постављају се на
међусобној удаљености од 400 до 500 метара.

Члан
36.

Метеоролошка
припрема за летове авиотретирања врши се на основу метеоролошког извештаја и
метеоролошке прогнозе.

Извештај и прогнозу
из става 1. овог члана прибавља руководилац летења.

Прибављање
метеоролошких извештаја и прогнозе врши се једном или више пута у току извођења
летова авиотретирања, зависно од временских прилика, а на основу оцене
руководиоца летења.

Члан
37.

Метеоролошки
минимуми за вршење летова авиотретирања су:

1) да доња база
облака не буде нижа од 150 метара, а хоризонтална видљивост да не буде мање од
1.500 метара;

2) да брзина бочног
ветра на летилишту не буде већа од 7 m/s;

3) да брзина ветра
изнад површине над којом се врше летови авиотретирања, не буде већа од:

– 8 m/s – при
избацивању гранулираних хемијских средстава;

– 3 m/s – при
избацивању течних хемијских средстава;

– 2 m/s – при
запрашивању.

При запрашивању
релативна влажност ваздуха не сме бити мања од 45% ни већа од 90%.

Изузетно од
одредбе става 1. тачка 1. овог члана, гашење пожара из ваздухоплова може се
вршити ако у подручју гашења пожара доња база облака није нижа од 300 метара, а
хоризонтална видљивост није мања од 400 метара.* 

*
„Службени лист СФРЈ", број 52/83

Члан
38.

Ноћни летови
авиотретирања могу се вршити при најмањој хоризонталној видљивости од 10 km и
брзини ветра од 3 m/s.

Члан
39.

На основу
метеоролошке прогнозе, као и на основу метеоролошких минимума предвиђених овим
правилником, руководилац летења доноси одлуку о:

1) времену почетка и
завршетка авиотретирања;

2) припреми
ваздухоплова, ваздухопловног и другог особља;

3) изради скице
терена и лета;

4) начину
обележавања терена;

5) поступцима у
случају нагле промене метеоролошке ситуације док се летови авиотретирања
изводе.

Члан
40.

Руководилац летења
мора организовати непрекидно праћење метеоролошке ситуације, а нарочито оних
података који се односе на смер и брзину ветра, и степен вертикалне и
хоризонталне видљивости.

Члан
41.

Летачка припрема
обухвата упознавање летилишта и свих услова летења на њему, упознавање зоне
летилишта и свих опасних препрека у њој и упознавање са радном површином над
којом се врше летови авиотретирања.

Члан
42.

Пре започињања
летова авиотретирања, осим за гашење пожара,* врши се пробни облет зоне
летилишта и радне површине празним ваздухопловом ради провере полетно-слетне
стазе, уочавања препрека из ваздуха, распореда сигналиста и рада свих сигналних
и других уређаја.

Пре почетака
гашења пожара из ваздухоплова, руководилац летења врши из ваздуха осматрање
места на коме је настао пожар, околине и свих препрека које би могле угрозити
лет, успоставља радио-везу са руководиоцем противпожарних снага на земљи и,
пошто добије његову сагласност, одлучује о начину гашења пожара, као и прибавља
друге потребне информације.* 

*
„Службени лист СФРЈ", број 52/83

Члан
43.

Припремом за летове 
авиотретирања,
осим за гашење пожара,* изнад насељених места и градова руководи шеф пилота
организације која врши авиотретирање.

Припреме из става 1.
овог члана врше се по детаљно разрађеном плану који се мора изводно објавити
преко средстава информисања. Извод нарочито садржи: дан и време авиотретирања,
рејон над којим се изводе летови и мере предострожности везане за извршење
летова авиотретирања. 

*
„Службени лист СФРЈ", број 52/83

Члан
44.

Маневри у летовима
авиотретирања морају се вршити у складу са подацима из скице терена и лета.

Скраћивање и
одступање од утврђених маневара дозвољава се само у случајевима кад се
ваздухоплов нађе у стању крајње нужде.

Члан
45.

Маневри
ваздухопловом морају се вршити тако:

1) да се са пуним
ваздухопловом не прелази нагиб који може условити бочно клизање и губитак
безбедне брзине;

2) да се са празним
ваздухопловом не прелази бочни нагиб од 450;

3) да се у ноћним
летовима не прелази бочни нагиб од 150;

4) да се залазни
заокрет почиње низ ветар а завршава уз ветар, на висини већој од 50 метара дању
и 100 метара ноћу изнад препрека и терена;

5) да се ниједан
маневар не врши са минималном брзином утврђеном за одређени тип ваздухоплова.

Члан
46.

Висина лета изнад
радне површине зависи од врсте авиотретирања, облика терена, броја и распореда
препрека.

Најнижа висина за
дневне летове изнад препрека и дрвећа при третирању шумских површина је 10
метара.

Најнижа висина за
летове изнад пољопривредних култура је од 1 до 3 метра.

Најнижа
висина за летове ради гашења пожара је 40 метара изнад врхова пламена.*

Све наведене висине
рачунају се од врха препрека, односно пољопривредних култура до најниже тачке
ваздухоплова када се налази изнад њих. 

*
„Службени лист СФРЈ", број 52/83

Члан
47.

Код налета на радну
површину који се врше паралелно са ивицом шуме, дрворедом и електричним водом,
најмања удаљеност од оваквих препрека мора бити 30 метара.

Летови авиотретирања
изнад нагнутих и брежуљкастих површина врше се на начин који обезбеђује да
нагиб ваздухоплова у пењању мора бити већи од нагиба терена.

Ако се летови
авиотретирања не могу вршити на начин предвиђен у ставу 2. овог члана, ти
летови се морају вршити у правцу снижавања терена или са висине на којој се
може обезбедити сигурна хоризонтална брзина ваздухоплова.

Члан
48.

У свакој фази лета
пилот је дужан да обезбеди резервну брзину ваздухоплову, која мора бити виша за
20% од минималне брзине ваздухоплова.

Код летова
авиотретирања изнад насељених места проценат резервне брзине мора да износи 30%
од минималне брзине ваздухоплова.

Члан
49.

Летови авиотретирања
врше се, по правилу, тако:

1) да линија сваког
лета буде управна према сунцу;

2) да се маневри
заокрета не врше у правцу сунца;

3) да радна површина
за сваки следећи налет, када има ветра, буде видљива из пилотске кабине.

Члан
50.

Није дозвољено
вршење летова авиотретирања са преоптерећеним ваздухопловом.

Члан
51.

За време вршења лета
авиотретирања пилот не сме да пролеће испод електричних водова, да избацује
хемикалије и друге материјале на електричне водове, и да полеће и слеће у
правцу ниско излазећег и залазећег сунца.

Изузетно од
одредбе става 1. овог члана, за време гашења пожара из ваздухоплова пилот може
избацити средства за гашење пожара изнад електричних водова ако су ти водови
искључени и ако га је о томе обавестио руководилац летења, односно руководилац
противпожарних снага на земљи.* 

*
„Службени лист СФРЈ", број 52/83

Члан
52.

Новчаном казном од 
400
до 4.000 нових динара* казниће се за ваздухопловни прекршај организација
удруженог рада или друго правно лице које се бави пословима авиотретирања:

1) ако адаптира
ваздухоплов без претходно одобрене конструктивне и техничке документације (став
2. члан 4);

2) ако користи
ваздухоплов који не испуњава аеродинамичке услове из члана 6. овог правилника;

3) ако користи
ваздухоплов који нема посебну опрему предвиђену у члану 8. овог правилника;

4) ако не обезбеди комплет
алата, опрему за ленгерисање, покривање, прање и подмазивање, као и средства за
чишћење снега са ваздухоплова из члана 13. овог правилника;

5) ако гориво не
ускладишти сагласно одредби члана 14. став 1. овог правилника.

За прекршај из става
1. овог члана казниће се и одговорно лице у организацији удруженог рада или
другом правном лицу које се бави пословима авиотретирања, новчаном казном до 400
нових динара.* 

*
„Службени лист СРЈ", број 40/95

Члан
53.

Новчаном казном до 
2.000
нових динара* казниће се за ваздухопловни прекршај организација удруженог
рада или друго правно лице које се бави пословима авиотретирања:

1) ако руководилац
летења пре почетка летења не успостави непосредну везу са најближом
здравственим установом и ако јој не да податке о врсти, токсичности хемијских
средстава и опреми за пружање прве медицинске помоћи (члан 10), као и ако
везу са најближом здравственом установом и надлежним органом унутрашњих
послова, приликом гашења пожара из ваздухоплова, не успоставља руководилац
противпожарних снага на земљи, односно руководилац хидродрома;**

1а. ако
руководилац летења, кад се авиотретирање врши ради гашења пожара, на пет минута
пре започињања гашења пожара из ваздухоплова, на то не упозори лица на земљи
избацивањем воде са висине од најмање 100 метара (члан 9. став 5);**

2) ако не утврди и
не обележи место на коме се врши укрцавање хемијских средстава у ваздухоплов
(члан 15);

3) ако се не изврши
пробни облет зоне летилишта и радне површине пре започињања ноћних летова
авиотретирања (члан 42), као и ако пре почетка гашења пожара руководилац
летења не врши из ваздуха осматрање места на коме је настао пожар, околине и
свих препрека које би могле угрозити лет, или ако не успостави радио-везу са
руководиоцем противпожарних снага на земљи, или ако не прибави друге потребне
информације, или ако одлучи о начину гашења пожара без сагласности руководиоца
противпожарних снага на земљи.**

За прекршај из става
1. овог члана казниће се одговорно лице у организацији удруженог рада или
другом правном лицу које се бави пословима авиотретирања, новчаном казном од 400
нових динара.*

За прекршај
из става 1. тач. 1а. и 3. овог члана казниће се и руководилац летења новчаном
казном од** 200 нових динара.* 

*
„Службени лист СРЈ", број 40/95

**
„Службени лист СФРЈ", број 52/83

Члан
54.

Новчаном казном до 
1.000
нових динара* казниће се за ваздухопловни прекршај пилот ваздухоплова:

1) ако у свом
извештају о раду не упише коју је врсту хемикалија растурао из ваздухоплова
(члан 11);

2) ако за време
вршења летова авиотретирања не користи опрему из члана 21. овог правилника;

3) ако врши летове
авиотретирања без навигацијске карте и скице терена и лета (члан 22);

4) ако не изврши
радну припрему за извођење летова авиотретирања и не утврди смер налета (чл.
29. и 30);

5) ако летове
авиотретирања врши испод утврђених метеоролошких минимума (члан 37);

6) ако не изврши
обилазак радне површине и зоне летилишта пре извршења лета (члан 41);

7) ако летове
авиотретирања врши противно одредбама чл. 46. и 47. овог правилника;

8) ако летове
авиотретирања врши са преоптерећеним ваздухопловом (члан 50);

9) ако за време
вршења авиотретирања пролеће испод електричних водова или избацује хемијска
средства на електричне водове (члан 51), или за време гашења пожара из
ваздухоплова избаци средства за гашење пожара изнад електричних водова иако га
је руководилац летења, односно руководилац противпожарних снага на земљи
обавестио да ти водови нису искључени.** 

*
„Службени лист СРЈ", број 40/95

**
„Службени лист СФРЈ", број 52/83

Члан
54а.

Новчаном казном
од* 1.000 нових динара** казниће се за ваздухопловни прекршај руководилац
противпожарних снага на земљи:

1) ако не
успостави радио-везу са руководиоцем летења, или не даје метеоролошке податке и
обавештења неопходна за безбедно одвијање лета, или не даје обавештења
руководиоцу летења, односно пилоту да обустави летење ако оно постане опасно по
лица и материјална добра или ако више није потребно (члан 9а. став 3);

2) ако не да
сагласност за започињање гашења пожара, а на захтев руководиоца летења – и сагласност
за начин гашења пожара, кад утврди да на удаљености од најмање 200 метара од
места пожара нема лица (члан 9а. став 4);

3) ако на
пет минута пре започињања гашења пожара из ваздухоплова не обавести лица на
земљи испаљивањем зелене ракете (члан 9а. став 5).* 

*
„Службени лист СФРЈ", број 52/83

**
„Службени лист СРЈ", број 40/95

Члан
55.

Новчаном казном од
2.000 динара казниће се за ваздухопловни прекршај ваздухопловни
механичар-техничар ако прегледе и припреме ваздухоплова не врши у складу са
одредбама чл. 26, 27. и 28. овог правилника.

Члан
56.

У ваздухоплове у
које није уграђена опрема из члана 8. овог правилника, та опрема се мора
уградити најдоцније до 1. јула 1983. године.

Члан
57.

Овај правилник ступа
на снагу осмог дана од дана објављивања у „Службеном листу СФРЈ”.



VI Бр
654/1

3. јула
1980. године

Београд 


Председник

Савезног комитета 


за саобраћај и везе,

Анте Зелић, 

с.
р.







