


	
	Zakon

	


	
			На основу члана 86. став 1. тачка 8) Закона о матичним књигама („Службени гласник РС”, бр. 20/09, 145/14 и 47/18),
			Министар државне управе и локалне самоуправе доноси
			ПРАВИЛНИК 
			о посебном стручном испиту за матичара 
			"Службени гласник РС", број 65 од 24. августа 
			2018.
			I. УВОДНЕ ОДРЕДБЕ
			Садржина правилника
			Члан 1. 
			Овим правилником уређује се програм и начин полагања посебног стручног испита за матичара, изглед и садржина обрасца уверења о положеном посебном стручном испиту за матичара, начин издавања уверења о положеном посебном стручном испиту за матичара и начин вођења евиденције о положеном посебном стручном испиту за матичара.
			Ко полаже посебан стручни испит за матичара
			Члан 2.
			Посебан стручни испит за матичара полаже лице које је засновало радни однос на неодређено време ради обављања послова матичара или заменика матичара, односно приправник који се прима у радни однос на одређено време у органу из члана 6. ст. 2. и 4. Закона о матичним књигама ради оспособљава за самосталан рад, односно обављање послова матичара (у даљем тексту: кандидат). 
			Члан 3. 
			Посебан стручни испит за матичара могу полагати и лица са којима је, у складу са законом, закључен уговор о стручном оспособљавању без накнаде, рaди стручнoг oспoсoбљaвaњa, oднoснo стицaњa рaднoг искуствa и услoвa зa пoлaгaњe посебног стручног испита за матичара.
			Посебан стручни испит за матичара могу полагати и друга лица која су се оспособила за самосталан рад у струци, односно самостално обављање послова и имају стечено радно искуство у струци у трајању које је услов за обављање послова матичара, а заинтересована су за рад на пословима матичара, односно заменика матичара. 
			II. ПРОГРАМ ПОСЕБНОГ СТРУЧНОГ ИСПИТА ЗА МАТИЧАРА
			Садржина Програма
			Члан 4.
			У току испита проверава се познавање важећих прописа којима су уређене области из испитних предмета. 
			Области које чине садржину испитних предмета наведене су у Програму посебног стручног испита за матичара, који је као Прилог 1 одштампан уз овај правилник и чини његов саставни део. 
			Испитни предмети
			Члан 5. 
			Посебан стручни испит за матичара садржи следеће испитне предмете: 
			1) Матичне књиге; 
			2) Држављанство; 
			3) Породични односи, брак и лично име; 
			4) Међународне конвенције и статусна питања са иностраним елементом; 
			5) Управни поступак са елементима канцеларијског пословања. 
			III. НАЧИН ПОЛАГАЊА ПОСЕБНОГ СТРУЧНОГ ИСПИТА ЗА МАТИЧАРА
			Испитна комисија
			Члан 6. 
			За спровођење посебног стручног испита за матичара образује се Испитна комисија за полагање посебног стручног испита за матичара (у даљем тексту: Испитна комисија). 
			Испитна комисија одлучује већином гласова од укупног броја чланова. 
			Састав Испитне комисије
			Члан 7. 
			Испитна комисија има пет чланова од којих су један председник и један заменик председника.
			Прeдсeдник, зaмeник прeдсeдникa и члaнoви Испитнe кoмисиje мoрajу бити држaвни службeници кojи имajу стeчeнo висoкo oбрaзoвaњe нa oснoвним aкaдeмским студиjaмa у oбиму oд нajмaњe 240 EСПБ бoдoвa, мaстeр aкaдeмским студиjaмa, спeциjaлистичким aкaдeмским студиjaмa, спeциjaлистичким струкoвним студиjaмa, oднoснo нa oснoвним студиjaмa у трajaњу oд нajмaњe чeтири гoдинe или спeциjaлистичким студиjaмa нa фaкултeту и нajмaњe сeдaм гoдинa рaднoг искуствa у струци. 
			Секретар Испитне комисије
			Члан 8.
			Административне послове за Испитну комисију обавља секретар Испитне комисије. 
			Секретар Испитне комисије има заменика.
			Испитивачи
			Члан 9.
			За сваки испитни предмет одређује се најмање два испитивача.
			Председник, заменик председника и чланови Испитне комисије одређују се истовремено и за испитиваче на појединим испитним предметима.
			За испитивача се може одредити:
			1) државни службеник који има стечено висoкo oбрaзoвaњe нa oснoвним aкaдeмским студиjaмa у oбиму oд нajмaњe 240 EСПБ бoдoвa, мaстeр aкaдeмским студиjaмa, спeциjaлистичким aкaдeмским студиjaмa, спeциjaлистичким струкoвним студиjaмa, oднoснo нa oснoвним студиjaмa у трajaњу oд нajмaњe чeтири гoдинe или спeциjaлистичким студиjaмa нa фaкултeту и нajмaњe пет гoдинa рaднoг искуствa у струци; 
			2) стручњак у области која је у вези са садржином испитног предмета за коју се одређује за испитивача, који има најмање стечено висoкo oбрaзoвaњe нa oснoвним aкaдeмским студиjaмa у oбиму oд нajмaњe 240 EСПБ бoдoвa, мaстeр aкaдeмским студиjaмa, спeциjaлистичким aкaдeмским студиjaмa, спeциjaлистичким струкoвним студиjaмa, oднoснo нa oснoвним студиjaмa у трajaњу oд нajмaњe чeтири гoдинe или спeциjaлистичким студиjaмa нa фaкултeту.
			Образовање Испитне комисије
			Члан 10.
			Испитну комисију решењем образује министар надлежан за систем државне управе (у даљем тексту: министар), на период од две године.
			Решењем о образовању Испитне комисије, поред председника, заменика председника и чланова Испитне комисије, одређују се и испитивачи за поједине испитне предмете и секретар, односно заменик секретара Испитне комисије. 
			Члан 11. 
			Председнику, заменику председника, члановима Испитне комисије, испитивачима, секретару и заменику секретара Испитне комисије, као и лицима која учествују у организацији и спровођењу посебног стручног испита за матичара припада накнада за рад чију висину решењем утврђује министар. 
			Захтев за полагање посебног стручног испита за матичара
			Члан 12.
			Захтев за полагање посебног стручног испита за матичара подноси се на Обрасцу 1, који је као Прилог 2 одштампан уз овај правилник и чини његов саставни део. 
			Ако се захтев за полагање посебног стручног испита за матичара подноси сагласно члану 2. овог правилника, уз захтев се подноси: 
			1) решење о заснивању радног односа на неодређено време ради обављања послова матичара или заменика матичара, односно решење о заснивању радног односа приправника на одређено време ради оспособљава за самосталан рад, односно обављање послова матичара; 
			2) решење о утврђеној обавези полагања посебног стручног испита за матичара; 
			3) оверена фотокопија дипломе о стеченом образовању из члана 11. Закона о матичним књигама; 
			4) фотокопија личне карте.
			Ако се захтев за полагање посебног стручног испита за матичара подноси сагласно члану 3. став 1. овог правилника, уз захтев се подноси: 
			1) уговор о стручном оспособљавању без накнаде, рaди стручнoг oспoсoбљaвaњa, oднoснo стицaњa рaднoг искуствa и услoвa зa пoлaгaњe посебног стручног испита за матичара; 
			2) оверена фотокопија дипломе о стеченом образовању из члана 11. Закона о матичним књигама; 
			3) фотокопија личне карте.
			Ако се захтев за полагање посебног стручног испита за матичара подноси сагласно члану 3. став 2. овог правилника, уз захтев се подноси: 
			1) оверена фотокопија дипломе о стеченом образовању из члана 11. Закона о матичним књигама; 
			2) уверење (потврда) о оспособљености за самосталан рад у струци, односно самостално обављање послова и стеченом радном искуству у струци које је услов за обављање послова матичара;
			3) фотокопија личне карте.
			Електронски образац захтева из става 1. овог члана преузима се на веб презентацији министарства надлежног за систем државне управе (у даљем тексту: Министарство), а подаци у образац захтева уписују се електронским путем. 
			Подношење захтева за полагање посебног стручног испита за матичара
			Члан 13. 
			Захтев за полагање посебног стручног испита за матичара за лица из члана 2. овог правилника подноси орган из члана 6. ст. 2. и 4. Закона о матичним књигама, а може га поднети и само лице које сагласно члану 2. овог правилника има обавезу полагања посебног стручног испита за матичара, као и лица из члана 3. овог правилника (у даљем тексту: подносилац захтева). 
			Орган из члана 6. ст. 2. и 4. Закона о матичним књигама је у обавези да захтев за полагање посебног стручног испита за матичара поднесе најкасније 60 дана пре истека рока у коме је лице из члана 2. овог правилника, сагласно закону, обавезно да положи посебан стручни испит за матичара, а ако не поступи у утврђеном року захтев може поднети сам кандидат. 
			Одлука о захтеву за полагање посебног стручног испита за матичара
			Члан 14. 
			О захтеву за полагање посебног стручног испита за матичара одлучује овлашћено службено лице. 
			Трошкови полагања посебног стручног испита за матичара
			Члан 15. 
			Орган у коме је кандидат запослен, односно подносилац захтева, дужан је да уплати трошкове полагање посебног стручног испита за матичара пре полагања испита. 
			Трошкове полагања посебног стручног испита решењем утврђује министар. 
			Одређивање одржавања испита
			Члан 16.
			Испитна комисија, водећи рачуна о року у коме је кандидат обавезан да положи посебан стручни испит за матичара, одређује дан, време и место полагања испита, о чему обавештава подносиоца захтева најкасније седам дана пре полагања испита. 
			Испитна комисија одређује и распоред чланова Испитне комисије, односно испитивача за сваки испитни рок.
			Ток испита
			Члан 17. 
			Посебан стручан испит за матичара полаже се усмено.
			Посебан стручан испит за матичара започиње постављањем испитних питања кандидату. 
			Члан 18. 
			Знање које је кандидат показао из сваког испитног предмета оцењује се посебно описном оценом „положио” или „није положио”. 
			Члан 19. 
			После завршетка посебног стручног испита за матичара Испитна комисија утврђује општи успех који је кандидат постигао на испиту оценом „положио” или „није положио”, након чега секретар Испитне комисије саопштава резултат кандидату.
			Посебан стручни испит за матичара није положио кандидат који је из више од два испитна предмета добио оцену „није положио”. 
			Члан 20. 
			О току посебног стручног испита за матичара води се записник у који се уносе подаци о резултатима испита, на основу појединачних писаних извештаја испитивача. 
			Резултат полагања посебног стручног испита за матичара уноси се у записник по утврђивању општег успеха кандидата.
			Записник потписују председник, односно заменик председника, чланови и секретар Испитне комисије. 
			Поправни испит 
			Члан 21. 
			Кандидат који је из једног или два испитна предмета добио оцену „није положио” позива се на поправни испит из тих предмета, у року који не може бити дужи од 60 дана од дана претходног полагања. 
			Кандидат који на поправном испиту из једног предмета добије оцену „није положио” или ако уредно позван не приступи полагању испита у року из става 1. овог члана, није положио посебан стручни испит за матичара. 
			Одлагање испита
			Члан 22. 
			На захтев кандидата, председник Испитне комисије може одлучити да започети испит одложи за други испитни рок, а најдуже до 30 дана, ако је кандидат због болести или другог оправданог разлога, спречен да настави полагање посебног стручног испита за матичара. 
			Кандидат је дужан да разлоге због којих тражи одлагање започетог испита учини вероватним. 
			Рок на који је испит одложен рачуна се од дана доношења одлуке о одлагању испита. 
			Поновно полагање посебног стручног испита за матичара
			Члан 23. 
			Кандидат који није положио посебан стручни испит за матичара не може поново полагати испит пре истека рока од 15 дана од дана претходног полагања. 
			Изузетно, кандидат који је дужан да положи посебан стручни испит за матичара у року утврђеном законом, може полагати испит пре истека рока из става 1. овог члана. 
			Право на приговор
			Члан 24. 
			Кандидат који сматра да његов успех из неког предмета није правилно оцењен има право приговора Испитној комисији у року од 48 часова од дана саопштења резултата о полагању посебног стручног испита за матичара. 
			Члан 25. 
			Кандидат који је изјавио приговор поново полаже испит из предмета на који се приговор односи пред Испитном комисијом наредног радног дана од дана пријема приговора у време које му саопштава секретар Испитне комисије. 
			IV. УВЕРЕЊЕ О ПОЛОЖЕНОМ ПОСЕБНОМ СТРУЧНОМ ИСПИТУ ЗА МАТИЧАРА
			Начин издавања уверења
			Члан 26. 
			На основу резултата испита, кандидату који је положио посебан стручни испит за матичара издаје се Уверење о положеном посебном стручном испиту за матичара. 
			Уверење о положеном посебном стручном испиту за матичара издаје министар. 
			Садржина уверења
			Члан 27. 
			Уверење о положеном посебном стручном испиту за матичара издаје се на Обрасцу 2, који је као Прилог 3 одштампан уз овај правилник и чини његов саставни део. 
			Образац из става 1. овог члана израђује се од заштићене 100-грамске хартије са штампом у љубичастој боји и садржи грб Републике Србије, у заглављу и средини обрасца. 
			V. ЕВИДЕНЦИЈА О ПОЛОЖЕНОМ ПОСЕБНОМ СТРУЧНОМ ИСПИТУ ЗА МАТИЧАРА
			Начин вођења евиденције
			Члан 28. 
			Министарство води Евиденцију о положеном посебном стручном испиту за матичара (у даљем тексту: Евиденција). 
			Евиденција се води као јединствена електронска база података. 
			Садржина евиденције
			Члан 29. 
			Евиденција се води у непрекидном низу бројева. 
			У Евиденцију се уписује: 
			1) име и презиме кандидата; 
			2) јединствени матични број грађана; 
			3) назив високошколске установе, ниво и врста стеченог образовања и стручни назив; 
			4) датум полагања испита; 
			5) подаци о општем успеху на испиту; 
			6) број и датум издатог уверења о положеном посебном стручном испиту за матичара;
			7) напомена, која садржи број и датум решења којим је одобрено полагање посебног стручног испита за матичара.
			VI. УСЛУГЕ ЕЛЕКТРОНСКЕ УПРАВЕ
			Члан 30. 
			Ради подношења захтева из члана 12. овог правилника у електронском облику и електронског управног поступања и електронске комуникације у вези са захтевима из члана 12. овог правилника, Министарство успоставља софтверско решење које на једном месту омогућава електронско управно поступање, односно поступање у управним стварима електронским путем.
			Евиденција из члана 28. овог правилника саставни је део софтверског решења из става 1. овог члана.
			VII. ПРЕЛАЗНЕ И ЗАВРШНЕ ОДРЕДБЕ
			Члан 31. 
			Кандидат који је започео полагање посебног стручног испита за матичара према програму посебног стручног испита за матичара, који је важио до почетка примене овог правилника, окончаће полагање испита према том програму.
			Члан 32. 
			Министарство ће обезбедити софтверско решење из члана 30. овог правилника најкасније у року од 18 месеци од дана почетка примене овог правилника.
			Члан 33.
			Даном почетка примене овог правилника престаје да важи Правилник о програму и начину полагања посебног стручног испита за матичара („Службени гласник РС”, бр. 101/09, 122/14 и 74/16).
			Члан 34. 
			Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2019. године.
			Број 110-00-178/2018-13
			У Београду, 14. августа 2018. године
			Министар,
			Бранко Ружић, с.р.
			Прилози
			Прилог 1 -
			
			Програм посебног стручног испита за матичара
			Прилог 2 -
			
			Захтев за полагање посебног стручног испита за матичара (Образац 1)
			Прилог 3 -
			
			Уверење о положеном посебном стручном испиту за матичара (Образац 2)
	

