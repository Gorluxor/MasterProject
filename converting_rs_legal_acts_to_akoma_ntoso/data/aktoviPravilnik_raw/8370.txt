





На
основу члана 50. став 5. Закона о
здравственој заштити животиња („Службени гласник СРС”, бр. 28/77,
37/77 и 5/84),

Републички комитет за пољопривреде,
шумарства и водопривреде доноси



ПРАВИЛНИК

О ПОМОЋНИМ ПОСЛОВИМА
СТРУЧНО-ТЕХНИЧКЕ ПРИРОДЕ ИЗ ОБЛАСТИ ВЕТЕРИНАРСТВА КОЈЕ МОГУ ДА ОБАВЉАЈУ
ВЕТЕРИНАРСКИ БОЛНИЧАРИ И ОСЕМЕНИТЕЉИ



"Службени гласник
СРС", број 39 од 20. 

октобра 1984.



Члан 1.

Овим правилником утврђују се стручно-технички послови
који се сматрају помоћним пословима у области ветеринарства, а које могу да
обављају ветеринарски болничари и осеменитељи.

Члан 2.

Помоћни послови стручно-техничке природе које могу да
обављају ветеринарски болничари су:

а) послови које обављају ветеринарски
болничари под директним надзором дипломираног ветеринара:

– технички послови код прегледа животиња (обуздавање
животиња, мерење температуре, обарање животиња);

– апликација лекова болесним животињама (у облику
подкожних и интрамускуларних инјекција, давање лекова пер ос, премазивање
мастима, запрашивање лековитим прашковима, испирање и чишћење рана, припрема
операционог поља, испирање вагине, апликација клизме великим и малим
животињама);

– вакцинација великих и малих животиња у насељима у
којима има појава заразних болести;

– обављање помоћних послова код спровођења дијагностичких
поступака (код вађења крви, прегледа вимена, узимања узорака за дијагностичко
испитивање, и сл);

– одржавање и стерилизација инструмената.

б) послови које обављају ветеринарски
болничари под повременим надзором дипломираног ветеринара:

– вакцинација великих животиња у насељима у којима нема
појава заразних болести;

– вештачко осемењавање животиња;

– кастрација малих животиња;

– припрема и примена средстава за обављање
дезинфекције, дезинсекције и дератизације;

– продаја дијететских препарата;

– обављање дезинфекције превозних средстава којима се
отпремају пошиљке животиња, животињских производа, животињских сировина и
животињских отпадака.

в) послови које ветеринарски болничари
обављају самостално:

– вакцинација малих животиња и живине у насељима у
којима нема појава заразних болести животиња;

– тетовирање животиња;

– пружање прве помоћи оболелих животињама (код колика,
обустављања крварења, надума и сл.);

– одржавање ветеринарско-хигијенских услова у
просторијама у којима се обавља преглед, лечење и осемењавање животиња.

Члан 3.

Осеменитељи врше осемењавање здравих животиња осим оних
које повађају више од два пута и одржавају хигијенске услове на местима на
којима се врши осемењавање животиња.

Члан 4.

Овај правилник ступа на снагу осмог дана од дана
објављивања у „Службеном гласнику Социјалистичке Републике Србије”.



Број 323-203/84-05

У Београду, 28.
августа 1984. године

Председник комитета,

мр 
Никола Станић,
с.р.



