


	
	Zakon


	
			На основу члана 52. став 9. Закона о 
			заштити података о личности („Службени гласник РС”, број 87/18) и 
			члана 33. став 5. Закона о слободном приступу информацијама од 
			јавног значаја („Службени гласник РС”, бр. 120/04, 54/07, 104/09 и 
			36/10), 
			Повереник за информације од јавног 
			значаја и заштиту података о личности доноси
			ПРАВИЛНИК
			о обрасцу обавештења о повреди података о 
			личности и начину обавештавања Повереника за информације од јавног 
			значаја и заштиту података о личности о повреди података о личности
			"Службени гласник РС", број 40 од 7. јуна 2019.
			Члан 1.
			Овим правилником утврђује се образац 
			обавештења о повреди података о личности (у даљем тексту: образац 
			обавештења) и начин обавештавања Повереника за информације од јавног 
			значаја и заштиту података о личности (у даљем тексту: Повереник) о 
			повреди података о личности.
			Члан 2. 
			Образац обавештења садржи:
			1) Податке о руковаоцу:
			(1) назив руковаоца; 
			(2) адреса и седиште;
			(3) име и контакт податке лица за заштиту 
			података о личности руковаоца, ако је оно одређено, или информације 
			о другом начину на који се могу добити подаци о повреди.
			2) Податке о повреди података:
			(1) опис природе повреде података, 
			укључујући околности које се односе на повреду;
			(2) врста података о личности;
			(3) број лица на која се подаци односе;
			(4) број података о личности чија је 
			безбедност повређена;
			(5) датум и време повреде безбедности 
			података (уколико је познат, или према процени).
			3) Опис могућих последица повреде.
			4) Опис мера које је руковалац предузео 
			или чије је предузимање предложено.
			5) Остале податке од значаја за 
			обавештавање о повреди података. 
			Образац обавештења одштампан је уз овај 
			правилник и чини његов саставни део.
			Члан 3. 
			Руковалац доставља Поверенику обавештење 
			о повреди података о личности на обрасцу из члана 2. овог правилника 
			у року од 72 часа од сазнања за повреду. 
			У случају да руковалац у тренутку 
			достављања обавештења Поверенику не може да унесе све податке, дужан 
			је да их накнадно достави на исти начин на који је доставио 
			обавештење.
			Руковалац који не поступи у прописаном 
			року, дужан је да образложи разлоге због којих није поступио у том 
			року. 
			Члан 4. 
			Уз обавештење руковалац доставља и 
			евиденције радњи обраде које се односе на податке који су били 
			предмет повреде података о личности, а које руковалац води у складу 
			са чланом 47. Закона о заштити података о личности (у даљем тексту: 
			Закон).
			Руковалац доставља и другу документацију, 
			по налогу Повереника, или на сопствену иницијативу.
			Члан 5.
			Руковалац доставља Поверенику обавештење 
			о повреди података у писаном облику, непосредно или путем поште.
			Руковалац може да достави и скенирани 
			примерак обавештења на имејл адресу: povredapodataka@poverenik.rs.
			
			Члан 6.
			Овај правилник ступа на снагу осмог дана 
			од дана објављивања у „Службеном гласнику Републике Србије”, а 
			примењује се од дана примене Закона.
			Број 021-00-10/2019-04
			У Београду, 31. маја 2019. године
			Заменица повереника,
			Станојла Мандић, с.р.
			Прилог: Образац обавештења о повреди података о 
			личности 
			
				
					
				
				
					
					1) Подаци о руковаоцу:
					
					
				
				
					
					(1) назив руковаоца
					
					
				
				
					
					(2) адреса/седиште
					
					
				
				
					
					(3) име и контакт подаци лица за 
					заштиту података о личности руковаоца или информације о 
					другом начину на који се могу добити подаци о повреди
					
					
				
				
					
					2) Подаци о повреди података:
					
					
				
				
					
					(1) опис природе повреде 
					података, укључујући околности које се односе на повреду
					
					
				
				
					
					(2) врста података о личности
					
					
				
				
					
					(3) број лица на која се подаци 
					односе
					
					
				
				
					
					(4) број података о личности чија 
					је безбедност повређена
					
					
				
				
					
					(5) датум и време повреде 
					безбедности података (уколико је познат, или према процени)
					
					
				
				
					
					3) Опис могућих последица повреде
					
					
				
				
					
					4) Опис мера које је руковалац 
					предузео или чије је предузимање предложено
					
					
				
				
					
					5) Остали подаци од значаја за 
					обавештавање о повреди података
					
					
				
				
					
					Прилог: 
					
					
				
				
					
					
				
				
					
					
				
				
					
					
				
			
			У ________, дана ___________. године
			За РУКОВАОЦА
			______________________
			Име и презиме
			________________
			Потпис 
			
	

