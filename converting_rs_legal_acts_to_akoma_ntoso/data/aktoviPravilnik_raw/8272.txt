






На основу члана 13. став 7. и члана 14. став 3. Закона о сточарству („Службени
гласник РС”, број 41/09), 


Министар пољопривреде, шумарства и водопривреде, доноси





ПРАВИЛНИК 

о садржини и обрасцу захтева за упис у
Регистар одгајивачких организација и организација са посебним овлашћењима, као
и садржини и начину вођења тог регистра 

„Службени гласник РС“, број 67 од 19.
августа 2009. 




Члан 1.


Овим правилником прописује се садржина и образац захтева за упис у Регистар одгајивачких
организација и организација са посебним овлашћењима (у даљем тексту: Регистар),
као и садржина и начин вођења Регистра. 


Члан 2.


Упис у Регистар врши се на основу захтева који правно лице подноси Министарству
пољопривреде, шумарства и водопривреде и решења министра надлежног за послове
пољопривреде (у даљем тексту: министар) о испуњености услова за обављање
послова у сточарству. 


Захтев из става 1. овог члана садржи следеће податке: 


1) назив и седиште, број телефона и електронску адресу подносиоца захтева; 


2) матични број, порески идентификациони број (у даљем тексту: ПИБ) и текући
рачун подносиоца захтева; 


3) број и датум решења министра о испуњености услова за обављање послова у сточарству;



4) број лица и звање запослених на пословима у сточарству који су утврђени
решењем министра о испуњености услова за обављање послова у сточарству; 


5) име и презиме одговорног лица подносиоца захтева; 


6) област рада одгајивачке организације; 


7) назив основног одгајивачког програма – за основне одгајивачке организације; 


8) назив главног одгајивачког програма који је основа селекцијског рада
одгајивачке организације; 


9) број чланова – произвођача квалитетне приплодне стоке за које одгајивачка
организација врши послове из одгајивачког програма; 


10) број квалитетних приплодних домаћих животиња у власништву чланова
одгајивачке организације, према врсти и раси на дан подношења захтева за упис у
Регистар. 


11) датум и печат подносиоца захтева. 


Уз захтев из става 1. овог члана подноси се: 


1) решење министра о испуњености услова за обављање послова у сточарству; 


2) доказ да је подносилац захтева уписан у Регистар привредних субјеката,
односно у други одговарајући регистар; 


3) одгајивачки програм оверен од стране главне одгајивачке организације; 


4) доказ о уплаћеној административној такси. 


Прилози из става 3. овог члана подносе се у оригиналу или овереној копији. 


Захтев из става 1. овог члана подноси се на Обрасцу број 1. – Захтев за упис у
Регистар одгајивачких организација и организација са посебним овлашћењима, који
је одштампан уз овај правилник и чини његов саставни део. 


Члан 3.


Регистар садржи следеће податке: 


1) редни број уписа у Регистар; 


2) број и датум решења о упису у Регистар привредних субјеката, односно у други
одговарајући регистар; 


3) назив и седиште, матични број, ПИБ, текући рачун, број телефона и
електронску адресу правног лица; 


4) име и презиме одговорног лица у правном лицу; 


5) број лица и звање запослених на пословима у сточарству који су утврђени
решењем министра о испуњености услова за обављање послова у сточарству; 


6) број и датум решења министра о испуњености услова за обављање послова у
сточарству; 


7) о промени података, ако је дошло до промене; 


8) број и датум решења о упису, односно решења о брисању из Регистра; 


9) датум уписа у Регистар. 


Поред података из става 1. овог члана Регистар садржи и податке који се односе
на одгајивачке организације, и то: 


1) област рада одгајивачке организације; 


2) назив основног одгајивачког програма – за основне одгајивачке организације; 


3) назив главног одгајивачког програма који је основа селекцијског рада
одгајивачке организације; 


4) број чланова – произвођача квалитетне приплодне стоке за које одгајивачка
организација врши послове из одгајивачког програма; 


5) број квалитетних приплодних домаћих животиња у власништву чланова
одгајивачке организације, према врсти и раси на дан подношења захтева за упис у
Регистар. 


Члан 4.


Регистар се води у Министарству пољопривреде, шумарства и водопривреде (у даљем
тексту: Министарство) у електронском облику. 


Регистар се може водити и у облику регистарске књиге на основу података из
Регистра. 


Регистарска књига састоји се из регистарских уложака који се формирају за сваку
одгајивачку организацију, односно организацију са посебним овлашћењима. 


У једном регистарском улошку могу се водити подаци само за једну одгајивачку
организацију, односно организацију са посебним овлашћењима. 


Регистарски улошци нумерисани су бројевима који одговарају редном броју уписа у
Регистар, који се води у електронској форми. 


У регистарски уложак улаже се документација која се прилаже уз захтев за упис,
промену података и брисање из Регистра. 


Документа која се подносе уз захтев за упис чине саставни део Регистра и чувају
се трајно у складу са прописима којима се уређује архивска грађа. 


Члан 5.


У Регистар се уписују и промене података. 


Правно лице дужно је да сваку промену података уписаних у Регистар пријави
Министарству у року од 15 дана од настале промене и приложи доказ о томе. 


Изузетно од одредбе става 2. овог члана промене података из члана 3. став 2.
тач. 4) и 5) овог правилника пријављују се два пута у току селекцијске године,
и то: 


1) за период од 1. маја до 31. октобра, најкасније до 15. новембра; 


2) за период од 1. новембра до 30. априла, најкасније до 15. маја. 


Члан 6.


Лице овлашћено за вођење Регистра дужно је да чува Регистар и податке за упис у
Регистар на начин којим се обезбеђује заштита од злоупотреба, оштећења и
уништења Регистра. 


Увид у Регистар врши се уз обавезно присуство лица из става 1. овог члана. 


Члан 7.


Овај правилник ступа на снагу осмог дана од дана објављивања у „Службеном
гласнику Републике Србије”. 








 Број
110-00-172/2009-09 


У Београду, 13. августа 2009. године 


Министар, 


др Саша Драгин, с.р.


 


Образац број 1. 


Захтев за упис у Регистар одгајивачких организација 


и организација са посебним овлашћењима 





I 


––––––––––––––––––––––––––––––––––––––––––––––––––––– 


А) Попуњавају сви 


подносиоци захтева 


––––––––––––––––––––––––––––––––––––––––––––––––––––– 


Назив и седиште правног 


лица 


––––––––––––––––––––––––––––––––––––––––––––––––––––– 


Број телефона 


––––––––––––––––––––––––––––––––––––––––––––––––––––– 


Електронска адреса (е-маил) 


––––––––––––––––––––––––––––––––––––––––––––––––––––– 


Матични број 


––––––––––––––––––––––––––––––––––––––––––––––––––––– 


Порески идентификациони 


број (ПИБ) 


––––––––––––––––––––––––––––––––––––––––––––––––––––– 


Текући рачун и назив банке 


––––––––––––––––––––––––––––––––––––––––––––––––––––– 


Датум издавања решења 


министра о испуњености 


услова за обављање послова 


у сточарству 


––––––––––––––––––––––––––––––––––––––––––––––––––––– 


Име и презиме одговорног 


лица 


––––––––––––––––––––––––––––––––––––––––––––––––––––– 


Б) Попуњавају одгајивачке 


организације 


––––––––––––––––––––––––––––––––––––––––––––––––––––– 


Број и звање запослених 


на пословима у сточарству 


––––––––––––––––––––––––––––––––––––––––––––––––––––– 


Област рада одгајивачке 


организације 


––––––––––––––––––––––––––––––––––––––––––––––––––––– 


Назив основног одгајивачког 


програма 


––––––––––––––––––––––––––––––––––––––––––––––––––––– 


Назив главног одгајивачког 


програма 


––––––––––––––––––––––––––––––––––––––––––––––––––––– 


Број чланова 


––––––––––––––––––––––––––––––––––––––––––––––––––––– 


Број квалитетних приплодних 


домаћих животиња 


––––––––––––––––––––––––––––––––––––––––––––––––––––– 


В) Попуњавају организације 


са посебним овлашћењима 


––––––––––––––––––––––––––––––––––––––––––––––––––––– 


Број и звање запослених 


на пословима у сточарству 


––––––––––––––––––––––––––––––––––––––––––––––––––––– 





II 


––––––––––––––––––––––––––––––––––––––––––––––––––––– 


Врста промене 


––––––––––––––––––––––––––––––––––––––––––––––––––––– 





––––––––––––––––––––––––––––––––––––––––––––––––––––– 


 


––––––––––––––––––––––––––––––––––––––––––––––––––––– 





––––––––––––––––––––––––––––––––––––––––––––––––––––– 





––––––––––––––––––––––––––––––––––––––––––––––––––––– 





 
  
  У
  
  
  
  
  Подносилац
  захтева 
  
 
 
  
  
  
 
 
  
  
  
 
 
  
  Дана:
  
  
  
  
  
  
  
 
 
  
  
  
  (потпис
  овлашћеног лица оверен печатом)
  
 






Уз захтев из става 1. овог члана подноси се доказ: 


1) решење министра о испуњености услова за обављање послова у сточарству; 


2) доказ да је подносилац захтева уписан у Регистар привредних субјеката,
односно у други одговарајући регистар; 


3) одгајивачки програм оверен од стране главне одгајивачке организације; 


4) доказ о уплаћеној административној такси.





