


	
	Zakon

	


	
			На основу члана 28. став 7. Закона о заштити животне средине („Службени гласник РС”, бр. 135/04, 36/09, 36/09 – др. закон, 72/09 – др. закон, 43/11 – УС и 14/16), 
			Министар заштите животне средине доноси
			ПРАВИЛНИК 
			о одређивању научних и стручних организација за обављање стручних послова, као и o начину прибављања и достављања стручног мишљења
			"Службени гласник РС", број 73 од 29. 
			септембра 2018.
			Члан 1.
			Овим правилником одређују се научне и стручне организације за обављање стручних послова, као и начин прибављања и достављања стручног мишљења.
			Члан 2.
			Научне и стручне организације за обављање стручних послова прописаних чланом 28. став 6. тач. 1), 3) и 4) Закона о заштити животне средине су: 
			1) Завод за заштиту природе Србије;
			2) Покрајински завод за заштиту природе.
			Научне и стручне организације за обављање стручних послова прописаних чланом 28. став 6. тач. 2), 5), 6), 7), 8) и 9) Закона о заштити животне средине су:
			1) Завод за заштиту природе Србије;
			2) Покрајински завод за заштиту природе;
			3) Биолошки факултет Универзитета у Београду; 
			4) Шумарски факултет Универзитета у Београду;
			5) Факултет ветеринарске медицине Универзитета у Београду; 
			6) Природно-математички факултет Универзитета у Нишу, Департман за биологију и екологију;
			7) Природно-математички факултет Универзитета у Крагујевцу, Институт за биологију и екологију;
			8) Природно-математички факултет Универзитета у Новом Саду, Департман за биологију и екологију;
			9) Природњачки музеј у Београду;
			10) Институт за биолошка истраживања „Синиша Станковић”.
			Члан 3.
			Министарство надлежно за послове заштите животне средине (у даљем тексту: министарство) прослеђује електронским путем захтев ради прибављања стручног мишљења и пратећу документацију овлашћеној научној и стручној организацији из члана 2. овог правилника, у складу са законом којим се уређује заштита животне средине.
			Члан 4.
			Научне и стручне организације из члана 2. овог правилника достављају стручно мишљење министарству електронским путем. 
			Оригинал стручног мишљења у писаној форми доставља се на званичну адресу министарства.
			Члан 5. 
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-1/17-01
			У Београду, 26. септембра 2018. године
			Министар,
			Горан Триван, с.р.
	

