


	
	Zakon

	


	
	На основу члана 56. став 8. Закона о трансплантацији органа („Службени гласник РС”, број 72/09) и члана 62. став 8. Закона о трансплантацији ћелија и ткива („Службени гласник РС”, број 72/09),
	Министар здравља доноси
	
	ПРАВИЛНИК
	о обрасцу изјаве о давању сагласности, о одбијању давања сагласности и о повлачењу сагласности члана породице, односно другог блиског лица за узимање органа, односно ткива са умрлог лица
	
	"Службени гласник РС", број 89 од 14. 
	септембра 2012.
	
	Члан 1.
	Oвим правилником прописује се образац изјаве о давању сагласности, о одбијању давања сагласности или о повлачењу сагласности члана породице, односно другог блиског лица за узимање органа, односно ткива са умрлог лица, због пресађивања у тело другог лица ради лечења.
	Обрасци изјава из става 1. овог члана (Образац ИДС, образац ИОДС и образац ИПС) одштампани су уз овај правилник и чине његов саставни део.
	Члан 2.
	Овај правилник ступа на снагу осмог дана од дана објављивања у „Службеном гласнику Републике Србије”.
	
	Број 110-00-8/2012-01
	У Београду, 21. августа 2012. године
	Министар,
	проф. др Славица Ђукић Дејановић, с.р.
	
	Образац ИДС - Изјава о давању сагласности члана 
	породице, односно другог блиског лица за узимање органа, односно ткива са 
	умрлог лица
	
	Образац ИОДС - Изјава о одбијању давања 
	сагласности члана породице, односно другог блиског лица за узимање органа, 
	односно ткива са умрлог лица
	
	Образац ИПС - Изјава о повлачењу сагласности члана 
	породице, односно другог блиског лица за узимање органа, односно ткива са 
	умрлог лица
	
