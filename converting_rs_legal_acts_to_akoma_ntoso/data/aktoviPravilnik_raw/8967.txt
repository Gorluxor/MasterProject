


	
	Zakon

	


	Редакцијски пречишћен текст
	
	
	На основу члана 8. став 1. тачка 5а) и члана 23. Закона о електронским комуникацијама („Службени гласник РС”, бр. 44/10, 60/13 – УС и 62/14), члана 66. став 1. тачка 1) Закона о поштанским услугама („Службени гласник РС”, бр. 18/05, 30/10 и 62/14) и члана 16. Статута Регулаторне агенције за електронске комуникације и поштанске услуге („Службени гласник РС”, број 125/14), 
	
	Управни одбор Регулаторне агенције за електронске комуникације и поштанске услуге, на седници одржаној 29. децембра 2014. године, донео је
	
	ПРАВИЛНИК
	о параметрима квалитета за обављање поштанских услуга и минималном квалитету у обављању универзалне поштанске услуге 
	
	"Службени гласник РС", бр. 
	146 од 30. децембра 2014, 98 од 3. новембра 2017.
	Опште одредбе
	Члан 1.
	Овим правилником ближе се уређују параметри квалитета за обављање поштанских услуга и минимални квалитет у обављању универзалне поштанске услуге који је у обавези да обезбеди јавни поштански оператор или поштански оператор који на основу лиценце обавља универзалну поштанску услугу (у даљем тексту – поштански оператор).
	Члан 2.
	Универзална поштанска услуга се обавља у складу са Законом о поштанским услугама, као и подзаконским актима који регулишу ову материју.
	Члан 3.
	Поштански оператор је у обавези да у потпуности примени стандарде: SRPS EN 13850:2014
	и SRPS EN 14012:2014. који су објављени у „Службеном гласнику 
	РС”, број 31/14, почев од 1. јануара 2019. 
	године.
	*Службени гласник РС", број 98/2017
	Члан 4.
	Параметри квалитета, у смислу овог правилника, су пре свега:
	1) рокови преноса поштанских пошиљака,
	2) ефикасност решавања рекламација,
	укључујући и све параметре дефинисане стандардима из члана 3. овог правилника.
	Рокови преноса поштанских пошиљака
	Члан 5.
	Поштански оператор је у обавези да се придржава 
	рокова преноса нерегистрованих писама прописаних чланом 6. овог правилника.
	За потребе анализе рокова преноса и уручења, 
	снимају се нерегистрована писма у унутрашњем саобраћају, у складу са 
	захтевима стандарда SRPS EN 13850:2014.
	*Службени гласник РС", број 98/2017
	Члан 6.
	У унутрашњем поштанском саобраћају резултати који се морају остварити као минимални квалитет у роковима преноса за 
	нерегистрованa писма су:
	Д+1 најмање 85%;
	Д+2 најмање 90% и 
	Д+3 најмање 95%.
	Минимални квалитет у роковима преноса 
	нерегистрованих писама остварује се по динамици дефинисаној у табели:
	
		
			
				
				Рок преноса
				
				2019. година
				
				2020. година
				
				2021. година
			
			
				
				Д+1
				
				80%
				
				83%
				
				85%
			
			
				
				Д+2
				
				85%
				
				88%
				
				90%
			
			
				
				Д+3
				
				90%
				
				93%
				
				95%
			
		
	
	Поштански оператор је у обавези да у 2017. и 
	2018. години обави мерење рокова преноса и уручења нерегистрованих писама у 
	унутрашњем саобраћају, у трајању од најмање два месеца, путем независног 
	тела за мерење квалитета услуга, као и да добијене резултате мерења рокова 
	преноса за рокове Д+1; Д+2; Д+3 и Д+5 достави Регулаторној агенцији за 
	електронске комуникације и поштанске услуге.
	У међународном поштанском саобраћају приоритетним писмима се сматрају сва писма која носе ознаку „priоrity” односно „priorité”, као и сва нерегистрована писма за која је плаћен авионски пренос.
	За европске земље примењују се следећи рокови
	најмање 85% ових писама се мора уручити у року Ј+3 и 
	најмање 97% ових писама се мора уручити у року Ј+5.
	За остале земље света поштански оператор је у обавези да се придржава стандарда најмање 80% пошиљака уручених у року Ј+5.
	Међународни квалитет се мери у оквиру међународно признатих независних система мерења организованих од Међународне поштанске корпорације и Светског поштанског савеза.
	Д, односно Ј означава дан пријема/слања писама. 
	*Службени гласник РС, број 98/2017
	Члан 7.
	Брисан је (види члан 4. 
	Правилника - 98/2017-44)
	Члан 7.
	Рокови уручења пакета из домена универзалне поштанске услуге у унутрашњем поштанском саобраћају, које поштански оператор треба да оствари су:
	Д+2 најмање 80%;
	Д+3 најмање 90%;
	Д+5 најмање 95%.
	*Службени гласник РС, број 98/2017
	Члан 8.
	Најмање 90% поштанских упутница, у електронском или класичном облику, треба да буде уручено у року Д+1. 
	
	*Службени гласник РС, број 98/2017
	Члан 9.
	У мерењу рокова преноса све пошиљке за које је покушано уручење, сматрају се урученим.
	У рокове за уручење поштанских пошиљака из домена универзалне поштанске услуге не рачунају се:
	1) дан пријема пошиљке; 
	2) дани када пошта не ради или не врши доставу односно испоруку пошиљака; 
	
	3) дани нерадних државних и верских празника;
	4) кашњења изазвана вишом силом, настала без кривице поштанског оператора.
	Уколико је пошиљка примљена после последње отпреме, даном пријема пошиљке сматра се први дан када је отпрема организована. 
	
	*Службени гласник РС, број 98/2017
	Члан 10.
	Прописане рокове квалитета преноса приоритетних пошиљака поштански оператор мора остварити до 2018. године.
	*Службени гласник РС, број 98/2017
	Решавање рекламација 
	Члан 11.
	Прописане рокове квалитета преноса нерегистрованих 
	писама, поштански оператор мора да оствари до 2021. године.
	*Службени гласник РС, број 98/2017
	Члан 12.
	Корисницима треба омогућити једноставне и приступачне, односно ефикасне процедуре које ће им олакшати подношење и решавање жалби и рекламација. 
	
	Поштански оператор у решавању рекламација у потпуности поступа у складу са српским стандардом SRPS EN 14012:2014.
	*Службени гласник РС, број 98/2017
	Члан 13.
	Поштански оператор је у обавези да редовно сачињава и објављује извештаје о стању квалитета универзалне поштанске услуге. 
	
	Годишњи извештај о стању квалитета универзалне поштанске услуге, за претходну годину, поштански оператор је у обавези да достави Агенцији и објави на свом сајту, најкасније до 1. априла текуће године.
	Извештаји који се објављују и достављају Агенцији морају да буду у складу са усвојеним стандардима.
	*Службени гласник РС, број 98/2017
	Члан 14.
	Резултате добијене мерењем квалитета анализира Агенција. Агенција може да ангажује независну ревизију за проверу података из извештаја.
	*Службени гласник РС, број 98/2017
	Члан 15.
	У случају да поштански оператор не оствари прописани квалитет, Агенција ће поступати у складу са важећим Законом којим се уређује обављање поштанских услуга у Републици Србији.
	*Службени гласник РС, број 98/2017
	Прелазне и завршне одредбе
	Члан 16.
	Даном ступања на снагу овог правилника престаје да важи Правилник о стандардима квалитета за обављање универзалне поштанске услуге („Службени гласник РС”, бр. 34/10 и 58/10).
	*Службени гласник РС, број 98/2017
	Члан 17.
	Независно мерење рокова преноса поштанских 
	пошиљака примењује се почев од 1. јануара 2019. године.
	Овај правилник ступа на снагу осмог дана од дана објављивања у „Службеном гласнику Републике Србије”.
	*Службени гласник РС, број 98/2017
	Број 1-04-34013-5/14-3
	У Београду, 29. децембра 2014. године
	Председник Управног одбора,
	проф. др. Јован Радуновић, 
	с.р.

