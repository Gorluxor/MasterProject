



На основу члана 16. став 5. Закона о
заштити животиња од заразних болести које угрожавају целу земљу (“Службени лист
СФРЈ
”, бр. 43/86), Савезни комитет за пољопривреду прописује





ПРАВИЛНИК

О МЕРАМА ЗА
СУЗБИЈАЊЕ И ИСКОРЕЊИВАЊЕ ИНФЕКТИВНЕ АНЕМИЈЕ КОЊА

„Службени лист
СФРЈ”, број 39 од 24. 

јуна 1988.

Члан 1.

Ради сузбијања и искорењивања инфективне анемије коња,
примењују се мере предвиђене овим правилником.

Члан 2. 

Коњи се сматрају оболелим од инфективне анемије ако
серолошки преглед узорака њихове крви гелпреципитинским тестом (Coggins-test)
да позитивну реакцију.

Члан 3.

Ако се код коња утврди позитивна реакција, на левој
страни врата се утискују слова ИАК, врућим жигом. Величина утиснутих слова
износи 8 cm.

Члан 4.

Коњима сумњивим на инфективну анемију сматрају се коњи
који су у последња три месеца били у директном или индиректном додиру са
копитарима зараженим том болешћу.

Коњи сумњиви на обољење морају се подвргнути
дијагностичком испитивању из члана 2. овог правилника, тако да се преглед
узорака њихове крви врши највише три пута. Трећи преглед врши се по истеку
четири месеца од додира са оболелим копитарима, ако приликом претходних
прегледа није утврђена позитивна реакција.

Сумњиви коњи сматраће се незараженим ако по истеку
четири месеца од додира са оболелим копитарима резултат прегледа буде
негативан.

Члан 5.

Пре спровођења поступка утврђивања инфективне анемије
коња одређује се време у које и подручје на коме ће се тај поступак спровести.

Члан 6.

Ради утврђивања инфективне анемије коња врши се преглед
крви свих коња најмање једанпут у пет година.

Изузетно од одредбе става 1. овог члана, преглед крви
коња мора се вршити у следећим случајевима:

1) једанпут годишње – у приплодним ергелама, ергелама
Југословенске народне армије, спортским ергелама, пастуварницама, шумским и
другим радилиштима, као и у свим запатима где има више од 10 коња;

2) сваких шест месеци – у заводима који копитаре држе
ради производње биолошких препарата;

3) на 90 дана пре дана довођења коња на хиподроме,
сајмове, изложбе, смотре, спортска такмичења и опасивање у другим ергелама.

Ако држалац животиња продаје или на други начин отуђује
коње, потврда о извршеном прегледу на инфективну анемију не сме бити старији од
30 дана.

Члан 7.

Ради сузбијања инфективне анемије, коњи код којих је
утврђена позитивна реакција приликом испитивања узорака крви морају се:

1) одмах убити и нешкодљиво уклонити, ако је клиничка
слика њихове инфективне анемије изражена;

2) уклонити клањем, ако нису изражени клинички знаци
обољења.

Члан 8.

До предузимања мера из члана 7. овог правилника, коњи
се морају изоловати из запата.

Члан 9.

Клање заражених коња без изражених клиничких знакова
обољења дозвољава се само у кланицама које одреди надлежни ветеринарски
инспектор.

Члан 10.

У стајама у којима је утврђена инфективна анемија коња
мора се извршити дезинсекција, а просторије и прибор морају се дезинфиковати
одговарајућим дезинфицијенсом.

Члан 11.

Сматра се да је инфективна анемија коња престала кад од
убијања, клања или угинућа последњег оболелог коња и завршне дезинфекције
протекне најмање четири месеца, а сви остали коњи из односног запата буду у том
року серолошки негативни.

Члан 12.

Даном ступања на снагу овог правилника престаје да важи
Правилник о мерама за спречавање, сузбијање и искорењивање инфективне анемије
копитара („Службени лист СФРЈ”, бр. 26/80).

Члан 13.

Овај правилник ступа на снагу осмог дана од дана
објављивања у „Службеном листу СФРЈ”.



Бр.
2243/4

23. фебруара
1988. године

Београд

Председник
Савезног


комитета за
пољопривреду,

Сава Вујков,
с.р.











