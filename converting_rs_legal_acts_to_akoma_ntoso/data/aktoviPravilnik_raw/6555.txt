


	
		Редакцијски пречишћен текст
		
		
		На основу члана 48. став 4. Закона о држављанству 
		Републике Србије („Службени гласник РС”, број 135/04),
		Министар унутрашњих послова доноси
		ПРАВИЛНИК
		о начину уписа чињенице држављанства у матичну 
		књигу рођених, обрасцима за вођење евиденција о решењима о стицању и 
		престанку држављанства и обрасцу уверења о држављанству
		„Службени гласник РС“, бр. 22 од 8. марта 2005, 
		84 од 4. октобра 2005, 121 од 20. децембра 2007, 69 од 24. септембра 
		2010, 55 од 2. јуна 2017, 82 од 28. октобра 2018.
		I. УВОДНА ОДРЕДБА
		Члан 1.
		Овим правилником прописују се начин уписа чињенице 
		држављанства у матичну књигу рођених, обрасци за вођење евиденција о 
		решењима о стицању и престанку држављанства и образац уверења о 
		држављанству. 
		II. УПИС ЧИЊЕНИЦЕ ДРЖАВЉАНСТВА У МАТИЧНУ КЊИГУ 
		РОЂЕНИХ 
		Члан 2.
		Чињеница држављанства уписује се у матичну књигу 
		рођених за лица која на основу Закона о држављанству Републике Србије (у 
		даљем тексту: Закон) стекну држављанство Републике Србије, као и за лица 
		којима је утврђено држављанство Републике Србије на основу члана 44. 
		Закона 
		Члан 3.
		Чињеница држављанства уписује се у матичну књигу 
		рођених тако што се у рубрику „Држављанство” уписује држављанство 
		Републике Србије 
		Члан 4. 
		За држављане Републике Србије који су уписани 
		у матичну књигу рођених која се води у Републици Србији, податак о 
		држављанству уноси се у матичну књигу рођених у којој је уписана 
		чињеница њиховог рођења у рубрику ’Накнадни уписи и забелешке’
		и у рубрику ’Држављанство’.
		*Службени гласник РС, број 121/2007
		**Службени гласник РС, број 82/2018
		Члан 5.
		За држављане Републике Србије који нису уписани у 
		матичну књигу рођених која се води у Републици Србији, упис чињенице 
		држављанства у матичну књигу рођених извршиће се истовремено са уписом 
		чињенице рођења. 
		Члан 6.
		Уписивање података о држављанству Републике 
		Србије у матичну књигу рођених врши се на начин уписивања чињеница и 
		података у матичне књиге који је уређен прописима о матичним књигама.
		Уписани подаци морају бити читљиви и јасни и не 
		смеју се брисати. 
		Подаци о држављанству Републике Србије уписани у 
		матичну књигу рођених исправљају се на начин утврђен прописима о 
		матичним књигама. 
		*Службени гласник РС, број 82/2018
		Члан 7.
		Приликом уписивања података о држављанству Републике 
		Србије у матичну књигу рођених уписани лични подаци морају бити сагласни 
		подацима из исправа на основу којих се врши упис тих података у матичне 
		књиге.
		*Службени гласник РС, број 82/2018
		Члан 8.
		Упис чињенице држављанства у матичну књигу рођених 
		врши се по реду пријаве. 
		Овлашћени радник – матичар је дужан да упис 
		чињенице држављанства у матичну књигу рођених изврши без одлагања. 
		
		Ако постоји сумња да су поједини подаци на 
		основу којих се врши упис чињенице држављанства у матичну књигу рођених 
		нетачни или из других разлога спорни, у поступку утврђивања ових 
		чињеница, овлашћени радник – матичар прибавиће о томе мишљење 
		Министарства унутрашњих послова.
		*Службени гласник РС, број 82/2018
		Члан 9.
		За дете, као и за лице из члана 10. Закона, који 
		пореклом стичу држављанство Републике Србије, чињеница држављанства 
		уписује се у матичну књигу рођених истовремено са уписом чињенице 
		рођења. 
		У случају уписа података у матичну књигу рођених 
		према ставу 1. овог члана, у рубрику „Примедбе” уписује се исправа 
		којом се доказује држављанство Републике Србије родитеља, односно 
		усвојиоца у случају потпуног усвојења, као и писмена пријава и захтев. 
		
		*Службени гласник РС, број 84/2005
		Члан 10.
		За дете које рођењем на територији Републике Србије 
		стекне држављанство Републике Србије, чињеница држављанства уписује се у 
		матичну књигу рођених у којој је уписана чињеница његовог рођења. 
		
		У случају уписа чињенице држављанства у матичну 
		књигу рођених према ставу 1. овог члана, у рубрику „Накнадни уписи и 
		забелешке” наводи се исправа којом родитељи доказују да су без 
		држављанства или непознатог држављанства, односно да је дете без 
		држављанства, односно решење надлежног органа на основу којег је извршен 
		упис у матичну књигу рођених 
		Члан 11.
		Упис чињенице држављанства у матичну књигу рођених 
		за лица која стекну држављанство Републике Србије пријемом или по 
		међународним уговорима врши се одмах по правоснажности решења о стицању 
		држављанства Републике Србије. 
		У случају уписа чињенице држављанства у матичну 
		књигу рођених према ставу 1. овог члана, у рубрику „Накнадни уписи и 
		забелешке” уноси се забелешка: „Решењем (назив 
		органа, број и датум решења) које је 
		достављено (датум достављања) примљен је у држављанство Републике Србије.
		*Службени гласник РС, број 82/2018
		Члан 12.
		Лицее за које је утврђено да је држављанин 
		Републике Србије на основу члана 44. Закона упис чињенице држављанства у 
		матичну књигу рођених врши се одмах пошто Министарство унутрашњих 
		послова донесе решење о утврђивању држављанства тог лица. 
		
		У случају уписа чињенице држављанства у матичну 
		књигу рођених према ставу 1. овог члана у рубрику „Накнадни уписи и 
		забелешке” уноси се забелешка: „Решењем (назив 
		органа, број и датум решења) које је 
		достављено (датум достављања) утврђено држављанство Републике Србије.
		*Службени гласник РС, број 82/2018
		Члан 13.
		За лице које се сматра држављанином Републике 
		Србије на основу члана 52. Закона, упис чињенице држављанства у матичну 
		књигу рођених врши се на основу акта надлежне организационе јединице 
		Министарства унутрашњих послова којим се налаже упис чињенице 
		држављанства у матичну књигу рођених. 
		У случају уписа чињенице држављанства у матичну 
		књигу рођених према ставу 1. овог члана у рубрику „Накнадни уписи и 
		забелешке” уноси се забелешка: „Актом 
		(назив органа, број и датум акта) наложен упис 
		чињенице држављанства.
		*Службени гласник РС, број 82/2018
		Члан 13а
		Када се упис чињенице држављанства у матичну 
		књигу рођених врши истовремено са уписом чињенице рођења, подаци, 
		односно забелешка из члана 10. став 2, члана 11. став 2, члана 12. став 
		2. и члана 13. став 2. овог правилника уписују се у рубрику "Примедбе".
		*Службени гласник РС, број 84/2005
		**Службени гласник РС, број 82/2018
		Члан 14.
		Престанак држављанства Републике Србије, на један 
		од начина прописаних Законом, уписује се у матичну књигу рођених тако 
		што се у рубрику „Накнадни уписи и забелешке” уноси забелешка: 
		„Држављанство Републике Србије престало (наводи се начин престанка) 
		решењем (назив органа, број и датум решења) које је достављено (датум достављања)”, 
		а промена податка о држављанству Републике Србије уноси се у рубрику 
		’Држављанство’.
		*Службени гласник РС, број 82/2018
		Члан 15.
		Поништавање решења о отпусту из држављанства 
		Републике Србије на основу члана 32. Закона, односно поништавање решења 
		о стицању и престанку држављанства Републике Србије и поништавање уписа 
		чињенице држављанства у матичну књигу рођених на основу члана 45. 
		Закона, уписује се у матичну књигу рођених тако што се у рубрику 
		„Накнадни уписи и забелешке” уноси забелешка: „Решењем (назив 
		органа, број и датум 
		решења) које је достављено (датум достављања) поништено је решење о 
		(отпусту, стицању/престанку држављанства Републике Србије, назив органа 
		који је донео решење и број и датум решења), односно упис чињенице 
		држављанства у матичну књигу рођених”. 
		Промена података о држављанству Републике 
		Србије уноси се у рубрику ’Држављанство’.
		*Службени гласник РС, број 82/2018
		III. ОБРАСЦИ ЗА ВОЂЕЊЕ ЕВИДЕНЦИЈА О РЕШЕЊИМА О 
		СТИЦАЊУ И ПРЕСТАНКУ ДРЖАВЉАНСТВА 
		Члан 16.
		Министарствово унутрашњих послова води евиденцију о 
		решењима о: 
		1. стицању држављанства Републике Србије пријемом, 
		
		2. стицању држављанства Републике Србије по 
		међународним уговорима, 
		3. престанку држављанства Републике Србије 
		отпустом, 
		4. престанку држављанства Републике Србије 
		одрицањем, 
		Брисана је ранија тачка 5. (Види члан 4. Правилника 
		- 121/2007-6)
		5. престанку држављанства Републике Србије по 
		међународним уговорима. 
		Евиденције из става 1. овог члана воде се 
		на средствима за аутоматску обраду података 
		– и садрже податке утврђене обрасцима 1. и 2, који су одштампани уз овај 
		правилник и чине његов саставни део. 
		Брисани су ранији ст. 3. и 4. (види 
		члан 1. Правилника - 55/2017-18) 
		
		*Службени гласник РС, број 121/2007
		**Службени гласник РС, број 55/2017
		Члан 17.  
		Брисан је (види члан 2. Правилника - 55/2017-2)
		Члан 18.
		 
		Брисан је (види члан 
		3. Правилника - 55/2017-2)
		Члан 18а
		Ако су
		евиденције држављана уништене или нестале, 
		њиховом обнављању приступа се без одлагања.
		Ради обнављања
		евиденције држављана, грађани су 
		дужни да дају истините податке.
		Министар унутрашњих послова решењем одређује 
		обнављање уништених или несталих 
		евиденција држављана, као и поступак и рок 
		обнављања.
		*Службени гласник РС, број 69/2010
		**Службени гласник РС, број 82/2018
		IV. ОБРАЗАЦ УВЕРЕЊА О ДРЖАВЉАНСТВУ 
		Члан 19.
		Уверење о држављанству Републике Србије 
		израђује се и издаје на посебном обрасцу вертикалног формата А4.
		Образац уверења о држављанству израђује се од 
		заштићене 100-грамске хартије са следећим елементима: водени знак, УВ 
		влаканца, хемијска заштита и папир без избељивача, штампан плавим 
		тоновима и садржи грб Републике Србије, у заглављу и средини Обрасца и 
		серијски број у доњем левом углу Обрасца.
		Заштитни елементи у штампи су: гијош елементи, 
		микро текстови у позитиву и негативу, anti-copy тонови изведени применом 
		специјалног сигурносног софтвера, ОВД елемент, нумерација, невидљива 
		боја која флуоресцира под УВ светлом, уз примену графичких технологија: 
		офсет штампа, дигитална штампа и холографија.
		У јединицама локалне самоуправе у којима је 
		статутом утврђено да је у службеној употреби језик припадника националне 
		мањине, Образац уверења о држављанству Републике Србије штампа се и 
		двојезично, на српском језику, ћириличним писмом и на језику и писму 
		припадника оне националне мањине чији је језик у службеној употреби и 
		исписује се истим обликом и величином слова.
		*Службени гласник РС, број 82/2018
		Члан 19а
		Уверењe о држављанству Републике Србије садржи 
		последње податке који су уписани у евиденцију о држављанима до времена 
		издавања уверења, а за употребу издатог уверења које не садржи последње 
		податке уписане у јединствену евиденцију о држављанима одговорно је лице 
		које га стави у правни саобраћај.
		*Службени гласник РС, број 82/2018
		V. ПРЕЛАЗНЕ И ЗАВРШНЕ ОДРЕДБЕ 
		Члан 20.
		Књиге држављана које су вођене у Републици Србији 
		саставни су део евиденције држављана Републике Србије на основу члана 
		48. став 2. Закона. 
		Подаци из евиденције о држављанима Републике 
		Србије вођени у књигама држављана Републике Србије по прописима који су 
		били на снази до ступања на снагу Закона и подаци из других евиденција о 
		држављанима Републике Србије, воде се и на средствима за аутоматску 
		обраду података.
		На упис држављана Републике Србије у књигу 
		држављана која је вођена у Министарству унутрашњих послова, до њеног 
		закључења, сходно се примењују одредбе овог правилника које се односе на 
		упис чињенице држављанства у матичну књигу рођених. 
		Промена података и чињеница уписаних у књиге 
		држављана из става 1. овог члана врши се сходно одредбама овог 
		правилника и прописа о матичним књигама. 
		*Службени гласник РС, број 84/2005
		**Службени гласник РС, број 69/2010
		Члан 21.
		Образац уверења о држављанству прописан Правилником 
		о начину вођења евиденција о држављанству, обрасцима за вођење 
		евиденција и обрасцу уверења о држављанству („Службени гласник СРС”, 
		број 46/84) употребљаваће се до 30. јуна 2005. године. 
		Члан 22.
		Ступањем на снагу овог правилника престаје да важи 
		Правилник о начину вођења евиденција о држављанству, обрасцима за вођење 
		евиденција и обрасцу уверења о држављанству („Службени гласник СРС”, 
		број 46/84). 
		Одредбе члана 7. ст. 3. и 5. правилника из става 1. 
		овог члана примењиваће се у погледу евидентирања престанка држављанства 
		Републике Србије и чињенице смрти у књигама држављана које су вођене у 
		Републици Србији 
		Члан 23.
		Овај правилник ступа на снагу осмог дана од дана 
		објављивања у „Службеном гласнику Републике Србије
		01 број 1481/05
		У Београду, 3. марта 2005. године
		Министар,
		Драган Јочић, с. р.
		
		ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА
		Правилник о изменама и допунама Правилника о начину уписа чињенице држављанства у матичну књигу рођeних, обрасцима за вођење евиденција о решењима о стицању и престанку држављанства и обрасцу уверења о држављанству: Службени гласник РС, број 55/2017-18
		
		Члан 4.
		Подаци из евиденције о држављанима Републике Србије на основу 
		члана 48. став 2. Закона воде се и на средствима за аутоматску обраду 
		података, односно у централној апликацији за вођење електронске 
		евиденције о држављанима Републике Србије, као Централном систему за 
		електронску обраду, складиштење и чување података о држављанству, у 
		складу са овим правилником и прописима о матичним књигама.
		Овлашћено лице може издати уверење о држављанству Републике 
		Србије из евиденције из става 1. овог члана, без обзира на место уписа у 
		евиденције о држављанству.
		Члан 5.
		Органи надлежни за вођење матичних књига, који воде 
		евиденције о држављанима Републике Србије као поверени посао, обезбедиће 
		вођење те евиденције на средствима за аутоматску обраду података – у 
		централној апликацији, најкасније до 31. децембра 2017. године.
		Члан 6.
		Овај правилник ступа на снагу осмог дана од дана објављивања 
		у „Службеном гласнику Републике Србије”.
		Правилник о изменама и допунама Правилника о 
		начину уписа чињенице држављанства у матичну књигу рођeних, обрасцима за 
		вођење евиденција о решењима о стицању и престанку држављанства и 
		обрасцу уверења о држављанству: Службени гласник РС, број 82/2018-3
		Члан 15. 
		Образац 4 (Уверење о држављанству) 
		који је одштампан уз Правилник о начину уписа чињенице држављанства у 
		матичну књигу рођених, обрасцима за вођење евиденција о решењима о 
		стицању и престанку држављанства и обрасцу уверења о држављанству 
		(„Службени гласник РС”, бр. 22/05, 84/05, 121/07, 69/10 и 55/17) 
		замењује се новим обрасцем 4 (Уверење о држављанству) који је одштампан 
		уз овај правилник и чини његов саставни део.
		Уверењe о држављанству Републике 
		Србије којe се штампa двојезично издаје се на Обрасцу 4а. 
		Члан 16.
		Обрасци уверења о држављанству 4 и 4а 
		прописани овим правилником издаваће се од 1. јануара 2019. године.
		Члан 17.
		Овај правилник ступа на снагу осмог 
		дана од дана објављивања у „Службеном гласнику Републике Србије”.
		Прилози
	НАПОМЕНА ИЗДАВАЧА: 
		Правилником о изменама и 
	допунама Правилника о начину 
	
	уписа чињенице држављанства у матичну књигу рођених, обрасцима за вођење 
	евиденција о решењима о стицању и престанку држављанства и обрасцу уверења о 
	држављанству ("Службени гласник РС", број 121/2007), обрасци 
	2. и 4. замењени су новим обрасцима (види члан 6. Правилника - 121/2007-6).
		Правилником о изменама и 
	допунама Правилника о начину 
	
	уписа чињенице држављанства у матичну књигу рођених, обрасцима за вођење 
	евиденција о решењима о стицању и престанку држављанства и обрасцу уверења о 
	држављанству ("Службени гласник РС", број 82/2018), измењени 
		су називи образаца 1. и 2, а образац 4. замењен је новим обрасцем (види 
		чл. 14. и 15. Правилника - 82/2018-3.
	
	
	Образац 1
	

	ЕВИДЕНЦИЈА
	

	РЕШЕЊА О СТИЦАЊУ ДРЖАВЉАНСТВА РЕПУБЛИКЕ СРБИЈЕ ПРИЈЕМОМ И ПО МЕЂУНАРОДНИМ УГОВОРИМА
	*Службени гласник РС, број 82/2018
	


    
        
            
            
				Ред. број
			
            
            
            
				Број и датум под којим је захтев заведен код органа коме је предат
			
            
            
            
				Број и датум решења о стицању држављанства Републике Србије
			
            
            
            
				Датум стицања држављанства Републике Србије
			
            
            
            
				Правни основ стицања држављанства Републике Србије
			
            
            
            
				Презиме, име једног родитеља и име
			
            
            
            
				Датум, место и држава рођења
			
            
            
            
				Место сталног настањења, односно боравишта у време пријема у држављанство
			
            
            
            
				Страно држављанство до пријема у држављанство Републике Србије
			
            
            
            
				Орган коме је решење достављено ради евидентирања
			
            
            
            
				Примедбе
			
            
        
        
            
            
				   
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
    


	
	


	
	

	Образац 2
	

	ЕВИДЕНЦИЈА
	

	РЕШЕЊА О ПРЕСТАНКУ ДРЖАВЉАНСТВА РЕПУБЛИКЕ СРБИЈЕ ОТПУСТОМ, ОДРИЦАЊЕМ И ПО МЕЂУНАРОДНИМ УГОВОРИМА
	*Службени гласник РС, број 82/2018
	


    
        
            
            
				Ред. број
			
            
            
            
				Број и датум   под којим је захтев заведен код органа коме је предат
			
            
            
            
				Број и датум   решења о престанку држављанства Републике Србије
			
            
            
            
				Датум   престанка држављанства Републике Србије
			
            
            
            
				Правни основ   престанка држављанства Републике Србије
			
            
            
            
				Презиме, име   једног родитеља и име
			
            
            
            
				Датум, место   и држава рођења
			
            
            
            
				Пребивалиште,   односно боравиште у време престанка држављанства
			
            
            
            
				Страно   држављанство које се стиче
			
            
            
            
				Орган коме је   решење достављено ради брисања из евиденције
			
            
            
            
				Примедбе
			
            
        
        
            
            
				
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
        
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
            
            
				 
				
			
            
        
    



	
	

	Образац 3
	

	АЗБУЧНИ РЕГИСТАР
	

	

    
        
            
            Презиме, име оца и име
            
            
            
            
        
        
            
            Датум, место и држава рођења
            
            
            
            
        
        
            
            Име малолетне деце (датум, место и држава рођења)
            
            
            
            
        
        
            
            Страна и редни број Регистра решења о стицању држављанства   Републике Србије, односно Регистра решења о престанку држављанства Републике Србије
            
            
            
            
        
    

	








