


	
	Zakon

	


	
		Редакцијски пречишћен текст
	
	
	На основу члана 44. став 6. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12, 47/13 и 108/13),
	Министар финансија доноси
	
	ПРАВИЛНИК
	о садржају пореског биланса за недобитне организације – обвезнике пореза на добит правних лица
	
	"Службени гласник РС", бр. 60 од 6. јуна 2014, 41 од 8. маја 2015, 53 од 19. 
	јуна 2015.
	
	Члан 1.
	Овим правилником прописује се садржај пореског биланса за друга правна лица која остварују приходе продајом производа на тржишту или вршењем услуга уз накнаду (у даљем тексту: недобитне организације) из члана 1. став 3. Закона о порезу на добит правних лица („Службени гласник РС”, бр. 25/01, 80/02, 80/02 – др. закон, 43/03, 84/04, 18/10, 101/11, 119/12, 
	47/13, 108/13, 68/14 – др. закон и 142/14*). 
	
	*Службени гласник РС, број 41/2015
	
	Члан 2.
	Недобитне организације састављају порески биланс, и то: 
	1) обвезник који примењује контни план за буџетски систем, а укључен је у консолидовани рачун трезора – на Обрасцу ПБН – Порески биланс за недобитну организацију која примењује контни план за буџетски систем за период од _____ до _____ 201__. године; 
	
	2) обвезник који примењује контни оквир за привредна друштва, 
	задруге и предузетнике, односно контни оквир за друга правна лица − на 
	Обрасцу ПБН 1 − Порески биланс за недобитну организацију која примењује 
	контни оквир за привредна друштва, задруге и предузетнике, односно контни 
	оквир за друга правна лица за период од _____ до _____ 201__. године;*
	3) обвезник који примењује контни оквир за банке – на Обрасцу ПБН 2 – Порески биланс за недобитну организацију која примењује контни оквир за банке;
	4) обвезник који примењује контни оквир за Народну банку Србије – на Обрасцу ПБН 3 – Порески биланс за недобитну организацију која примењује контни оквир за Народну банку Србије.
	Обрасци ПБН, ПБН 1, ПБН 2 и ПБН 3 одштампани су уз овај правилник и чине његов саставни део.
	*Службени гласник РС, број 41/2015
	
	Члан 3.
	У Образац ПБН уносе се подаци исказани на одговарајућим позицијама ОП у колони 5 Обрасца 2 – Биланс прихода и расхода, који је прописан 
	Правилником о начину припреме, састављања и подношења финансијских 
	извештаја корисника буџетских средстава, корисника средстава организација за 
	обавезно социјално осигурање и буџетских фондова („Службени гласник РС”, 
	број 18/15)*, на следећи начин: 
	
	1) под редним бројем 1. – приходи од камата (ОП 2071*); 
	2) под ред. бр. 2. до 4. – приходи остварени продајом добара на тржишту или вршењем услуга уз накнаду (ОП 
	2078, 2080 и 2081*); 
	
	3) под редним бројем 5. – укупан збир прихода добијен сабирањем износа са ред. бр. 1. до 4; 
	
	4) под ред. бр. 6. до 9. (ОП 2134, 2136, део 2140 исказан на 
	субаналитичком конту 413151 – превоз на посао и са посла, 2147 и 2149*) – плате и додаци запослених, социјални доприноси на терет послодавца, накнаде за запослене, као и награде, бонуси и остали посебни расходи, који се односе на послове везане за остваривање прихода на тржишту и који се покривају из тих прихода, а не из дозначених средстава из јавних прихода или других наменских извора; 
	
	5) под ред. бр. 10. до 16. (ОП 2156, 2164, 2170, 2179, 2187, 2190 
	и 2200*) – одговарајући расходи везани за приходе остварене на тржишту; ови расходи обрачунавају се и исказују сразмерно учешћу прихода остварених на тржишту у укупно оствареним приходима обвезника; под овим ред. бр. могу се исказати и укупни расходи обвезника са наведених позиција (ОП 
	2156, 2164, 2170, 2179, 2187, 2190 и 2200*) исказаних у Билансу прихода и расхода, уколико је њихов настанак везан искључиво за приходе остварене на тржишту; 
	
	6) под редним бројем 17. – укупан износ (збир износа са ред. бр. 6. до 16) расхода насталих у вези са приходима оствареним продајом добара на тржишту или вршењем услуга уз накнаду; 
	
	7) под редним бројем 18. –
	
	остварена разлика прихода над расходима која се утврђује као разлика 
	износа са ред. бр. 5. и 17**;
	8) под редним бројем 19. – примања од продаје нефинансијске имовине у залихама (ОП 
	2114*); 
	
	9) под редним бројем 20. – покриће утрошених средстава за набавку нефинансијске имовине, односно издаци за нефинансијску имовину (ОП 
	2300 умањено за ОП 2343*); 
	
	10) под редним бројем 21. – пореска основица која се утврђује као вишак прихода над расходима, тако што се о збира износа са ред. бр. 18. и 19. одузме износ са редног броја 20.
	*Службени гласник РС, број 41/2015
	**Службени гласник РС, број 53/2015
	
	
	Члан 4.*
	Обвезник који примењује контни оквир за привредна друштва, 
	задруге и предузетнике у Образац ПБН 1 уноси податке исказане на 
	одговарајућим позицијама АОП у колони 5 Обрасца Биланс успеха који је 
	прописан Правилником о садржини и форми образаца финансијских извештаја за 
	привредна друштва, задруге и предузетнике („Службени гласник РС”, бр. 95/14 
	и 144/14), на следећи начин:*
	1) под редним бројем 1. − приходи од продаје робе, производа и 
	услуга (АОП 1002 и 1009), укључујући и приходе од продаје сталне имовине 
	који се исказују на одговарајућем рачуну групе 67 (део АОП 1052);*
	2) под редним бројем 2. − приходи од закупнина покретних и 
	непокретних ствари, исказани на одговарајућем рачуну групе 65 (део АОП 
	1017);*
	3) под редним бројем 3. − приходи од камата исказани на 
	одговарајућим рачунима групе 66 (део АОП 1034, део АОП 1035 и АОП 1038);*
	4) под редним бројем 4. − укупан збир прихода добијен сабирањем 
	износа са ред. бр. 1, 2. и 3;*
	5) под ред. бр. 5. до 9. − (*
	
	
	АОП 1019, 1023, 1024, 1025, 1026, 1027 и 1029**) − одговарајући расходи везани за приходе остварене на тржишту; ови 
	расходи обрачунавају се и исказују сразмерно учешћу прихода остварених на 
	тржишту у укупно оствареним приходима обвезника; под овим ред. бр. могу се 
	исказати и укупни расходи обвезника са наведених позиција (*
	
	
	АОП 1019, 1023, 1024, 1025, 1026, 1027 и 1029**) исказаних у Билансу успеха, уколико је њихов 
	настанак везан искључиво за приходе остварене на тржишту;* 
	6) под редним бројем 10. − укупан износ (збир износа са ред. бр. 
	5. до 9) расхода насталих у вези са приходима оствареним продајом робе и 
	производа на тржишту или вршењем услуга уз накнаду;* 
	7) под редним бројем 11. − пореска основица која се утврђује као 
	вишак прихода над расходима (разлика износа са ред. бр. 4. и 10.).*
	Обвезник који примењује контни оквир за друга правна лица у 
	Образац ПБН 1 уноси податке исказане на одговарајућим позицијама АОП у 
	колони 5 Обрасца Биланс успеха који је прописан Правилником о садржини и 
	форми образаца финансијских извештаја за друга правна лица („Службени 
	гласник РС”, број 137/14), на следећи начин:* 
	1) под редним бројем 1. − приходи од продаје робе, производа и 
	услуга (АОП 1002), укључујући и приходе од продаје сталне имовине који се 
	исказују на одговарајућем рачуну групе 67 (део АОП 1038);* 
	2) под редним бројем 2. − приходи од закупнина покретних и 
	непокретних ствари, исказани на одговарајућим рачунима групе 65 (део АОП 
	1006);* 
	3) под редним бројем 3. − приходи од камата исказани на 
	одговарајућим рачунима групе 66 (део АОП 1022 и АОП 1023);* 
	4) под редним бројем 4. − укупан збир прихода добијен сабирањем 
	износа са ред. бр. 1, 2. и 3;* 
	5) под ред. бр. 5. до 9. − (* 
	АОП 1008, 1012, 1013, 1014, 1015 и 1018**) − 
	одговарајући расходи везани за приходе остварене на тржишту; ови расходи 
	обрачунавају се и исказују сразмерно учешћу прихода остварених на тржишту у 
	укупно оствареним приходима обвезника; под овим ред. бр. могу се исказати и 
	укупни расходи обвезника са наведених позиција (* 
	АОП 1008, 1012, 1013, 1014, 1015 и 1018**) исказаних у Билансу успеха, уколико је њихов настанак везан искључиво 
	за приходе остварене на тржишту;* 
	6) под редним бројем 10. − укупан износ (збир износа са ред. бр. 
	5. до 9) расхода насталих у вези са приходима оствареним продајом робе и 
	производа на тржишту или вршењем услуга уз накнаду;* 
	7) под редним бројем 11. − пореска основица која се утврђује као 
	вишак прихода над расходима (разлика износа са ред. бр. 4. и 10.).*
	*Службени гласник РС, број 41/2015
	**Службени гласник РС, број 53/2015
	
	Члан 5.
	У Образац ПБН 2 уносе се подаци исказани на одговарајућим позицијама АОП у колони 5 обрасца Биланс успеха који је прописан 
	Одлуком о обрасцима и садржини позиција у обрасцима финансијских 
	извештаја за банке („Службени гласник РС”, бр. 71/14 и 135/14)*, на следећи начин: 
	
	1) под редним бројем 1. – нето приход по основу камата, накнада и 
	провизија (АОП 1003 и 1007);* 
	2) под редним бројем 2. – нето добитак по основу финансијских 
	средстава (АОП 1009, 1013, 1015 и 1019);* 
	3) под редним бројем 3. – добици по основу продаје осталих 
	пласмана исказаних на рачуну 724 и приходи од продаје производа и услуга 
	исказаних на рачунима групе 74 (део АОП 1021);*
	4) под редним бројем 4. – укупан збир прихода добијен сабирањем износа са ред. бр. 1, 2. и 3; 
	
	5) подред. бр. 5. до 7. – (АОП 1026, 1027 и 1028*) – одговарајући расходи везани за приходе остварене на тржишту; ови расходи обрачунавају се и исказују сразмерно учешћу прихода остварених на тржишту у укупно оствареним приходима обвезника;
	6) под редним бројем 8. – укупан износ (збир износа са ред. бр. 5. до 7) расхода насталих у вези са приходима оствареним на тржишту; 
	
	7) под редним бројем 9. – пореска основица која се утврђује као вишак прихода над расходима (разлика износа са ред. бр. 4. и 8.).
	*Службени гласник РС, број 41/2015
	
	Члан 6.
	У Образац ПБН 3 уносе се подаци исказани на одговарајућим позицијама АОП у колони 5 обрасца Биланс успеха који је прописан 
	Одлуком о садржају и форми образаца финансијских извештаја за 
	Народну банку Србије („Службени гласник РС”, бр. 71/14 и 135/14)*, на следећи начин: 
	
	1) под редним бројем 1. – приходи од продаје производа и услуга исказани на одговарајућем рачуну групе 74 (део 
	АОП 1021*);
	2) под ред. бр. 2. до 4. – (АОП 1026, 1027 и 1028*) – одговарајући расходи везани за приходе остварене на тржишту; ови расходи обрачунавају се и исказују сразмерно учешћу прихода остварених на тржишту у укупно оствареним приходима обвезника;
	3) под редним бројем 5. – укупан износ расхода насталих у вези са приходима оствареним продајом производа на тржишту или вршењем услуга уз накнаду (збир износа са ред. бр. 2. до 4.);
	4) под редним бројем 6. – пореска основица која се утврђује као вишак прихода над расходима (разлика износа са ред. бр. 1. и 5.).
	*Службени гласник РС, број 41/2015
	
	Члан 7.
	Даном ступања на снагу овог правилника престаје да важи Правилник о садржају пореског биланса за недобитне организације – обвезнике пореза на добит правних лица („Службени гласник РС”, бр. 19/05, 15/06, 20/08, 99/10 и 8/13). 
	
	Члан 8.
	Овај правилник ступа на снагу наредног дана од дана објављивања у „Службеном гласнику Републике Србије”.
	
	Број 011-00-415/2014-04
	У Београду, 5. јуна 2014. године
	Министар,
	Лазар Крстић, с.р. 
	
	
	НАПОМЕНА ИЗДАВАЧА: Правилником о изменама и допунама 
	Правилника о садржају пореског биланса за недобитне организације – обвезнике пореза на добит правних лица 
	("Службени гласник РС", број 41/2015) Образац ПБН 1 − Порески биланс за 
	недобитну организацију која примењује контни оквир за привредна друштва, 
	задруге, друга правна лица и предузетнике за период од _____ до _____ 201__. 
	године замењен је Обрасцем ПБН 1 − Порески биланс за недобитну организацију 
	која примењује контни оквир за привредна друштва, задруге и предузетнике, 
	односно контни оквир за друга правна лица за период од _____ до _____ 201__. 
	године, а Образац ПБН 2 − Порески биланс за недобитну организацију која 
	примењује контни оквир за банке за период од ________ до _______201__. 
	године замењен је новим Обрасцем ПБН 2 − Порески биланс за недобитну 
	организацију која примењује контни оквир за банке за период од ________ до 
	_______201__. године (види чл. 7. и 8. Правилника - 41/2015-23).
	
	Образац 
	ПБН – Порески биланс за недобитну организацију која примењује контни план за 
	буџетски систем за период од _____ до _____ 201__. године
	Образац ПБН 1 – Порески биланс за недобитну организацију која примењује контни оквир за привредна друштва, задруге и предузетнике, односно контни оквир за друга правна лица за период од 	_____ до _____ 201__. године
	Образац 
	ПБН 2 – Порески биланс за недобитну организацију која примењује контни оквир 
	за банке  за период од _____ до _____ 201__. године
	Образац 
	ПБН 3 – Порески биланс за недобитну организацију која примењује контни оквир 
	за Народну банку Србије  за период од _____ до _____ 201__. године

