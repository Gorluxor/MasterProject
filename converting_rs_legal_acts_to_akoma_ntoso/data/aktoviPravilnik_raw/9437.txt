





	
		Редакцијски пречишћен текст


	
	
	На основу
члана 103. Закона о основним правима бораца, војних инвалида и породица палих бораца
(“Службени лист СРЈ”, бр. 24/98 и 29/98), савезни министар за рад, здравство и оцијалну
политику прописује





ПРАВИЛНИК

	
	
	о обрасцу легитимације управног инспектора за борачко-инвалидску 
	заштиту


„Службени
лист СРЈ”, бр. 37 од 27. 
јула 1998, 81 од 24. септембра 2015 - 
др. правилник





Члан
1.


Образац легитимације
управног инспектора за борачко-инвалидску заштиту (у даљем тексту:
легитимација) садржи:


1) на првој спољној
страни корица, на врху, натпис: „САВЕЗНА РЕПУБЛИКА ЈУГОСЛАВИЈА”, на средини грб
СРЈ, а испод грба назив: „СЛУЖБЕНА ЛЕГИТИМАЦИЈА”.


2) на другој
унутрашњој страни корица – место за фотографију величине 2,5 х 3 cm; и место за
потпис имаоца легитимације;


3) на првој
унутрашњој страни – грб и натпис: „САВЕЗНА РЕПУБЛИКА ЈУГОСЛАВИЈА” и „САВЕЗНО
МИНИСТАРСТВО ЗА РАД, ЗДРАВСТВО И СОЦИЈАЛНУ ПОЛИТИКУ”, на средини назив:
„ЛЕГИТИМАЦИЈА управног инспектора за борачко-инвалидску заштиту”, а испод
назива место за уписивање регистарског броја:


4) на другој унутрашњој
страни место за уписивање презимена, очевог и личног имена запосленог коме се
издаје легитимација, место за уписивање датума издавања легитимације, Београд,
место за стављање отиска службеног печата и место за потпис савезног министра
за рад, здравство и социјалну политику;


5) на трећој и
четвртој унутрашњој страни – одштампан текст следеће садржине:


„Ималац ове
легитимације, на основу Закона о основним правима бораца, војних инвалида и
породица палих бораца (у даљем тексту: Закон) врши непосредан инспекцијски
надзор над извршавањем Закона и овлашћен је да:


– оцењује законитост
решења надлежних органа управе донесених у извршавању Закона;


– нареди предузимање
одговарајућих мера и радњи ради отклањања утврђених неправилности или
недостатака у раду надлежног органа управе у извршавању Закона, у року који
одреди;


– упозори на
невршење послова у управној ствари у извршавању Закона и да одреди рок за
извршење тих послова;


– забрани обављање
управних радњи које су предузете супротно Закону;


– поднесе пријаву
надлежном органу за учињено кривично дело или поднесе захтев за покретање
прекршајног поступка ако утврди да је у управном поступку или решавању управне
ствари повређен Закон радњама или нечињењем које има обележја кривичног дела,
односно прекршаја.“





Члан
2.


Образац легитимације
је величине 6 х 9,5 cm.


Спољне стране
обрасца легитимације су пресвучене кожним омотом тамноплаве боје, а унутрашње
су од папира беле боје.





Члан
3.


Образац легитимације
одштампан је уз овај правилник и чини његов саставни део.





Члан
4.


Евиденцију о издатим
легитимацијама води Савезно министарство за рад, здравство и социјалну
политику. Евиденција садржи: име и презиме лица коме је издата легитимација,
регистарски број, датум издавања и рубрику за напомене.





Члан
5.


Управни инспектор за
борачко-инвалидску заштиту коме престане радни однос дужан је да легитимацију
преда приликом пријема решења о престанку рада.





Члан
6.


Ако управни
инспектор за борачко-инвалидску заштиту изгуби легитимацију или на други начин
остане без ње, дужан је да о томе одмах, а најдоцније у року од три дана
писмено обавести непосредног старешину, да нестанак образложи и да
легитимацију, о свом трошку, огласи неважећом у „Службеном листу СРЈ”.


На основу доказа о
оглашавању легитимације неважећом савезни министар за рад, здравство и
социјалну политику издаје нову легитимацију.





Члан
7.


Овај правилник ступа
на снагу наредног дана од дана објављивања у „Службеном листу СРЈ”.








Бр.
4/2-03-049/98-013


24. јула 1998.
године


Београд


Савезни министар


за рад, здравство и
социјалну


политику


др 
Миодраг Ковач, с.
р.






















