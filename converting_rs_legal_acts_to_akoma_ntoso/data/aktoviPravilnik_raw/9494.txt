


	
	Zakon


				На основу члана 114. став 6. Закона о лековима и медицинским средствима („Службени гласник РС”, број 30/10), 
				Министар здравља доноси
				
	
	ПРАВИЛНИК
				о садржају обрасца сертификата о примени Смерница Добре произвођачке праксе
				
				"Службени гласник РС", број 100 
				од 29. децембра 2011.
				
	
	1. Садржина правилника
				
	Члан 1.
				Овим правилником прописује се садржај обрасца сертификата о примени Смерница Добре произвођачке праксе за лекове који се употребљавају у хуманој медицини (у даљем тексту: сертификат Добре произвођачке праксе). 
				
	2. Подношење захтева
				
	Члан 2.
				Захтев за издавање сертификата Добре произвођачке праксе, односно сертификата о усаглашености производње одређеног фармацеутског облика, односно одређеног лека са Смерницама Добре произвођачке праксе подноси се, у складу са законом којим се уређују лекови и медицинска средства, министарству надлежном за послове здравља (у даљем тексту: Министарство). 
				Сертификат Добре произвођачке праксе, по спроведеном поступку утврђивања усаглашености производње одређеног фармацеутског облика, односно одређеног лека са Смерницама Добре произвођачке праксе, Министарство издаје решењем, у складу са законом којим се уређују лекови и медицинска средства. 
				
	3. Садржај обрасца сертификата Добре произвођачке праксе
				
	Члан 3.
				Сертификат Добре произвођачке праксе садржи следеће податке:
				1) број сертификата и датум издавања;
				2) назив носиоца дозволе за производњу (произвођача лекова);
				3) адресу седишта носиоца дозволе за производњу (произвођача лекова);
				4) адресу места производње за које се издаје сертификат;
				5) место пуштања серије лека у промет;
				6) правни основ за издавање сертификата; 
				7) датум инспекцијског надзора на основу кога се издаје сертификат;
				8) податак о важењу сертификата за назначено место производње;
				9) број дозволе за производњу лекова;
				10) врста инспекцијског надзора и број и датум завршног извештаја о усаглашености производње лекова са Смерницама Добре произвођачке праксе;
				11) потпис министра надлежног за послове здравља и печат Министарства.
				Анекс 1 сертификата Добре произвођачке праксе садржи основне податке о врсти лекова који се производе на назначеном месту производње, а који су предмет сертификата.
				Анекс 2 сертификата Добре произвођачке праксе садржи податке о одобреним процесима, односно поступцима производње лекова који су предмет сертификата, податке о контроли квалитета (сопственој, односно уговорној контролној лабораторији) и податке о начину снабдевања активним супстанцама и полупроизводима, односно bulk производима (сопствена производња, набављају се од произвођача из Републике Србије, или се увозе).
				Анекс 3 сертификата Добре произвођачке праксе садржи напомене, односно додатна објашњења у вези са садржајем сертификата.
				Образац сертификата Добре произвођачке праксе са Анексом 1, Анексом 2 и Анексом 3 одштампан је уз овај правилник и чини његов саставни део. 
				
	4. Ступање на снагу
				
	Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”.
	
	
				Број 110-00-00135/2011-03
				У Београду, 9. новембра 2011. године
				Министар,
				проф. др Зоран Станковић, с.р.
	
	
	
	
				
				
				
				
				Анекс 3
				Напомене, односно додатна објашњења у вези са садржајем сертификата:
	
	__________________________________________________________________________________________________________________________________________________________________
	
	__________________________________________________________________________________________________________________________________________________________________
	______________________________________
				
