





На
основу члана 45. став 22. Закона о дувану („Службени гласник РС”, број 101/05),


Министар
трговине, туризма и услуга доноси

ПРАВИЛНИК

о условима у погледу
техничке опремљености простора за трговину

на мало дуванским производима

“Службени гласник
РС”, број 116 од
29.12.2005.







Члан 1.

Овим
правилником се прописују ближи услови у погледу техничке опремљености простора за
обављање трговине на мало дуванским производима.

Члан 2.

Привредно
друштво, предузеће и предузетник за обављање трговине на мало дуванским производима
користи објекат или просторију која је за ту делатност намењена (у даљем тексту:
малопродајни објекат) и која испуњава услове у погледу техничке опремљености. 

Члан 3.

Малопродајни
објекат из члана 1. овог правилника гради се у складу са прописима о планирању и
изградњи објекта, односно поставља на јавној површини у складу са прописима којима
се уређује обављање комуналне делатности.

Члан 4.

Малопродајни
објекат има фискалну касу у складу са прописима који уређују евидентирање тог промета.

Дувански
производи излажу се у малопродајном објекту на начин који омогућава да се ти производи
продају искључиво услуживањем купца од стране продавца.

Полице,
столови, витрине и друга опрема за излагање дуванских производа смештена је у малопродајном
објекту.

Малопродајни
објекти имају прописану ознаку о забрани продаје дуванских производа малолетним
лицима, постављену на прописан начин.

Члан 5.

Малопродајни
објекат има површину од најмање 8 м2, а висину од најмање 2,2 м.

Малопродајни
објект има један или више улаза за кориснике, ширине од најмање 0,80 м до којих
се приступа са улице или другог јавног простора.

Члан 6.

Ако
је малопродајни објекат продавница, у којој се продаја робе обавља кроз шалтер,
висина продавнице је најмање 2 м, а површина 3 м2.

Члан 7.

Малопродајни
објекат има под, зидове и таваницу од материјала који се лако чисти и одржава и
обезбеђено осветљавање и проветравање.

Члан 8.

У
малопродајном објекту обезбеђује се вода, пробор за хигијену и одржавање чистоће.

У
малопродајном објекту из члана 6. овог правилника обезбеђује се употреба воде у
самом објекту или његовој непосредној близини.

Члан 9.

Услови
у погледу заштите на раду и и заштите и унапређења животне средине, као и ближи
санитарно-хигијенски услови у малопродајном објекту обезбеђују се у складу са посебним
прописима.

Члан 10.

Даном
ступања на снагу овог правилника престаје да важи Правилник о условима за обављање
трговине дуванским производима („Службени гласник РС”, број 77/03).

Члан 11.

Овај правилник ступа
на снагу наредног дана од дана објављивања у „Службеном гласнику Републике Србије”.



Број
110-00-00154/2005-01

У
Београду, 22. децембра 2005. године

Министар,

проф.
др Бојан Димитријевић, с.р.



