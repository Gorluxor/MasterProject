


	
	Zakon

	


	Редакцијски пречишћен текст
	
	
	На основу члана 160. и члана 171. став 2. Закона о пензијском и инвалидском осигурању („Службени гласник РС”, бр. 34/03, 64/04 – УС, 84 – 04 – др. закон, 85/05, 101/05 – др. закон, 63/06 – УС, 5/09, 107/09, 101/10, 93/12, 62/13, 108/13, 75/14 и 142/14),
	Управни одбор Републичког фонда за пензијско и инвалидско осигурање, на седници одржаној 31. марта 2016. године, донео је
	ПРАВИЛНИК 
	о друштвеном стандарду корисника пензија Републичког фонда за пензијско и инвалидско осигурање
	"Службени гласник РС", бр. 33 од 1. априла 2016, 39 
	од 15. априла 2016 - исправка, 11 од 17. фебруара 2017, 16 од 2. марта 2017 
	- исправка, 29 од 19. априла 2019, 30 од 25. априла 2019 - исправка, 67 од 
	20. септембра 2019 - др. одлука, 
	
	73 од 11. октобра 2019 -  
	
	др. одлука
	Члан 1.
	Овим правилником уређује се намена, услови и начин коришћења и правдања средстава друштвеног стандарда корисника пензија Републичког фонда за пензијско и инвалидско осигурање (у даљем тексту: Фонд), који имају пребивалиште на територији Републике Србије. 
	
	Корисницима пензије у смислу става 1. овог члана не сматрају се корисници права на привремену накнаду по основу II. и III. категорије инвалидности, код којих је извршено превођење привремене накнаде у инвалидску пензију, у смислу одредбе члана 223. Закона о пензијском и инвалидском осигурању.
	Члан 2.
	Друштвеним стандардом корисника пензија у смислу овог правилника сматра се:
	1) рехабилитација корисника пензија у здравствено-стационарним установама и бањско-климатским лечилиштима (у даљем тексту: установа);
	2) културне и спортско рекреативне манифестације чији је циљ подстицање интеграције старих лица у друштво;
	3) солидарна помоћ корисницима пензија у храни, лековима, медицинском материјалу, огреву и средствима за хигијену.
	Управни одбор Фонда доноси одлуку о висини и распореду средстава за рехабилитацију корисника пензија у установама по категоријама корисника пензија, о трошковима рехабилитације корисника пензије по дану боравка и цени смештаја пратиоца
	по установама.
	*Службени гласник РС, број 11/2017
	Члан 3.
	Од укупних средстава за друштвени стандард корисника пензија, планираних Финансијским планом Фонда издвајају се средства: 
	
	1) за финансирање трошкова рехабилитације корисника пензија у установама из члана 2. став 1. тачка 1) у висини од 
	90%;
	2) за финансирање друштвеног стандарда корисника пензија из члана 2. став 1. тач. 2) и 3) и за накнаду трошкова учешћа 
	Савеза пензионера Србије и Удружења пензионера 
	Србије „Независност” (у даљем тексту: Организација корисника пензија), у спровођењу поступка упућивања корисника пензија на рехабилитацију и за организацију и координацију рада општинских организација и одбора у спровођењу активности на побољшању друштвеног стандарда, у висини од 
	10%.
	Под трошковима спровођења поступка упућивања корисника пензија на 
	рехабилитацију, сматрају се трошкови за пријем и обраду пријаве и документације поднете уз 
	пријаву и за рад у комисији (контрола поднете документације, сачињавање ранг листе, разматрање евентуалних приговора, сачињавање коначне ранг листе, давање обавештења, објашњења корисницима и друго).
	Под организацијом и координацијом рада општинских организација и одбора у спровођењу активности на побољшању друштвеног стандарда, сматрају се и послови на инструктажи на састанцима и на терену, надзор, израда аката у складу са овим правилником, сарадња са радном групом Фонда из члана 17. овог правилника и други послови инструктаже, 
	помоћи, контроле и спровођења поступка.
	*Службени гласник РС, број 29/2019
	Рехабилитација корисника пензија
	Члан 4.
	Фонд сноси трошкове рехабилитације за корисника пензије под условом да: 
	
	– пензија износи до висине просечне пензије; 
	– нема друга лична примања; 
	– у претходних пет година није користио право на рехабилитацију у Фонду.
	Члан 5.
	Фонд сноси трошкове рехабилитације корисника пензије у трајању до 10 дана у току календарске године, у одређеној установи као и путне трошкове у висини цене аутобуске, односно возне карте II. разреда.
	Фонд сноси трошкове пратиоца слепог лица и 
	пратиоца детета које је остварило породичну пензију, а неспособно је за самостални живот и рад, у трајању до 10 дана у току календарске године, у одређеној установи као и путне трошкове у висини цене аутобуске, односно возне карте II. разреда.
	Трошкове рехабилитације корисника пензије и трошкове за пратиоцаслепог лица и 
	пратиоца детета које је остварило породичну пензију по основу неспособности за самосталан живот и рад, Фонд финансира према ценама које утврди Управни одбор Фонда.
	*Службени гласник РС, број 11/2017
	Члан 6.
	Корисник пензије упућује се на рехабилитацију у следеће установе:
	1) Институт за лечење и рехабилитацију „Нишка Бања”, Ниш;
	2) Специјална болница за болести штитасте жлезде и болести метаболизма „Златибор”, Чајетина;
	3) Институт за рехабилитацију Београд „Селтерс”, Младеновац;
	4) Специјална болница за лечење и рехабилитацију „Меркур”, Врњачка Бања;
	5) Специјална болница за неспецифичне плућне болести „Сокобања” , Сокобања;
	6) Специјална болница за неуролошка и посттрауматска стања „Др Боривоје Гњатић”, Стари Сланкамен;
	7) Специјална болница за рехабилитацију „Русанда”, Меленци;
	8) Специјална болница за рехабилитацију „Горња Трепча”, Горња Трепча;
	9) Специјална болница за рехабилитацију Бања Ковиљача;
	10) Специјална болница за рехабилитацију „Буковичка Бања”, Аранђеловац;
	11) Специјална болница за прогресивне мишићне и неуромишићне болести, Нови Пазар;
	12) Специјална болница за рехабилитацију „Рибарска Бања”, Рибарска Бања;
	13) Специјална болница за специјализовану рехабилитацију „Агенс”, Матарушка Бања;
	14) Специјална болница за рехабилитацију „Златар”, Нова Варош;
	15) Специјална болница за рехабилитацију, Ивањица;
	16) Специјална болница за рехабилитацију „Гамзиград”, Гамзиградска бања, Зајечар;
	17) Специјална болница за рехабилитацију „Врањска Бања”, Врање;
	18) Специјална болница за рехабилитацију „Бања Кањижа”, Кањижа;
	19) Специјална болница за рехабилитацију „Бујановац”, Бујановачка Бања;
	20) Специјална болница за рехабилитацију „Гејзер”, Сијаринска Бања, Медвеђа;
	21) Специјална болница за рехабилитацију „Јунаковић”, Апатин;
	22) Специјална болница за рехабилитацију „Термал”, Врдник;
	23) Специјална болница за рехабилитацију „Бањица”, Сокобања;
	24) Специјална болница за рехабилитацију „Пролом Бања”, Пролом Бања;
	25) Специјална болница за рехабилитацију „Пролом Бања”, ПЦ Луковска Бања.
	Корисник пензије може бити упућен на рехабилитацију и у другу установу која се налази у систему Републичког фонда за здравственo осигурање или је чланица Удружења специјализованих здравствених установа за превенцију инвалидности и рехабилитацију.
	Члан 6а
	Корисник пензије упућује се на рехабилитацију 
	према исказаној жељи, у складу са смештајним капацитетима установе, која 
	није контраиндикована његовој медицинској документацији. 
	Корисник пензије опредељује се за две установе са 
	подручја филијале Фонда на којој има пребивалиште и трећу установу из члана 
	6. овог правилника, у којима жели да оствари право на рехабилитацију.
	Избор установе корисник пензије врши према Списку 
	установа који је саставни део овог правилника.
	*Службени гласник РС, број 11/2017
	Члан 6б 
	Корисник пензије овлашћује Фонд да у његово име и 
	за његов рачун закључи уговор о пословној сарадњи са установом у којој ће да 
	користи право на рехабилитацију.
	*Службени гласник РС, број 11/2017
	Члан 7.
	По доношењу одлуке Управног одбора Фонда из члана 2. став 2. овог правилника, Фонд расписује оглас за подношење пријаве за упућивање на рехабилитацију корисника пензије и објављује га у дневној штампи.
	Оглас је отворен дванаест радних дана од дана објављивања и садржи услове утврђене чланом 4. овог правилника за остваривање права на рехабилитацију, рок за подношење пријаве и доказе које корисник пензије подноси уз пријаву.
	Фонд
	је дужан да од установа из члана 6. 
	овог правилника прибави податке о 
	смештајним капацитетима
	који су расположиви за пружање услуга 
	рехабилитације корисницима пензија у периоду
	до 
	30. новембра текуће године, по цени коју је утврдио Управни одбор Фонда, 
	списак области из којих пружају услуге рехабилитације, као и потврду да су у 
	могућности да пруже услуге рехабилитације по спецификацији услуга (приликом 
	пријема лекарски преглед са формирањем историје болести, ЕКГ, основне и 
	циљане лабораторијске анализе, редовне лекарске визите сваког радног дана, 
	присуство дежурног лекара после подне, ноћу и нерадним данима, све 
	терапијске процедуре из области из којих пружају услуге – најмање три врсте 
	терапија и издавање отпусне листе.).
	*Службени гласник РС, број 11/2017
	**Службени гласник РС, број 29/2019
	Члан 8.
	Пријава за упућивање на рехабилитацију подноси се организацији корисника пензија са подручја филијале Фонда на којој корисник пензије има пребивалиште, на обрасцу Пријава, који је саставни део овог правилника, а 
	може 
	се поднети и у филијали Фонда, служби филијале или испостави. 
	
	Корисник пензије са територије АП Косово и Метохија, са пребивалиштем, односно боравиштем ван територије АП Косово и Метохија пријаву подноси најближој филијали Фонда према месту пребивалишта, односно боравишта, која пријаву прослеђује Дирекцији Фонда на даљи поступак у складу са овим правилником.
	Уз пријаву подноси последњи чек од пензије, доказ 
	о висини пензије из иностранства
	(извод банке, потврда 
	иностраног носиоца социјалног осигурања и друго) и медицинску документацију
	уколико је поседује.
	Саставни део пријаве је изјава корисника:
	– да осим пензије нема других личних примања;
	– да у претходних пет година није користио право 
	на рехабилитацију у Фонду;
	– о установама у којима жели да користи 
	рехабилитацију;
	– овлашћење Фонду да у његово име и за његов рачун 
	закључи уговор о пословној сарадњи са установом у којој ће користити право 
	на рехабилитацију.
	Организације корисника пензија примљене и 
	обрађене пријаве предају надлежним филијалама Фонда уз Списак пријава и 
	попуњен „Извештај о примљеним и обрађеним пријавама” који је саставни део 
	овог правилника.
	*Службени гласник РС, број 11/2017
	**Службени гласник РС, број 29/2019
	Члан 9.
	Ранг листу корисника пензија који испуњавају услове прописане овим правилником за упућивање на рехабилитацију (у даљем тексту: Ранг листа), утврђује комисија
	од најмање три члана коју образује директор филијале Фонда, односно директор Фонда, а чине је представници из реда Савеза пензионера Србије, 
	Удружења пензионера Србије „Независност” и запосленог у филијали Фонда, односно Дирекцији Фонда.
	Комисија о свом раду сачињава записник.
	Комисија из става 1. овог члана објављује Ранг листу потписану од стране председника комисије, на огласној табли општинске организације корисника пензија, односно Савеза пензионера Србије и 
	Удружења пензионера Србије „Независност” и огласној табли Дирекције Фонда, филијале Фонда, односно службе филијале и испоставе.
	Ранг листа посебно се утврђује за кориснике пензија из сваке категорије осигураника (запослених, самосталних делатности и пољопривредника), а у оквиру категорије осигураника по врсти пензије (старосна, породична, инвалидска).
	*Службени гласник РС, број 29/2019
	Члан 10.
	Ранг листа утврђује се према броју бодова на основу следећих критеријума:
	
		
			
				
				1. висине пензије:
				
				
			
			
				
				
				1) до најнижег износа пензије
				
				
				40 бодова;
				
			
			
				
				
				2) до 60% просечне пензије
				
				
				35 бодова;
				
			
			
				
				
				3) до 70% просечне пензије
				
				
				30 бодова;
				
			
			
				
				
				4) до 80% просечне пензије
				
				
				25 бодова;
				
			
			
				
				
				5) до 90% просечне пензије
				
				
				20 бодова;
				
			
			
				
				
				6) до просечне пензије
				
				
				15 бодова;
				
			
			
				
				2. броја година стажа осигурања:
				
				
			
			
				
				
				– за сваку годину стажа осигурања
				
				
				1 бод;
				
			
			
				
				3. броја година коришћења пензије:
				
				
			
			
				
				
				– за сваку годину коришћења пензије
				
				
				1 бод;
				
			
			
				
				4. оствареног права на туђу негу и помоћ:
				
				
			
			
				
				
				– на основу чињенице да је корисник пензије остварио право на туђу негу и помоћ
				
				
				10 бодова;
				
			
			
				
				5. оствареног права на породичну пензију:
				
				
			
			
				
				
				– за корисника који је право на породичну пензију остварио као дете које није способно за самосталан живот и рад
				
				
				5 бодова.
				
			
		
	
	Изузетно од става 1. овог члана, кориснику пензије са територије АП Косово и Метохија, за утврђивање Ранг листе, не рачунају се бодови на основу критеријума из тачке 2. по основу броја година стажа осигурања. 
	
	Бодови из става 1. тач. 4. и 5. овог члана могу се остварити само по једном основу.
	Под једнаким условима за упућивање на рехабилитацију предност има корисник пензије који је старији.
	Члан 11.
	Када се више корисника једне породичне пензије пријави на оглас за коришћење права на рехабилитацију, право може остварити само један корисник.
	У случају из става 1. овог члана, предност има корисник који је старији.
	Члан 12.
	Уколико се више корисника једне породичне пензије пријави на оглас за коришћење права на рехабилитацију, а право на породичну пензију су остварили као деца неспособна за самосталан живот и рад, право на рехабилитацију могу остварити сви такви корисници.
	Члан 13.
	У року од десет радних дана од дана истека огласа филијала Фонда и Дирекција Фонда су дужне да обраде све пријаве корисника пензија за упућивање на рехабилитацију.
	По истеку рока из става 1. овог члана, филијала Фонда и Дирекција Фонда су дужне да примљене пријаве корисника за које се исплата пензија врши у другој филијали, односно Служби Дирекције Фонда, достави надлежној филијали, односно Дирекцији Фонда у року од пет радних дана, а надлежна филијала, односно Дирекција Фонда примљене пријаве одмах обрађује и уноси у одговарајућу програмску апликацију. 
	
	Након што су све пријаве из ст. 1. и 2. овог члана обрађене, а по истеку рока из става 2. овог члана, односно шеснаестог радног дана од дана истека огласа, филијала и Дирекција Фонда, објављују Ранг листу.
	Приговор на Ранг листу може се поднети у року од пет радних дана од дана објављивања Ранг листе.
	По истеку рока за подношење приговора из става 4. овог члана комисија у року од 
	пет дана разматра поднете приговоре, утврђује Коначну Ранг листу и објављује је на начин предвиђен чланом 9. овог правилника.
	*Службени гласник РС, број 29/2019
	Члан 14.
	Ради упућивања корисника пензија из члана 13. став 5. овог правилника на рехабилитацију у одговарајућу установу, директор филијале Фонда, односно директор Фонда, образује комисију од
	најмање три члана коју чине: представник општинске организације корисника пензија, односно Савеза пензионера Србије или 
	Удружења пензионера Србије „Независност”, запослени у филијали, односно Дирекцији Фонда и лекар вештак Фонда.
	Комисија о свом раду сачињава записник.
	Комисија из става 1. овог члана на основу 
	исказане жеље корисника пензије, смештајних капацитета установе и
	расположиве медицинске 
	документације упућује корисника пензије у одговарајућу установу у којој ће 
	се спровести рехабилитација.
	У случају да се корисник пензија не може 
	упутити на рехабилитацију у смислу става 2. овог члана, Комисија је дужна да 
	позове корисника да се изјасни о коришћењу рехабилитације у установи која 
	има расположиве капацитете и није контраиндикована
	достављеној медицинској 
	документацији о чему се сачињава 
	службена белешка.
	Ако корисник пензије не искористи право на рехабилитацију, филијала Фонда, односно Дирекција Фонда одређује другог корисника према редоследу на Коначној Ранг листи.
	Корисник пензије је у обавези да обавести 
	филијалу Фонда, односно Дирекцију Фонда и установу о немогућности коришћења 
	одобрене рехабилитације.
	*Службени гласник РС, број 11/2017
	**Службени гласник РС, број 29/2019
	Члан 15.
	На основу одлуке Управног одбора Фонда из члана 2. став 2. овог правилника, Фонд закључује уговоре са установама.
	По окончању рада комисије из члана 14. овог правилника
	и овлашћења корисника пензије из члана 6б овог 
	правилника, Коначна Ранг листа, са подацима о установама у које се корисник пензије упућује, доставља се надлежној служби филијале Фонда, односно надлежној служби Дирекције Фонда. 
	
	Филијала Фонда, односно Дирекција Фонда су дужне да писаним путем обавесте корисника пензије да је остварио право на рехабилитацију у установи и о списку области из којих се пружа рехабилитацију и спецификацији услуга које ће им обавезно бити пружене приликом коришћења рехабилитације.
	Филијала Фонда, односно Дирекција Фонда доставља установи списак корисника који се упућују на рехабилитацију.
	*Службени гласник РС, број 11/2017
	Члан 16.
	По извршењу услуге установа уручује кориснику пензије отпусну листу о предузетим мерама лечења и рехабилитације.
	По извршењу услуге установа доставља филијали Фонда, односно Дирекцији Фонда, која је упутила корисника на рехабилитацију, фактуру која садржи број болничких дана боравка, цену коришћења услуге и износ префактурисаних исплаћених трошкова превоза.
	Уз фактуру установа доставља и отпусну листу са именом, презименом, матичним бројем и потписом корисника пензије, као доказ да је користио услуге и доказ да је исплатила трошкова превоза.
	Фактуре се сачињавају за кориснике пензија из сваке категорије осигурања посебно.
	Филијала Фонда, односно Дирекција Фонда, по пријему фактура са отпусним листама и доказима о исплаћеним трошковима превоза, проверава веродостојност поднете документације и оверава извршење услуге. Филијала Фонда, односно Дирекција Фонда, врши плаћање трошкова рехабилитације и износа префактурисаних исплаћених путних трошкова.
	Изузетно, корисник пензије који није наплатио трошкове превоза у установи може поднети захтев филијали Фонда, односно Дирекцији Фонда, за наплату трошкова.
	По завршетку позивања корисника на рехабилитацију и достављања свих фактура, установе сачињавају и достављају Дирекцији Фонда коначни извештај и збирну рекапитулацију обрачуна пружених услуга за све кориснике пензија који су користили рехабилитацију, најкасније до 20. децембра текуће године.
	Брисан је ранији став 8. (види члан 8. Правилника 
	- 11/2017-10)
	Члан 17.
	Директор Фонда образује радну групу да прати 
	спровођење друштвеног стандарда утврђеног овим правилником, координира рад 
	организационих јединица Фонда ради обезбеђивања примене Правилника на 
	јединствен начин.
	Радна група извештава директора Фонда о 
	спроведеним активностима из става 1. овог члана два пута годишње.
	На захтев радне групе, филијале Фонда, Дирекција Фонда и установе су дужне да доставе све тражене податке и информације.
	*Службени гласник РС, број 29/2019
	Финансирање трошкова друштвеног стандарда корисника пензија и правдање пренетих средстава 
	
	Члан 18.
	Средства за финансирање трошкова смештаја у установе се распоређују Служби Дирекције Фонда и по филијалама Фонда сразмерно броју корисника пензија на подручју филијале, односно Службе Дирекције Фондa, а према последњем расположивом податку. 
	
	Средства из става 1. овог члана распоређују се за кориснике пензија из сваке категорије осигураника посебно (запослених, самосталних делатности и пољопривредника), а у оквиру категорије осигураника по врсти корисника пензије (старосна, породична, инвалидска). 
	
	Распоред средстава сачињава се у Дирекција Фонда и доставља надлежној служби филијале Фонда, односно надлежној служби Дирекције Фонда пре расписивања огласа за подношење пријава за упућивање на рехабилитацију корисника пензија за текућу годину, и то: за кориснике пензија из категорије запослених на нивоу општина на подручју филијале, а за кориснике пензија из категорије самосталних делатности и категорије пољопривредника на нивоу филијала Фонда, односно Службе Дирекције Фонда.
	Нереализована средства распоређена у смислу става 2. овог члана, прерасподелиће се према коначним ранг листама. Филијала Фонда, односно Дирекције Фонда одређује другог корисника према редоследу на Коначној Ранг листи. Нереализована средства за одређену категорију осигураника употребиће се за остале категорије према Коначној Ранг листи.
	Уколико филијала Фонда, односно Дирекција Фонда, не реализује средства из става 3. овог члана, директор Фонда, на предлог радне групе из члана 17. овог правилника, доноси одлуку о усмеравању нереализованих средстава другој филијали која има кориснике пензије који су испунили услов за коришћење рехабилитације.
	Члан 19.
	 Организацијама корисника пензија из члана 3. овог правилника, за њихово учешће у спровођењу поступка упућивања корисника пензија на рехабилитацију, 
	утврђују се и исплаћују средства на основу броја примљених и обрађених пријава за упућивање на рехабилитацију. За пријем пријаве од 40,00 динара по пријави и за обраду појединачног захтева износ од 110,00 динара.
	Средства из става 1. овог члана Фонд преноси 
	на рачун Савеза пензионера Србије и Удружења пензионера Србије „Независност” 
	и њихових општинских организација и одбора, по испостављеном захтеву са 
	попуњеним „Извештај о примљеним и обрађеним пријавама”.
	Износ средстава за послове организације и координације у спровођењу поступка упућивања корисника пензија у установе утврђује се и исплаћује у висини од 30% на износ утврђен према ставу 1. овог члана. 
	
	Средства утврђена за послове организације и координације из става 
	3. овог члана 
	распоређују се Савезу пензионера Србије у висини од 94%, а 
	Удружењу пензионера Србије „Независност” у висини од 6%.
	
	*Службени гласник РС, број 39/2016
	**Службени гласник РС, број 29/2019
	Члан 20.
	Средства за финансирање друштвеног стандарда корисника пензија из члана 2. став 1. тачка 2) издвајају се у висини од 21,44% од средстава утврђених чланом 3. став 1. тачка 2) овог правилника.
	Од износа средстава из става 1. овог члана, Савезу пензионера Србије припада 94%, а 
	Удружењу пензионера Србије „Независност” 6%.
	Организације корисника пензија су дужне да Фонду доставе акт о организовању или позив за учешће у културној или спортско рекреативној манифестацији
	као и списак пријављених учесника. 
	
	Управни одбор Фонда образује комисије за 
	спровођење поступка расподеле средстава за финансирање друштвеног стандарда 
	корисника пензија из става 1. овог члана.
	Комисије чине три представника министарства 
	надлежног за послове рада, запошљавања, борачких и социјалних питања, два 
	представника Савеза пензионера од којих један са територије АП Војводина и 
	један представник Фонда. Комисије доносе одлуку о листи корисника пензија и 
	истичу је на видном месту, са навођењем рока у коме корисници имају право 
	приговора.
	Комисије из става 4. достављају приговоре на 
	разматрање другостепеној комисији коју чине један представник министарства 
	надлежног за послове рада, запошљавања, борачких и социјалних питања и два 
	представника Фонда.
	По окончању поступка по приговору утврђује се и 
	објављује коначна листа.
	Комисије из става 4. овог члана ће се старати да 
	сви корисници пензија, под истим условима, без обзира на њихово чланство у 
	пензионерској организацији остваре ово право.
	Пренос средстава се врши на основу и у висини испостављених предрачуна и рачуна за ове намене, а највише до износа утврђеног у ставу 1. овог члана. 
	
	Рачуни и предрачуни се достављају уз попуњен Образац-1 који је саставни део овог правилника.
	По реализацији средстава из члана 2. став 1. тачка 2) Савез пензионера Србије и 
	Удружење пензионера Србије „Независност” достављају Фонду финансијски извештај на Обрасцу-2 који је саставни део овог правилника
	и списак са датумом рођења и потписима 
	пензионера који су учествовали у културној или спортско рекреативној 
	манифестацији.
	*Службени гласник РС, број 29/2019
	НАПОМЕНА ИЗДАВАЧА: Одлуком Управног одбора Републичког фонда за 
	пензијско и инвалидско осигурање 08/2 број 022.1-1/52 ("Службени гласник 
	РС", број 67/2019) у члану 20. Правилника примена ст. 4, 5, 6, 7. и 8. 
	одложена је до 1. јануара 2020. године (види 
	
	Одлуку - 67/2019-81)
	Члан 21.
	Средства за финансирање друштвеног стандарда корисника пензија из члана 2. став 1. тачка 3) издвајају се у висини преосталих средстава од средстава утврђених чланом 3. став 1. тачка 2) овог правилника након преноса средстава у складу са чл. 19. и 20. овог правилника.
	Од износа средстава из става 1. овог члана издвајају се средства у висини од 80% за доделу помоћи корисницима пензија, и то општинским организацијама Савеза пензионера Србије у висини од 94%, а општинским организацијама, односно одборима 
	Удружења пензионера Србије „Независност” у висини од 6%. Распоред средстава се врши по општинским организацијама, односно одборима сразмерно броју корисника пензије утврђеним у складу са чланом 18. овог правилника.
	За послове организације и координације у поступку доделе помоћи издвајају се средства у висини од 20% од износа средстава 
	додељене помоћи и расподељују Савезу пензионера Србије у висини од 94%, а 
	Удружењу пензионера Србије „Независност” у висини од 6%. 
	
	Управни одбор Фонда образује комисије за 
	спровођење поступка расподеле средстава за финансирање друштвеног стандарда 
	корисника пензија из става 1. овог члана.
	Комисије чине три представника министарства 
	надлежног за послове рада, запошљавања, борачких и социјалних питања, два 
	представника Савеза пензионера од којих један са територије АП Војводина и 
	један представник Фонда. Комисије доносе одлуку о листи корисника пензија и 
	истичу је на видном месту, са навођењем рока у коме корисници имају право 
	приговора.
	Комисије из става 4. овог члана достављају 
	приговоре на разматрање другостепеној комисији коју чине један представник 
	министарства надлежног за послове рада, запошљавања, борачких и социјалних 
	питања и два представника Фонда.
	По окончању поступка по приговорима утврђује се и 
	објављује коначна листа.
	На основу уговора закључених са добављачима од 
	стране Савеза пензионера Србије и Удружења пензионера Србије „Независност”, 
	комисије из става 4. овог члана ће се старати о доступности солидарне помоћи 
	под истим условима за све кориснике пензија без обзира на њихово чланство у 
	пензионерским организацијама.
	Пренос средстава из става 2. овог члана врши се на основу и у висини достављених рачуна за ове намене, а највише до износа утврђеног у ставу 2. овог члана.
	Изузетно, пренос средстава може се вршити на основу достављених предрачуна уз обавезу доставе рачуна одмах по извршеном преносу средстава односно плаћању. 
	
	Рачуни и предрачуни се достављају уз попуњен Образац-3 који је саставни део овог правилника.
	По реализацији средстава из става 2 овог члана, општинске организације, односно одбори 
	Савеза пензионера Србије и Удружења пензионера 
	Србије „Независност” достављају Фонду финансијски извештај на 
	Обрасцу-4 који је саставни део овог правилника, најкасније до 20. децембра 
	текуће године и списак са потписима пензионера 
	који су примили помоћ са висином вредности додељене помоћи.
	Пренос средстава из става 3. овог члана се врши по окончању доделе помоћи.
	*Службени гласник РС, број 29/2019
	НАПОМЕНА ИЗДАВАЧА: Одлуком Управног одбора Републичког фонда за 
	пензијско и инвалидско осигурање 08/2 број 022.1-1/56 ("Службени гласник 
	РС", број 73/2019) у члану 21. Правилника примена ст. 4, 5, 6, 7. и 8. 
	одложена је до 1. јануара 2020. године (види 
	
	Одлуку - 73/2019-224)
	Члан 21а
	За спровођење одредби чл. 20. и 21. Управни одбор 
	Фонда образује радно тело са задатком да припреми и предложи акт о 
	критеријумима за расподелу средстава за финансирање друштвеног стандарда 
	корисника пензија из члана 2. став 1. тач. 2. и 3, у року од 45 дана од 
	образовања радног тела.
	Радно тело чине три представника министарства 
	надлежног за послове рада, запошљавања, борачких и социјалних питања, два 
	представника Савеза пензионера од којих један са територије АП Војводина и 
	један представник Фонда у својству административно техничког лица.
	*Службени гласник РС, број 29/2019
	Члан 22.
	Савез пензионера Србије и Удружење 
	пензионера Србије „Независност” дужни су да одмах, по доношењу одлуке из члана 2. став 2. овог правилника доставе Фонду своју организациону структуру са списком, адресама и бројевима текућих рачуна организација.
	*Службени гласник РС, број 29/2019
	Члан 23.
	Приликом реализације културних и спортско рекреативних манифестација чији је циљ подстицање интеграције старих лица у друштво и солидарне помоћи корисницима пензија у храни, лековима, медицинском материјалу, огреву и средствима за хигијену, Организације корисника пензија су у обавези да обезбеде доступност ових видова друштвеног стандарда свим пензионерима на исти начин и под истим условима, као и транспарентност у поступку одлучивања према критеријумима утврђеним у акту Савеза пензионера Србије, односно 
	Удружења пензионера Србије „Независност”.
	*Службени гласник РС, број 29/2019
	Члан 24.
	У случају да средства која Фонд пренесе у складу са овим правилником нису утрошена, Организације корисника пензија су дужне да одмах изврше повраћај неутрошених средстава.
	Савез пензионера Србије и Удружење 
	пензионера Србије „Независност” дужни су да Фонду поднесу извештај о реализацији послова на организацији и координацији рада општинских организација и одбора у спровођењу активности на побољшању друштвеног стандарда пензионера. 
	
	По реализацији средстава друштвеног стандарда, надлежне службе Фонда сачињавају извештај који достављају Управном одбору Фонда пре доношења одлуке из члана 2. став 2. овог правилника за наредну годину.
	*Службени гласник РС, број 29/2019
	Члан 25.
	Ступањем на снагу овог правилника престаје да важи Правилник о друштвеном стандарду корисника пензија Републичког фонда за пензијско и инвалидско осигурање – пречишћен текст („Службени гласник РС”, бр. 15/12, 17/13 и 12/14).
	Члан 26.
	Овај правилник ступа на снагу наредног дана од дана објављивања у „Службеном гласнику Републике Србије”. 
	
	08/2 број 022.2-11/24
	У Београду, 31. марта 2016. године
	Управни одбор Републичког фонда за пензијско и инвалидско осигурање
	Председник,
	Бранислав Митровић, с.р. 
	
	Прилози
	
	НАПОМЕНА ИЗДАВАЧА: 
	Правилником о изменама и допунама 
	Правилника о друштвеном стандарду корисника пензија Републичког фонда за 
	пензијско и инвалидско осигурање ("Службени гласник РС", број 11/2017) 
	Образац Пријава замењен је новим обрасцем уз кога је као прилог додат Списак установа (види чл. 3. и 10. Правилника - 
	11/2017-25).
	Исправком Правилника о изменама и допунама 
	Правилника о друштвеном стандарду корисника пензија Републичког фонда за 
	пензијско и инвалидско осигурање ("Службени гласник РС", број 16/2017) 
	исправљен је Списак установа (види Исправку - 16/2017-75).
	Правилником о изменама и допунама Правилника о друштвеном стандарду 
	корисника пензија Републичког фонда за пензијско и инвалидско осигурање 
	("Службени гласник РС", број 29/2019) замењени су Пријава, Образац 2, 
	Образац 4. и Списак установа у којима корисник пензије може да користи право 
	на рехабилитацију према филијалама Републичког фонда за пензијско и 
	инвалидско осигурање на чијем подручју корисник има пребивалиште (види члан 
	13. Правилника - 29/2019-32).
	
	
	Образац: Пријава за упућивање на 
				рехабилитацију
	Списак 	установа (у којима корисник пензије може да користи право на рехабилитацију према филијалама 
	Републичког 
	фонда за пензијско и инвалидско осигурање на чијем подручју корисник има 
	пребивалиште)
	
	Образац 1 - Захтев за пренос средстава 
				за културнe и спортско рекреативне манифестације чији је циљ 
				подстицање интеграције старих лица у друштво
	
	Образац 2 - Финансијски извештај о 
				реализацији средстава дозначених од Републичког фонда за 
				пензијско и инвалидско осигурање за културне и спортско 
				рекреативне манифестације чији је циљ подстицање интеграције 
				старих лица у друштво у ______ години
	
	Образац 3 - Захтев за пренос средстава 
				за солидарну помоћ корисницима пензија у храни, лековима, 
				медицинском материјалу, огреву, и средствима за хигијену
	
	Образац 4 - Финансијски извештај о 
				реализацији средстава дозначених од Републичког фонда за 
				пензијско и инвалидско осигурање за солидарну помоћ корисницима 
				пензија у храни, лековима, медицинском материјалу, огреву, и 
				средствима за хигијену у ______ години
	
