



Редакцијски пречишћен текст 


На основу члана 40. став 2. Закона о јавним 
складиштима за пољопривредне производе („Службени гласник РС”, број 41/09),
Министар пољопривреде, шумарства и водопривреде 
доноси
ПРАВИЛНИК
о методологији за утврђивање износа по гаранцији 
банке коју јавно складиште за пољопривредне производе предаје Компензационом 
фонду 
“Службени гласник РС“, бр. 15 од 19. марта 2010, 44 
од 17. јуна 2011.
Члан 1.
Овим правилником прописује се методологија за 
утврђивање износа по гаранцији банке коју је јавно складиште за пољопривредне 
производе дужно да преда Компензационом фонду.
Члан 2.
За обезбеђење наплате свих потраживања Компензационог 
фонда према јавном складишту која настану у вези са складиштењем пољопривредних 
производа, јавно складиште предаје Компензационом фонду неопозиву, безусловну и 
плативу на први позив гаранцију банке на износ који је еквивалентан динарској 
противвредности 10% робе коју јавно складиште може да прими на складиштење у 
односу на укупни регистровани капацитет јавног складишта. Гаранција се издаје са 
роком важења од 60 дана дужим од истека дозволе за рад јавног складишта, у 
складу са законом којим се уређују јавна складишта за пољопривредне производе.
Гаранција из става 1. овог члана гласи на износ 
изражен у еврима, а платива је у динарској противвредности евра по средњем 
званичном курсу Народне банке Србије који важи на дан плаћања по гаранцији, у 
складу са законом којим се уређују јавна складишта за пољопривредне производе.
Члан 3.
Утврђивање износа по гаранцији банке из члана 2. овог 
правилника, чији текст утврђује Компензациони фонд у складу са законом, 
израчунава се тако што се количина од 10% робе у односу на укупно регистровани 
капацитет складишта, која је изражена у тонама, множи са износом од 110 евра по 
тони за житарице и индустријско биље, а износом од 350 евра по тони за воће и 
поврће у свежем или полупрерађеном стању. 
*Службени гласник РС, број 44/2011
Члан 4.
Овај правилник ступа на снагу осмог дана од дана 
објављивања у „Службеном гласнику Републике Србије”.

Број 110-00-00059/2010-09
У Београду, 12. марта 2010. године
Министар,
др Саша Драгин, с.р.

