


	
	Zakon



	
			На основу члана 11. став 2. Закона о супстанцама које се користе у недозвољеној производњи опојних дрога и психотропних супстанци („Службени гласник РС”, бр. 107/05 и 25/19),
			Министар здравља доноси
			ПРАВИЛНИК
			о обрасцу и садржају изјаве крајњег корисника о намени употребе прекурсора прве, друге или треће категорије
			„Службени гласник РС“, број 42 од 14. јуна 2019.
			Члан 1.
			Овим правилником прописује се образац и садржај изјаве крајњег корисника о намени употребе прекурсора прве, друге или треће категорије (у даљем тексту: изјава крајњег корисника).
			Члан 2.
			Изјава крајњег корисника издаје се на обрасцу који садржи податке прописане чланом 3. овог правилника.
			Образац изјаве крајњег корисника из става 1. овог члана одштампан је уз овај правилник и чини његов саставни део.
			Члан 3.
			Образац изјаве крајњег корисника из члана 2. став 1. овог правилника садржи следеће податке:
			1) назив и адресу купца прекурсора;
			2) број дозволе за производњу, односно промет прекурсора, датум издавања, рок важења дозволе и назив издаваоца дозволе;
			3) назив и адресу продавца прекурсора;
			4) назив и категорију прекурсора, број из Међународног регистра хемикалија (САЅ број), тарифну ознаку (CN број), количину прекурсора и проценат базе;
			5) намену употребе прекурсора;
			6) име, презиме и потпис одговорног лица у правном лицу;
			7) име, презиме и потпис одговорног лица за производњу, односно промет прекурсора;
			8) датум давања изјаве.
			Члан 4. 
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-00176/2019-12
			У Београду, 28. маја 2019. године
			Министар, 
			др Златибор Лончар, с.р.
			
	

