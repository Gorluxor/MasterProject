




На основу

чл. 9. и
11. Закона о стандардизацији (“Службени
лист СРЈ”, бр. 30/96,
59/98, 70/2001 и 
8/2003) и 

члана
2. став 3. Уредбе о
начину
израде и доношења техничких
прописа и вођења регистра
тих 
прописа
(“Службени
лист СРЈ”, бр. 4/97), министар за
унутрашње економске
односе доноси






ПРАВИЛНИК




о техничким и другим захтевима за електричне изворе светлости

„Службени

лист
СЦГ“, број 30 од
22.
јула 
2005.





Члан
1

Овим правилником
прописују се технички
и други захтеви
које морају да
испуњавају електрични
извори светлости
(у даљем тексту:
сијалице) у промету,
намењени за општу
употребу, за јавно
осветљење, за
друмска возила
и за авионе.



Члан
2

Овај правилник
не обухвата: 

1) захтеве за
противексплозивну
заштиту (Еx); 

2) бродске сијалице;


3) рударске
сијалице; 

4) сијалице
улазне снаге испод
4 W; 

5) сијалице
предвиђене првенствено
за употребу са
другим изворима
електричне енергије;


6) железничке
сијалице; 

7) авионске
сијалице и 

8) остале сијалице
за посебну намену.



Члан
3

Сијалице
могу бити: сијалице
са усијаним влакном
од волфрама, халогене
сијалице, флуоресцентне
сијалице и сијалице
са пражњењем у
гасу.



Члан
4

Сијалице
према намени могу
бити: 

1) сијалице
за употребу у
домаћинству; 

2) сијалице
за опште, локално
и декоративно
осветљење затворених
простора који
нису домаћинства,
као што су канцеларије,
установе, трговине,
школе и друге
образовне установе,
здравствене установе,
производни погони
и други радни
простори, спортске
и изложбене хале
и др; 

3) сијалице
за опште, локално
и декоративно
осветљење отворених
простора као што
су: саобраћајнице,
улице, аеродроми,
фасаде зграда,
споменици, стадиони,
паркови и др; 

4) сијалице
за моторна возила
и њихове приколице,
бицикле и сл. (у
даљем тексту:
сијалице за друмска
возила).



Члан
5

Сијалице
за употребу у
домаћинству могу
бити: 

1) сијалице
са влакном од
волфрама за општу
употребу (обичне
сијалице облика
крушке и сијалице
облика гљиве),
снаге од 25 W до 200 W, са
подношцима Е27
или B22; 

2) сијалице
за општу употребу
облика свеће,
снаге од 25 W до 60 W, са
подношцима Е14
или Е27; 

3) сијалице
за општу употребу
облика кугле,
снаге од 25 W до 60 W, са
подношцима Е14
или Е27; 

4) сијалице
са влакном од
волфрама у метализираном
балону и рефлекторске
сијалице снаге
од 15 W до 200 W, са подношцима
Е14, Е27 или B22; 

5) сијалице
у боји са влакном
од фолфрама, снаге
до 60 W; 

6) халогене
сијалице за мрежни
напон, снаге од
40 W до 1000 W; 

7) халогене
нисконапонске
сијалице снаге
од 10 W до 100 W; 

8) цевасте флуоресцентне
сијалице (флуоресцентне
цеви), снаге од
15 W до 65 W, са подношцима
G 13; 

9) цевасте флуоресцентне
сијалице малих
снага (минијатурне
флуоресцентне
цеви), снаге од
4 W до 15 W, са подношцима
G 5 или W 4.3; 

10) флуоресцентне
сијалице са једним
подношком (компактне
флуоресцентне
сијалице), без
уграђеног предспојног
уређаја и 

11) флуоресцентне
сијалице са једним
подношком (компактне
флуоресцентне
сијалице), са уграђеним
предспојним уређајем.



Члан
6

Сијалице
за опште, локално,
локализовано
и декоративно
осветљење затворених
простора који
нису домаћинства,
поред сијалица
наведених у члану
4. овог правилника,
могу бити: 

1) металхалогенидне
сијалице; 

2) сијалице
са живином паром
високог притиска;


3) халогене
сијалице за студијска
снимања (фото
и ТВ); 

4) халогене
сијалице за сценско
осветљење; 

5) халогене
пројекционе сијалице;


6) халогене
сијалице за мрежни
напон, снаге преко
1000 W.



Члан
7

Сијалице
за опште, локално
и декоративно
осветљење отворених
простора, могу
бити: 

1) сијалице
са живином паром
високог притиска;


2) натријумске
сијалице високог
притиска; 

3) натријумске
сијалице ниског
притиска; 

4) металхалогенидне
сијалице; 

5) сигналне
сијалице свих
намена; 

6) аеродромске
сијалице.



Члан
8

Сијалице
за друмска возила
могу бити све
врсте сијалица
за ову намену
које се налазе
у промету.



Члан
9

Технички
захтеви за сијалице
из чл. 5. до 8. овог
правилника су:


1) општи захтеви;


2) електрични
захтеви; 

3) фотометријски
захтеви; 

4) захтеви за
радни век (трајност);


5) захтеви за
мерама (габарити).



Члан
10

Други захтеви
за безбедност
сијалица из чл.
5. до 8. овог правилника
су: 

1) означавање,
односно натписи
и ознаке; 

2) заштита од
случајног додира
делова под напоном;


3) отпорност
на увртање (торзија);


4) отпорност
на затезање; 

5) отпорност
изолације подношка;


6) делови случајно
под напоном; 

7) пузне стазе
подношка типа
Б на сијалицама;


8) пораст температуре
подношка; 

9) безбедност
на крају радног
века; 

10) међузаменљивост
сијалица.



Члан
11

Општим захтевима
из члана 9. тачка
1. овог правилника,
утврђује се да
сијалице из чл.
5. до 7. овог правилника
морају бити конструисане
тако да буду поуздане
током уобичајеног
коришћења за сврхе
за које су намењене.



Члан
12

Електрични
захтеви из члана
9. тачка 2. овог правилника
за сијалице из
члана 5. тач. 1. до
5. и члана 7. тачка
5. овог правилника
су да улазна снага
на назначеном
напону не сме
бити већа од 104% назначене
снаге + 0,5 W.



Члан
13

Електрични
захтеви из члана
9. тачка 2. овог правилника,
за сијалице из
члана 5. тач. 6. и 7, члана
6. тач. 3. до 6. и члана
7. тачка 6. овог правилника
су да улазна снага
на назначеном
напону не сме
бити већа од 108% назначене
снаге. Изузетно,
улазна снага за
сијалице из члана
6. тач. 3. до 5. овог правилника,
може да износи
до 112% назначене
снаге.



Члан
14

Електрични
захтеви из члана
9. тачка 2. овог правилника,
за сијалице из
члана 5. тач. 8. до
11. овог правилника
је да улазна снага
не сме бити већа
од 105% назначене
снаге + 0,5 W. 

За сијалице
из члана 5. тач. 8.
до 10. овог правилника,
није потребно
наводити напон
за који су конструисане,
јер се потребан
напон дефинише
предспојним уређајима.


За сијалице
из члана 5. тачка
11. овог правилника,
мора бити назначен
напон за који
је сијалица конструисана
и мора бити назначено
да ли се сијалици
може или не може
пригушивати напон.



Члан
15

Електрични
захтеви из члана
9. тачка 2. овог правилника,
за сијалице из
чл. 6. и 7. овог правилника,
осим за халогене
сијалице из члана
6. тач. 3. до 6. и сигналне
и аеродромске
сијалице из члана
7. тач. 5. и 6. овог правилника,
су да улазна снага
не сме бити већа
од 105% назначене
снаге за сијалице
са живином паром
високог притиска
и 115% назначене снаге
за остале сијалице.



Члан
16

Назначени
напон сијалице
је напон који
је наведен на
сијалици, појединачној
и збирној амбалажи,
а за који је сијалица
конструисана.
Вредност напона
на сијалици, појединачној
и збирној амбалажи
мора бити једнака.


Назначена
снага је снага
која је наведена
на сијалици, појединачној
и збирној амбалажи,
а која се, по правилу,
постиже на назначеном
напону.



Члан
17

Фотометријски
захтеви из члана
9. овог правилника,
утврђују се за
сијалице из чл.
5. до 7. овог правилника,
за: 

1) почетни флукс
или јачину светлости;


2) одржавање
флукса или јачине
светлости током
рада сијалице.



Члан
18

За сијалице
из члана 5. тач. 1.
до 3. и члана 7. тачка
5. овог правилника,
почетни флукс
светлости појединачних
сијалица из узорка
не сме бити нижи
од 93% назначеног
флукса светлости,
осим у случају
сијалица беле
израде, када почетни
флукс светлости
појединачних
сијалица из узорка
не сме бити нижи
од 90% назначеног
флукса светлости.


За сијалице
из члана 5. тачка
4. овог правилника,
почетна јачина
светлости не сме
бити нижа од 90% назначене
јачине светлости.


За сијалице
у боји, која није
бела, из члана
5. тачка 5. овог правилника,
почетни флукс
светлости се не
одређује. 

За сијалице
из члана 5. тач. 6.
и 7, члана 6. тач. 3. до
6. и члана 7. тачка
6. овог правилника,
почетни флукс
светлости или
почетна јачина
светлости појединачних
сијалица не сме
бити нижа од 80% назначених
вредности. 

За сијалице
из члана 5. тач. 8.
до 11. овог правилника,
почетни флукс
светлости појединачних
сијалица не сме
бити нижи од 93% од
назначеног флукса
светлости. 

За сијалице
из члана 6. тач. 1.
и 2. и сијалице из
члана 7. тач. 1. до
4. овог правилника,
почетни флукс
светлости не сме
бити нижи од 90% од
назначеног флукса
светлости. 

Назначени
флукс светлости
или назначена
јачина светлости
су флукс или јачина
који су наведени
на сијалици, појединачној
и збирној амбалажи
и морају бити
усаглашени.



Члан
19

За сијалице
из члана 5. тач. 1.
до 7. и сијалице
из члана 7. тач. 5.
и 6. овог правилника,
флукс светлости
или јачина светлости
морају бити најмање
85% од почетних измерених
вредности након
рада од 75% од назначене
трајности. 

За сијалице
из члана 5. тач. 8.
до 11. овог правилника,
флукс светлости
појединачних
сијалица не сме
бити нижи од 92% од
почетног флукса
светлости. 

За сијалице
из члана 5. тач. 1.
и 2. и сијалице из
члана 6. тач. 1. до
4. овог правилника,
флукс светлости
не сме бити нижи
од 90% од почетног
флукса светлости.


Назначена
трајност у сатима
је трајност која
је наведена на
сијалици и појединачној
и збирној амбалажи
и мора бити усаглашена.



Члан
20

Захтевом
за радним веком
(трајношћу) из
члана 9. овог правилника,
утврђује се да
појединачни радни
век сијалица не
сме бити нижи
од 70% назначеног
радног века. 

Просечни
радни век узорка,
за испитивање
мора бити најмање
96% од назначене
трајности ако
је величина узорка
24 комада, 98% ако је
величина узорка
249 комада и 100% од назначене
трајности ако
је величина узорка
преко 250 комада.


За сијалице
из члана 6. тач. 1.
и 2. и сијалице из
члана 7. тач. 1. до
4. овог правилника,
утврђује се крај
радног века кад
флукс светлости
достигне 85% од почетног
флукса светлости.



Члан
21

Захтевом
за мерама (габаритима)
сијалица из члана
9. овог правилника,
утврђује се да
основне мере сијалица
морају бити у
складу са назначеним
мерама. Назначеном
мером сматра се
називни пречник
стакленог омотача
сијалице и евентуално
дужина истог.



Члан
22

Захтевом
за означавањем
из члана 10. овог
правилника утврђују
се карактеристике
ознака. 

Ознаке морају
да буду јасне,
недвосмислене
и трајне. 

Ознаке на
сијалицама морају
бити такве да
се не могу уклонити
уобичајеним средствима
за чишћење. 

На сијалицама
се морају налазити
следећи натписи
и ознаке: 

1) назив или
знак произвођача;


2) назначени
напон у волтима,
осим за сијалице
из члана 5. тач. 8.
до 10, сијалице из
члана 6. тач. 1. и 2. и
сијалице из члана
7. тач. 1. до 4. овог правилника;


3) назначена
снага у ватима;


4) ознака температуре,
боје на флуоресцентним
сијалицама; 

5) индекс репродукције
боја на флуоресцентним
сијалицама, металхалогенидним
сијалицама и натријумским
сијалицама високог
притиска. 

На појединачној
амбалажи за сијалице
морају бити наведени
следећи натписи
и ознаке: 

1) назив и знак
произвођача; 

2) адреса произвођача,
односно земља
порекла; 

3) облик и мере
омотача (балона)
или рефлектора;


4) тип подношка
или подножја;


5) назначени
напон у волтима
(осим за сијалице
из члана 5. тач. 8.
до 10, сијалице из
члана 6. тач. 1. и 2. и
сијалице из члана
7. тач. 1. до 4. овог правилника);


6) назначена
снага у ватима;


7) ознака температуре,
боје на флуоресцентним
сијалицама, индекс
репродукције,
боја на флуоресцентним
сијалицама, металхалогенидним
сијалицама и натријумским
сијалицама високог
притиска; 

8) назначени
флукс светлости
или јачина светлости;


9) израда (бистра,
мат, бела, у боји
и сл.); 

10) назначена
трајност; 

11) класа енергетске
ефикасности; 

12) посебне ознаке,
ако су неопходне,
као што су: ограничење
радног положаја,
обавеза уградње
у затворене светиљке,
дихроични рефлектор,
итд; 

13) знакови безбедности;


14) релевантни
стандарди. 

Ознаке из
ст. 4. и 5. овог члана,
као и број комада
сијалица и датум
испоруке, морају
се налазити на
збирној амбалажи.



Члан
23

Отпорност
на увртање (торзија)
из члана 10. овог
правилника односи
се на подношке
уграђене на сијалици.
Утврђују се минималне
вредности момента
торзије за некоришћене
сијалице и за
сијалице подвргнуте
загревању на температури
од 210 °C током 1500 сати,
или након 2000 сати
рада сијалице.


За сијалице
са подношцима
G 5 и G 13, испитна температура
је 120 °C, односно 140 °C.


За флуоресцентне
сијалице снаге
40 W са подношком
G 13 испитна температура
је 140 °C. 

Вредности
момента торзије
по типу подношке,
утврђене су у
следећој табели:



	
		
		
		
		Тип подношка
		
		
		
		Минимална вредност момента торзије у Nm
	
	
		
		
		
		Некоришћене сијалице
		
		
		
		Сијалице подвргнуте загревању
	
	
		
		
		
		Е 14
		
		
		
		1.15
		
		
		
		1.0
	
	
		
		
		
		Е 27
		
		
		
		3.0
		
		
		
		2.5 
	
	
		
		
		
		Е 40
		
		
		
		5.0
		
		
		
		3.0
	
	
		
		
		
		B 15
		
		
		
		1.15
		
		
		
		0.3
	
	
		
		
		
		B 22
		
		
		
		3.0
		
		
		
		0.75
	
	
		
		
		
		G 5
		
		
		
		0.5
		
		
		
		0.3
	
	
		
		
		
		G 13
		
		
		
		1.0
		
		
		
		0.6
	






Члан
24

Захтевом
за отпорношћу
на затезање из
члана 10. овог правилника,
утврђује се да
се сијалица не
сме издвојити
од подношка при
дејству силе затезања
која се примењује
приликом уградње
сијалице у грло,
или вађењем сијалице
из грла. 

Овај захтев
односи се на сијалице
са подношцима
на које првенствено
делују силе затезања,
а то су сијалице
са подношцима
типа: B, G, P, R, W и X.



Члан
25

Захтевом
за отпорношћу
изолације подношка
из члана 10. овог
правилника, утврђује
се да за све подношке
изведене са сукњицом
отпорност изолације
не сме бити нижа
од 2 МW.



Члан
26

Захтевом
за безбедност
сијалице од делова
случајно под напоном
из члана 10. овог
правилника, утврђује
се да ниједан
метални део подношка
сијалице, када
је сијалица уграђена
у одговарајуће
грло, а који не
служи за остваривање
електричног контакта,
не сме бити случајно
под електричним
напоном.



Члан
27

За пузне стазе
подношка типа
B на сијалицама
из члана 10. овог
правилника, утврђује
се да не могу бити
уже од 1.5 mm за подношке
B 15, и да не смеју
бити уже од 2 mm за
веће подношке
типа B, мерено на
најнеповољнијем
месту на подношку.



Члан
28

Захтевом
за порастом температуре
подношка из члана
10. овог правилника,
утврђује се да
се подножак не
сме загрејати
до температуре
која би угрозила
исправност грла,
односно светиљке.
Код сијалица којима
током нормалног
рада температура
подношка достиже
130 °C и више, на појединачној
амбалажи мора
бити одговарајући
знак којим се
ограничава примена
сијалице само
у високотемпературним
грлима.



Члан
29

Захтевом
за безбедношћу
сијалица на крају
радног века из
члана 10. овог правилника,
утврђује се да
сијалица на крају
радног века не
сме: 

1) експлодирати
(пуцање балона);


2) излетети
из подношка или
из грла; 

3) раздвојити
се од подношка
при вађењу из
грла; 

4) имати разорене
унутрашње стаклене
делове; 

5) изазвати
"кратки спој"
у инсталацији.



Члан
30

Захтевом
за међузаменљивошћу
сијалица из члана
10. овог правилника
утврђује се да
се сијалице истог
типа, различитих
произвођача могу
уградити у исто
грло. 

Такође, мора
се обезбедити
одговарајућим
ознакама да се
сијалице сличне
конструкције,
а различите намене
не уграђују у
неодговарајуће
светиљке и грла.



Члан
31

Све сијалице
морају бити паковане
у амбалажу која
обезбеђује оригиналност
паковања.



Члан
32

Пре стављања
сијалица у промет,
произвођач или
испоручилац морају
да прибаве извештај
о усаглашености
по типу производа
према захтевима
из овог правилника.


Усаглашеност
се оцењује на
основу извештаја
о испитивању техничких
и других захтева.


Извештај
о испитивању из
става 2. овог члана
издаје лабораторија
са седиштем у
Србији и Црној
Гори, акредитована
по стандарду JUS
ISO/IEC 17025 - Општи захтеви
за компетентност
лабораторија
за испитивање
и лабораторија
за еталонирање.


Извештај
о испитивању сијалица
важи једну календарску
годину.



Члан
33

Одредбе овог
правилника односе
се на сијалице
из увоза и из домаће
производње.



Члан
34

Овај правилник
ступа на снагу
осмог дана од
дана објављивања
у "Службеном листу
СЦГ".





Број
6/004-008/2004-011

20.
јула 2005. године

Београд

Министар
за унутрашње

економске
односе


Амир
Нурковић, 

с.
р.




