





На
основу члана 80. став 1. Закона о одбрани („Службени гласник РС“, бр. 45/91 и
58/91),

Министар
одбране доноси





ПРАВИЛНИК
	
	
	
	о стручној спреми потребној за обављање послова дезактивирања и уништавања 
	неексплодираних убојних средстава у миру

„Службени
гласник РС”, број 15 од 21. марта 1992.





Члан
1.

Послове
дезактивирања и уништавања неексплодираних убојних средстава у миру може
обављати лице које има најмање средњу школску спрему и које је завршило један
од следећих курсева, односно школа:

1) курс за дезактивирање
и уништавање неексплодираних убојних средстава у Центру цивилне заштите
Савезног секретаријата за народну одбрану, Вишој школи цивилне заштите, или у
Републичком центру за обуку;

2) курс за
дезактивирање и уништавање неексплодираних убојних средстава који организује
Министарство унутрашњих послова;

3) курс за
пиротехничаре у школама за образовање кадрова за унутрашње послове;

4) одговарајућу
школу или курс који савезним прописима даје права на самостално обављање
послова дезактивирања и уништавања појединих или свих врста убојних средстава.



Члан
2.

Овај правилних ступа
на снагу осмог дана од дана објављивања у „Службеном гласнику Републике Србије”



Број 88-964/91-06

У Београду, 12.
марта 1992. године

Министар,

генерал-потпуковник
Марко Неговановић, с. р.





