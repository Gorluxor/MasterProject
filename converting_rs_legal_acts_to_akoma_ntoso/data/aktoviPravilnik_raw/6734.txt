


	
	Zakon

	


	
				На основу члана 57. став 24. Закона о транспорту опасне робе („Службени гласник РС”, број 104/16) и члана 17. став 4. и члана 24. став 2. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, и 44/14),
				Министар грађевинарства, саобраћаја и инфраструктуре доноси
				ПРАВИЛНИК
				о садржини и обрасцу сертификата о специјалистичком знању из области ADN и Регистру издатих сертификата о специјалистичком знању из области ADN
				"Службени гласник РС", број 66 од 5. јула 
				2017.
				Члан 1.
				Овим правилником прописује се садржина и образац сертификата о специјалистичком знању из области ADN (у даљем тексту: Сертификат), као и начин вођења Регистра издатих сертификата о специјалистичком знању из области ADN.
				Члан 2.
				Образац Сертификатa на предњој страни садржи: грб Републике Србије, испод грба текст „Република Србија”, назив надлежног органа у Републици Србији, назив сертификата и број. 
				На задњој страни обрасца Сертификата налази се: број сертификата, име, презиме, датум рођења, држављанство, потпис власника, навод да је одслушао осам часова обуке о стабилитету и стекао специјалистичкa знања у области ADN сходно тач. 8.2.1.3 (бродови за суви терет/Trockengütershiffe)*, 8.2.1.3 (танкери/ Tankschiffe)*, 8.2.1.5 (гас/Gas)* и 8.2.1.7 (хемикалије/Chemie)* – у којима се непотребне речи означене звездицом прецртавају, као и датум издавања, датум важења, надлежни орган који га је издао, потпис и печат надлежног органа.
				Сертификат је састављен на српском језику и немачком језику.
				Члан 3.
				Образац Сертификата се штампа на папиру формата А6, наранџасте боје.
				Образац Сертификата одштампан је уз овај правилник и чини његов саставни део.
				Члан 4.
				Регистaр издатих сертификата о специјалистичком знању из области ADN води се писменој и електронској форми. Регистар из става 1. овог члана води се у облику табеле у коју се уписују следећи подаци:
				1) редни број;
				2) име и презиме;
				3) јединствени матични број грађана (ЈМБГ);
				4) пребивалиште и адреса становања;
				5) датум положеног испита;
				6) број сертификата;
				7) специјалистичко знање из области ADN;
				8) рок важења сертификата;
				9) напомена.
				Члан 5.
				Даном ступања на снагу овог правилника престаје да важи Правилник о обрасцу сертификата о посебним знањима у области ADN и Регистру издатих сертификата о посебним знањима у области ADN („Службеном гласнику РС”, бр. 36/13, 124/14 и 86/15).
				Члан 6.
				Оваj правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00052/2017-15
				У Београду, 22. јуна 2017. године
				Министар,
				проф. др Зорана З. Михајловић, с.р.
				
				Прилози
				
				
				
	

