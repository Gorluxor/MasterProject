



На
основу члана 17. став 2. Закона о пољопривредном земљишту („Службени гласник
Републике Србије“, број 49/92),

Министар
пољопривреде, шумарства и водопривреде, доноси



ПРАВИЛНИК

О
ВРСТИ И САДРЖАЈУ МЕРА КОЈЕ ЈЕ КОРИСНИК ОБРАДИВОГ ПОЉОПРИВРЕДНОГ ЗЕМЉИШТА ДУЖАН
ДА ПРИМЕЊУЈЕ ПРИ ЊЕГОВОМ КОРИШЋЕЊУ

„Службени
гласник РС”, број 33 од 4. маја 1993.





Члан
1.

Овим правилником
прописује се врста и садржај мера које је корисник обрадивог пољопривредног
земљишта (сопственици, државна, друштвена, задружна и мешовита предузећа) дужан
да примењује при његовом коришћењу.



Члан
2.

Мере које корисник
обрадивог пољопривредног земљишта примењује при његовом коришћењу су: основна
обрада, сетва, исхрана и заштита усева и вишегодишњих засада и косидба
природних ливада.



Члан
3.

Основна обрада
пољопривредног земљишта обухвата уклањање биљних остатака претходног усева и
орање.

Уклањање биљних
остатака претходног усева врши се до 31. марта, а орање до 30. априла текуће
године.



Члан
4.

Сетва усева обухвата
предсетвене припреме узораног земљишта и сетву усева: ратарских, повртарских,
индустријских и крмних култура.

Предсетвена припрема
и сетва врше се до 10. јуна текуће године.



Члан
5.

Исхрана и заштита
усева и вишегодишњих засада обухвата: исхрану органским и минералним
(вештачким) ђубривима и заштиту од корова, болести и штеточина.

Исхрана и заштита
усева и вишегодишњих засада врше се на основу препорука које корисницима
обрадивог пољопривредног земљишта дају овлашћене пољопривредне службе.



Члан
6.

Косидба природних
ливада обухвата кошење и сушење природног травног покривача.

Косидба природних
ливада врши се до 15-тог августа текуће године.



Члан
7.

Овај правилник ступа
на снагу осмог дана од дана објављивања у „Службеном гласнику Републике
Србије”.



Број 110-00-85/93-04

У Београду, 15. априла
1993. године

Министар,

др Јан Кишгеци, с.р.





