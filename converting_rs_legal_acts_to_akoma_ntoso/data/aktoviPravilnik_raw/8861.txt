


	
	Zakon


	
			На основу члана 138. став 2. Закона о поморској пловидби („Службени гласник РС”, бр. 87/11, 104/13, 18/15, 113/17 – др. закон и 83/18),
			Mинистар грађевинарства, саобраћаја и инфраструктуре доноси
			ПРАВИЛНИК
			о подацима о броду и отпаду који се предају надлежном органу државе луке
			„Службени гласник РС“, број 42 од 14. јуна 2019.
			Члан 1.
			Овим правилником прописују се подаци о броду и отпаду које је домаћи брод дужан да преда надлежном органу државе луке.
			Члан 2.
			Овај правилник примењује се на домаће поморске бродове који упловљавају у морску луку.
			Овај правилник се не примењује на ратне и јавне бродове.
			Члан 3.
			Заповедник брода, осим рибарског брода и пловила за спорт и рекреацију, доставља надлежном органу државе луке податке о броду и отпаду дате у Прилогу – Подаци који се достављају надлежном органу државе луке пре уласка у луку, који је одштампан уз овај правилник и чини његов саставни део. 
			Подаци из става 1. овог члана достављају се на српском и енглеском језику.
			Члан 4.
			Овај правилник је усклађен са свим начелима и захтевима из Директиве 2000/59/ЕЗ од 27. новембра 2000. године о лучким уређајима за прихват бродског отпада и остатка терета и Директивом комисије (ЕУ) 2015/2087 од 18. новембра 2015. године о измени Прилога II Директивe 2000/59/ЕЗ Европског парламента и Савета о лучким уређајима за прихват бродског отпада и остатака терета.
			Члан 5.
			Даном ступања на снагу овог правилника престаје да важи Правилник о подацима о броду и отпаду које је домаћи брод дужан да преда надлежном органу државе луке („Службени гласник РС”, број 16/17).
			Члан 6.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-93/2019-06
			У Београду, 7. јуна 2019. године
			Министар,
			проф. др Зорана З. Михајловић, с.р.
			ПРИЛОГ
			ПОДАЦИ КОЈИ СЕ ДОСТАВЉАЈУ НАДЛЕЖНОМ ОРГАНУ ДРЖАВЕ ЛУКЕ ПРЕ УЛАСКА У ЛУКУ
			1. Име, позивни знак брода и према потреби IMO идентификациони број брода; 
			2. Држава заставе;
			3. Предвиђено време доласка (ETA);
			4. Предвиђено време одласка (ETD);
			5. Претходна лука;
			6. Следећа лука;
			7. Последња лука у којој је испоручен бродски отпад, као и датум испоруке, укључујући количине (у m³) и врсте испорученог отпада;
			8. Количинa отпада која се испоручује у лучке уређаје за прихват отпада: сав/део/ништа;
			9. Врста и количина отпада и остатака који се испоручују и/или остају на броду и проценат максималног складишног капацитета;
			10. Датум, време и лице које доставља податке надлежном органу државе луке;
			11. Напомена за које сврхе се употребљавају достављени подаци;
			12. Подаци о потребним капацитетима на броду за чување целокупног отпада насталог у периоду од давања података до пристајања у следећу луку у којој ће се отпад испоручити.
			
				
					
					
					
					
					
					
					
				
				
					
						
							Врста
						
						
							Отпад који се испоручује
							(m³)
						
						
							Максимални наменски складишни капацитет
							(m³)
						
						
							Количина отпада која остаје на броду
							(m³)
						
						
							Лука у којој ће се испоручити преостали отпад
						
						
							Процењена количина отпада који ће се произвести у периоду од давања података до пристајања у следећу луку
							(m³)
						
						
							Отпад испоручен у претходној луци наведеној у тачки 7.
							(m³)
						
					
				
				
					
						
							Отпадна уља
						
					
					
						
							Зауљена каљужна вода
						
						
							
						
						
							
						
						
							
						
						
							
						
						
							
						
						
							
						
					
					
						
							Уљни остаци (муљ)
						
						
							
						
						
							
						
						
							
						
						
							
						
						
							
						
						
							
						
					
					
						
							Остало 
						
						
							
						
						
							
						
						
							
						
						
							
						
						
							
						
						
							
						
					
					
						
							Отпадна вода
						
						
							
						
						
							
						
						
							
						
						
							
						
						
							
						
						
							
						
					
					
						
							Смеће
						
					
					
						
							Пластика
						
						
							
						
						
							
						
						
							
						
						
							
						
						
							
						
						
							
						
					
					
						
							Остаци хране
						
						
							
						
						
							
						
						
							
						
						
							
						
						
							
						
						
							
						
					
					
						
							Отпад из кухиње (нпр. папирни производи, крпе, стакло, метал, боце, кухињски порцелан итд.)
						
						
							
						
						
							
						
						
							
						
						
							
						
						
							
						
						
							
						
					
					
						
							Уље за кување
						
						
							
						
						
							
						
						
							
						
						
							
						
						
							
						
						
							
						
					
					
						
							Пепео из пећи за спаљивање
						
						
							
						
						
							
						
						
							
						
						
							
						
						
							
						
						
							
						
					
					
						
							Погонски отпад
						
						
							
						
						
							
						
						
							
						
						
							
						
						
							
						
						
							
						
					
					
						
							Стрвине
						
						
							
						
						
							
						
						
							
						
						
							
						
						
							
						
						
							
						
					
					
						
							Остаци терета 
						
						
							
						
						
							
						
						
							
						
						
							
						
						
							
						
						
							
						
					
				
			
	

