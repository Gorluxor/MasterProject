



На основу
чл. 9. и
11. Закона о стандардизацији (“Службени
лист СРЈ”, бр. 30/96,
59/98, 70/2001 и 8/2003) и Уредбе
о начину
израде и доношења техничких
прописа и вођења регистра
тих прописа (“Службени
лист СРЈ”, бр. 4/97), министар
за
унутрашње економске
односе доноси





ПРАВИЛНИК


О ТЕХНИЧКИМ
И ДРУГИМ ЗАХТЕВИМА
ЗА ЦРЕПОВЕ ОД
ГЛИНЕ ЗА ПРЕКЛОПНО
ПОЛАГАЊЕ, БЕТОНСКИ
ЦРЕП И СИНТЕРОВАНЕ
КЕРАМИЧКЕ КРОВНЕ
ПЛОЧЕ 

„Службени лист
СЦГ", број 53
од 23. децембра 2005.





I ОПШТЕ
ОДРЕДБЕ 



Члан
1

Овим правилником
прописују се технички
и други захтеви,
које морају да
испуњавају црепови
од глине за преклопно
полагање (у даљем
тексту: црепови
од глине), бетонски
цреп и синтероване
керамичке кровне
плоче (у даљем
тексту: кровне
плоче), који се
користе за покривање
и облагање грађевинских
и других објеката.



Члан
2

Црепови од
глине су производи
за покривање крова,
за преклопно полагање
на косим кровним
површинама, који
се производе обликовањем
(екструзијом или
пресовањем), сушењем
и печењем глинене
масе са и без додатака.
Њихова спољна,
у уграђеном стању
видна површина,
може бити делимично
или потпуно прекривена
енгобом или глазуром.
Основне врсте
црепова од глине
су:

1) фалцовани
цреп;

2) вучени фалцовани
цреп;

3) раван (бибер)
цреп;

4) преклопни
цреп;

5) каналица,
односно ћерамида;


6) фазонски
комади (цреп за
покривање слемена,
половине црепова,
специјални црепови
и допунски комади).



Члан
3

Бетонски
цреп је производ
од цемента и минералног
агрегата, евентуално
са додацима и
служи за покривање
кровова. Бетонски
цреп може бити
површински обрађен.
Према облику израђују
се следеће врсте
бетонских црепова:

1) правоугаони
двовални и симетрични
цреп;

2) правоугаони
двовални асиметрични
цреп;

3) правоугаони
двовални цреп
са равном доњом
површином валова;

4) бибер цреп;

5) жлебњак, цреп
који је коничног
облика;

6) специјалне
врсте црепова
(за проветравање,
леви и десни цреп,
трорубни и четворорубни
слемењак и др.).



Члан
4

Кровне плоче
су керамички грађевински
производ који
се користи за
покривање - облагање
косих (нагнутих)
кровних и других
површина.

Кровне плоче
производе се поступком
полусувог пресовања
од смеше глина
и других минералних
сировина и печењем
до одређеног степена.
Кровне плоче израђују
се у следећим
облицима:

1) синтерована
кровна плоча са
испустом - носем
за вешање;

2) кровна плоча
без испуста;

3) специјална
кровна плоча.

Кровне плоче
производе се у
природној боји
печеног материјала,
обојене у целој
маси и енгобиране
или глазиране
видне површине
у уграђеном стању.



Члан
5

Тип црепа
од глине одређен
је следећим елементима:


1) врстом црепа
(фалцовани, фалцовани
вучени, раван,
преклопни, ћерамида
или допунски цреп);

2) покривном
дужином и ширином
црепа у мм, декларисаног
од стране произвођача;

3) класом водонепропустљивости
(1 или 2) у складу са
стандардом JUS EN
539-1: Црепови од глине
за преклопно полагање
- одређивање физичких
карактеристика
- Део 1: испитивање
водонепропустљивости;

4) отпорношћу
према мразу Тип
(B).



Члан
6

Тип бетонског
црепа одређен
је следећим елементима:

1) словном ознаком
врсте црепа;

2) дужином и
ширином црепа
у мм, декларисаног
од стране произвођача;

3) масом у водозасићеном
стању.



Члан
7

Тип кровне
плоче одређен
је следећим елементима:

1) словном ознаком
врсте црепа;

2) дужином и
ширином црепа
у mm, декларисаног
од стране произвођача;

3) класом (1 или
2).



II ТЕХНИЧКИ
И ДРУГИ ЗАХТЕВИ




Члан
8

Испитивањем
се мора потврдити
да црепови од
глине, бетонски
цреп и кровне
плоче, испуњавају
захтеве у погледу
величине, облика,
толеранције мера,
квалитета видне
површине и механичких
и физичких карактеристика
утврђених овим
правилником.



Члан
9

Црепови од
глине из члана
2. овог правилника,
као готови производи,
морају да задовоље
све захтеве из
члана 8. овог правилника
утврђене стандардом
JUS EN 1304 - Црепови од глине
за преклопно полагање,
дефиниције и класификација
производа.



Члан
10

Бетонски
црепови из члана
3. овог правилника,
као готови производи,
морају да задовоље
све захтеве из
члана 8. овог правилника
утврђене стандардом
JUS U.N1.210 и JUS U.N1.210/1 - Bетонски
цреп - технички
услови и Bетонски
цреп - технички
услови - измене
и допуне.



Члан
11

Кровне плоче
из члана 4. овог
правилника као
готови производи
морају да задовоље
све захтеве из
члана 8. овог правилника
утврђене стандардом
JUS B.D1.008 - Пресовани црепови
од глине - технички
услови.



Члан
12

Обележавање
и доказивање усаглашености
производа утврђене
су стандардима
из чл. 9. до 11. овог
правилника. Важење
сертификата је
годину дана, а
извештаја о испитивању
шест месеци од
датума издавања.



Члан
13

Испитивања
из члана 8. овог
правилника врши
акредитована
лабораторија
која испуњава
услове утврђене
стандардом JUS ISO/IEC
17025 - Општи захтеви
за компетентност
лабораторија
за испитивање
и лабораторија
за еталонирање.



III ПРЕЛАЗНЕ
И ЗАВРШНЕ ОДРЕДBЕ




Члан
14

Даном ступања
на снагу овог
правилника престаје
да важи Правилник
о обавезном атестирању
црепова од глине
и о условима које
морају испуњавати
организације
удруженог рада
овлашћене за атестирање
тих производа
("Службени лист
СФРЈ", бр. 24/90).



Члан
15

Овај правилник
ступа на снагу
осмог дана од
дана објављивања
у "Службеном листу
СЦГ", а примењиваће
се од 1. марта 2006. године.





Bрој
4/003-005/2005-011

9.
децембра 2005.
године

Београд

Министар

за
унутрашње економске
односе

Амир
Нурковић, с.
р.







