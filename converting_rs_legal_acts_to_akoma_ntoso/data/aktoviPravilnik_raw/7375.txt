



Редакцијски 
пречишћен текст



На основу члана 140. Закона о раду („Службени
гласник РС”, број 24/05),

Министар рада, запошљавања и социјалне политике
доноси




ПРАВИЛНИК

о садржају
обрасца захтева за остваривање права код фонда солидарности

"Службени 
гласник РС", 
бр. 31 од 8. априла 2005, 78 од 1. новембра 2019.



Члан 1.

Овим правилником утврђује се садржај обрасца захтева за остваривање
права код Фонда солидарности (у даљем тексту: Образац захтева), као и остала документација
коју запослени доставља уз Образац захтева. 



Члан 2.

Образац захтева садржи:

1) Личне податке подносиоца захтева:

(1) име и презиме; 

(2) дан, месец и година рођења;

(3) место пребивалишта односно боравишта; 

(4) адреса стана (улица и број) и телефон; 

(5) регистарски број личне исправе, место и датум издавања;

(6) јединствени матични број грађана (ЈМБГ);

(7) број жиро односно текућег рачуна. 

2) Податке о послодавцу над којим је 
отворен стечајни поступак (у
даљем тексту: послодавац):

(1) назив, седиште и адресу послодавца;

(2) Брисана је 
(види члан 1. Правилника - 78/2019-39)

(3) 
Брисана је (види 
члан 1. Правилника - 78/2019-39)
3) Подаци о правима која се потражују:
(1) право на неисплаћену зараду за последњих девет 
месеци пре отварања стечајног поступка;
(2) право на неисплаћену накнаду зараде за време 
одсутности са рада због привремене спречености за рад по прописима о 
здравственом осигурању коју је био дужан да исплати послодавац у складу са 
Законом о раду (боловање до 30 дана, у последњих девет месеци пре отварања 
стечајног поступка);
(3) право на неисплаћену накнаду штете за 
неискоришћени годишњи одмор, за календарску годину у којој је отворен стечајни 
поступак, ако је то право имао пре отварања стечајног поступка;
(4) право на неисплаћену отпремнину због одласка у 
пензију у календарској години у којој је отворен стечајни поступак, ако је право 
на пензију остварио пре отварања стечајног поступка;
(5) право на неисплаћену накнаду штете због повреде на 
раду или професионалног обољења, на основу одлуке суда донете у календарској 
години у којој је отворен стечајни поступак, ако је та одлука постала 
правноснажна пре отварања стечајног поступка.


*Службени гласник РС, број 78/2019

Члан 3.

Уз Образац захтева запослени прилаже следећу документацију:

1) уговор о раду, односно други акт о заснивању радног односа;

2) акт којим је престао радни однос за лице коме је престао радни однос
пре отварања стечајног поступка;

3) 
 одлука којом се утврђује потраживање и његов исплатни
ред, у складу са прописом о стечају;

4) 
Брисана је (види 
члан 2. Правилника - 78/2019-39)

5) 
Брисана је (види 
члан 2. Правилника - 78/2019-39)

4) решење Републичког фонда за пензијско и инвалидско осигурање запослених
о остварењу права запосленог на пензију; 

5) оверен препис правноснажне одлуке суда којом је утврђено право на
накнаду штете због повреде на раду или професионалног обољења;

6) фотокопију личне карте;

7) фотокопију картице текућег рачуна;

8) изјаву у вези са чланом 103. став 3. Закона о 
општем управном поступку („Службени гласник РС”, бр. 18/16 и 95/18 – aутентично 
тумачење).

*Службени 
гласник РС, број 78/2019

Члан 4.

Образац захтева израђен је од хартије беле боје формата А/4. 




Члан 5.

Образац захтева одштампан је уз овај правилник и чини његов саставни
део. 



Члан 6.

Овај правилник
ступа на снагу осмог дана од дана објављивања у „Службеном гласнику Републике Србије”.




Број 110-00-264/2005-02


У Београду, 8. априла
2005. године


Министар,



Слободан Лаловић, с.р.







