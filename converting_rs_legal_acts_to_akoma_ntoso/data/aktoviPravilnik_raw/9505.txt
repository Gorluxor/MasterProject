





На основу члана 36. став 9. и члана 112. став 5. Закона
о лековима и медицинским средствима („Службени гласник РС”, бр. 84/04 и 85/05 –
др. закон), 

Министар здравља доноси



ПРАВИЛНИК

о садржају дозволе
за стављање медицинског средства у промет

"Службени гласник
РС", број 99 од
10.11.2006.





Члан 1.

Овим правилником уређује се садржај дозволе за стављање
медицинског средства у промет (у даљем тексту дозвола) коју издаје Агенција за
лекове и медицинска средства Србије.



Члан 2.

Дозвола садржи:

1) податке о носиоцу дозволе;

2) назив, односно генерички назив медицинског средства;

3) категорију медицинског средства;

4) класу медицинског средства;

5) податке о произвођачу;

6) податке о местима производње;

7) режим издавања медицинског средства;

8) место издавања, односно продаје медицинског
средства;

9) број дозволе;

10) датум дозволе;

11) потпис одговорног лица Агенције за лекове и
медицинска средства Србије;

12) правну поуку.

Ако се дозвола односи на медицинско средство које
обухвата више медицинских средстава под истим називом, која могу добити дозволу
појединачно или у целини, уз назив из става 1. тачка 2) овог члана ставља се
ознака: „Сет”.



Члан 3.

Саставни део дозволе јесте упутство за пацијента –
корисника.



Члан 4.

Дозвола садржи податак о периоду на који се дозвола
издаје.

За медицинска средства која су усклађена са директивама
Европске уније, дозвола се издаје до истека рока из сертификата о усклађености.

За медицинска средства која нису усклађена са
директивама Европске уније, дозвола се издаје за период од пет година.



Члан 5.

Овај
правилник ступа на снагу осмог дана од дана објављивања у „Службеном гласнику
Републике Србије”.







Број
110-00-265/06-03

У
Београду, 16. октобар 2006. године

Министар,

проф.
др Томица Милосављевић, с.р.



