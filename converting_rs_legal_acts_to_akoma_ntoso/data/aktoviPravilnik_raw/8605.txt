





На основу члана 21. став 2. Закона о јавним складиштима за пољопривредне
производе („Службени гласник РС”, број 41/09), 

Министар пољопривреде, шумарства и водопривреде, доноси 

ПРАВИЛНИК 

о садржини и
начину вођења јединствене евиденције о издатим робним записима 

“Службени
гласник РС” број 50 од 10. јула 2009.

Члан 1.

Овим
правилником ближе се прописује садржина и начин вођења јединствене евиденције о
робним записима који су издати јавним складиштима (у даљем тексту: евиденција).

Члан 2.

Министарство
пољопривреде, шумарства и водопривреде (у даљем тексту: министарство) води
евиденцију о робним записима који су издати, искоришћени и оштећени, за свако
јавно складиште.

Члан 3.

Евиденција
садржи: 

1) број и датум захтева на основу којих су издати робни записи; 

2) укупан број издатих робних записа; 

3) ознаку серије и серијског броја издатог робног записа; 

4) укупан број искоришћених робних записа; 

5) ознаку серије и серијског броја искоришћеног робног записа; 

6) укупан број оштећених, односно потпуно уништених робних записа; 

7) ознаку серије и серијског броја оштећеног, односно потпуно уништеног робног
записа. 

Евиденција се води у писаној или електронској форми.

Члан 4.

Министарство
води евиденцију на основу извештаја који садржи све потребне податке из члана
3. став 1. овог правилника и који јавно складиште доставља сваких седам дана
почев од дана издавања робних записа.

Члан 5.

Овај
правилник ступа на снагу осмог дана од дана објављивања у „Службеном гласнику
Републике Србије”. 

Број 110-00-00124/2009-09 

У Београду, 3. јула 2009. године 

Министар, 

др Саша Драгин, с.р.



