




На основу 

члана 

136. 

тачка
1а. 
Закона
о 
основама

система
веза (“Службени лист СФРЈ”,
бр. 
24/74
и 29/77),

у
споразуму са председником Савезног комитета за енергетику и индустрију,
преседник Савезног комитета за саобраћај и везе прописује





ПРАВИЛНИК



о техничким и експлоатационим условима под којима се могу користити 
радио-дифузне станице у опсегу хектометарских таласа

"Службени
лист СФРЈ", број 6 од 4. 


фебруара 1983.


I.
УВОДНЕ ОДРЕДБЕ

Члан
1.

Овим правилником
прописује се технички и експлоатациони услови под којима се могу користити
радио-дифузне станице (у даљем тексту: станице) у опсегу хектометарских таласа
(средњих таласа) ради обезбеђивања рада станица у складу са међународним
стандардима за радио-дифузију звука, ефикасног коришћења фреквенција и смањења
сметњи.

Члан
2.

Ниже наведени
изрази, у смислу овог правилника, имају следећа значења:

1) антена је део
антенског система који се користи за зрачење радио-таласа;

2) антенски делитељ
снаге је део антенског система који омогућава расподелу, у одређеној пропорцији,
снаге предајника на неколико антена или антенских елемената;

3) антенски
прилагодни уређај је део антенског система који се користи за прилагођавање
улазне импедансе антене и карактеристичне импедансе антенског вода;

4) антенски
регулатор фазе је део антенског система који се користи за подешавање фазе
сигнала ради остваривања одређеног дијаграма зрачења;

5) антенски вод је
део антенског система помоћу ког се радио-фреквенцијска енергија преноси од
предајника до антене;

6) дијаграм зрачења
антене је дијаграм који приказује зависност између јачине поља и смера у односу
на антену, на константном растојању од антене;

7) дневни режим рада
(НЈ) је време емитовања станице унутар граница приказаних на цртежу бр. 1, који
је одштампан уз овај правилник и чини његов саставни део;

8) ефикасност
зрачења антене је однос зрачене снаге и укупне снаге која напаја антену,
изражен у dB;

9) фактор
аудиофреквенцијског хармоничког изобличења предајника је однос, изражен у
процентима, ефективне вредности сигнала који се састоји од другог и виших
хармоника на излазу демодулатора и ефективне вредности сигнала свих хармоника –
за синусоидалан сигнал дате фреквенције и амплитуде доведен на улаз предајника;

10) фактор
аудиофреквенцијског интермодулационог изобличења другог реда предајника је
фактор одређен изразом:

	
		
		
		D2= 100
		
		А(f1–f2)
  		
		
		
		%
		
	
	
		
		Аf1–Af2
	


где је А (f1 – f2) –
амплитуда интермодулационе компоненте другог реда (у демодулисаном сигналу) на
фреквенцији f1 – f2;

Аf1 и Аf2 –
амплитуде основних компоненaтa једнаких нивоа на модулишућим фреквенцијама f1 и
f2;

11) фреквенцијски
канал је део фреквенцијског спектра чија је ширина једнака ширини потребног
опсега за радио-дифузну емисију, а који је окарактерисан називном вредношћу
фреквенције носиоца;

12) фреквенцијски
канал за мале снаге је фреквенцијски канал који користи станица чија максимална
еквивалентна зрачена снага преко кратке вертикалне антене износи 1 кW;

13) фреквенцијски
опсег предајника је опсег фреквенција у оквиру код предајника може бити подешен
за рад;

14) излазно оптерећење
предајника су антена и антенски вод или, за сврху испитивања, вештачко
оптерећење;

15) карактеристика
амлитуда/модулишућа фреквенција предајника је зависност између фактора
модулације и фреквенције синусоидалног модулишућег сигнала константног нивоа;

16) карактеристика
фактора искоришћења (модулације)/улазни напон предајника је крива коју
представља фактор искоришћења у функцији напона одређеног мудулишућег сигнала
доведеног на улаз;

17) карактеристична
импеданса антенског вода је имеданса којом један крај антенског вода мора бити
завршен да би имепданса на другом крају вода имала исту вредност као и завршна
импеданса;

18) максималан
дуготрајни фактор модулације предајника је фактор модулације који предајник
може поднети кад се доводи одређен модулишући сигнал у току континуираног
периода који траје одређен број часова;

19) максималан
краткотрајни степен модулишућег улазног напона предајника је степен модулишућег
улазног напона већи од 100% (или 0 dB) који предајник може поднети кад се
одређени модулишући сигнал доводи у току одређеног краткотрајног периода;

20) максимални
употребљиви фактор модулације предајника је однос максималне употребљиве
девијације амплитуде и амплитуде носиоца, изражен у процентима.

21) минимално
употребљена јачина поља је минимална предност јачине поља која је потребна да
омогући жељени квалитет пријема, под одређеним условима пријема, у присуству
природног и индустријског шума, а у одсуству сметњи од других станица;

22) ниво
интермодулационог брујања предајника је однос, изражен у dB или процентима,
ефективне вредности сигнала који се састоји од компонената интермодулационог
брујања у одређеној ширини аудиофреквенцијског опсега на излазу демодулатора и
ефективне вредности комплетног сигнала у истој ширини опсега, за дати синусоидални
сигнал доведен на улаз предајника;

23) ниво шума и
брујања предајника је ефективни напон наизменичне компоненте на излазу
линеарног детектора обвојнице, која је проузрокована нежељеном асинхроном
амплитудском модулацијом у одсуству ма ког спољног модулишућег сигнала, изражен
у dB у односу на одређени референтни ниво;

24) однос заштите
(на RF) је минимална вредност, обично изражена у dB, односа жељеног сигнала и
нежељених сигнала на улазу пријемника, која је одређена под посебним условима
тако да се на излазу пријемника постигне одређени квалитет пријема жељеног
сигнала;

25) пондерисани ниво
шума и брујања предајника не ниво шума и брујање предајника одређен
индикаторским инструментом, специфицираних карактеристика, коме претходи
одговарајућа мрежа за пондерацију;

26) предајник је
уређај који се користи у радио-дифузној служби за претварање
аудиофреквенцијских сигнала намењених за пренос звука (говора и музике) у
захтеване амплитудски модулисане радио-фреквенцијске сигнале;

27) промена
амплитуде носиоца предајника је однос изражен у процентима (а) разлике између
амплитуде носиоца у присуству модулације и амплитуде носиоца у одсуству
модулације, и (б) амплитуда носиоца у одсуству модулације;

28) синхронизована
мрежа је радио-дифузна мрежа у којој више станица исповремено емитују исти
програм на истој фреквенцији која може бити управљана или контролисана са
једног места;

29) слабљење
несиметрије на улазу предајника са симетричним прикључком је однос, изражен у
dB, напона на симетричном намотају улазног трансформатора предајника и разлике
између напона на његовим двема половинама;

30) слабљење
рефлексије је модул реципрочне вредности коефицијента рефлексије, изражен у dB;

31) снага носиоца
предајника је средња снага којом предајник, без модулације, напаја антенски вод
у току једног радио-фреквенцијског периода;

32) спектар ван
опсега емисије је део густине снаге спектра емисије који је ван ширине
потребног опсега, осим споредних емисија;

33) споредна
компонента је компонента сигнала на излазу предајника или на заједничком излазу
неколико предајника, на фреквенцији или у узаном опсегу фреквенција ван
потребног опсега, чији ниво може да се смањи без утицаја на одговарајући пренос
информације. Споредне компоненте укључују хармоничне и нехармоничне споредне
компоненте, наразитне компоненте и спољне интермодулационе компоненте, а не
укључују компоненте у непосредној близини потребног опсега, које се настале у
процесу модулације за пренос информација;

34) стабилност
фреквенције предајника је способност предајника да одржава фреквенцију носиоца
непромењеном, при дејству дестабилизирајућих фактора, у току одређеног периода;

35) степен
компресије је однос промене средњег нивоа сигнала пре и после компресије,
изражен у dB;

36) ширина опсега
антенског система је континуиран фреквенцијски опсег у коме карактеристике
антенског система задовољавају одређене вредности;

37) ширина потребног
опсега је ширина фреквенцијског опсега довољна да за дату врсту емисије
обезбеди пренос информација квалитетом који је захтеван под одређеним условима;

38) толеранција
фреквенције предајника је максимално дозвољено одступање фреквнеције носиоца
предајника од додељене фреквенције, изражене у Hz;

39) улазна импеданса
предајника је комплексни однос напона и струје синусоидалног сигнала доведеног
на модулационе улазне прикључке предајника;

40) улазни напон за
називну модулацију предајника је ефективни напон синусоидалног модулишућег
сигнала са стандардном референтном фреквенцијом од 1000 Hz који се захтева на
улазу да би произвео максималан употребљив фактор модулације
радио-фреквенцијског сигнала на излазу;

41) зона опслуживања
станице је зона унутар које је јачина поља станице једнака или већа од
употребљиве јачине поља;

42) зрачење кућишта
је било које зрчење предајног система, на ма којој фреквенцији, које потиче од
извора другачијих од антене или антенског система.

Остали изрази
коришени у овом правилнику имају значења која су одређена у југословенском
стандарду ЈУС N.А0.716.

II.
ОПШТИ ТЕХНИЧКИ И ЕКСПЛОАТАЦИОНИ УСЛОВИ ЗА СТАНИЦЕ

Члан
3.

Станица мора да ради
у додељеном фреквенцијском каналу унутар фреквенцијског опсега од 526,5 до
1606,5 кHz.

Фреквенцијски опсег
из става 1. овог члана садржи 120. фреквенцијских канала чије су називне
фреквенције носиоца (у кHz) одређене изразом:

fn = 531 + (n – 1)
9.

где је n = 1, 2, 3,
.... 120 (редни број фреквенцијског канала).

Фреквенцијски канали
са редним бројем 107, 118 и 120, којима припадају називне фреквенције носиоца
од 1485, 1584 и 1602 kHz, респективно, јесу фреквенцијски канали за мале снаге.

Члан
4.

Емисија станице мора
бити амплитудски модулисана са оба бочна опсега и са потпуним носиоцем (АЗЕ).

Члан
5.

Ширина потребног
опсега за емисију станице износи 9 kHz.

Члан
6.

Предајник станице са
снагом носиоца до 100 kW треба да има једну од следећих називних снага: 0,05
kW, 0,1 kW, 0,5 kW, 1 kW, 2 kW, 5 kW, 10 kW, 20 kW, 50 kW или 100 kW.

За предајник станице
са снагом носиоца преко 100 kW, називна снага се посебно утврђује.

Члан
7.

Ради обезбеђења
односа заштите (на RF) унутар зона опслуживања станице, степен компресије
динамике амплитуда модулишућег сигнала не сме бити мањи од 14 dB.

Изузетно од одредбе
става 1. овог члана, станица која је предвиђена само за дневни режим рада може
да користи степен компресије динамике амплитуде модулишућег сигнала мањи од
вредности предвиђене у том ставу.

Члан
8.

Ширина
аудиофреквенцијског опсега станице износи око 4,5 kHz.

Члан
9.

Максимално
употребљив фактор модулације станице износи 100%.

Изузетно од одредбе
става 1. овог члана, ради обезбеђивања да нелинаерна (хармонична и интермодулациона)
изобличења и спектар ван опсега емисије остану у прихватљивим границама,
максимално употребљив фактор модулације станице може бити мањи од 100%, или не
мањи од 85%.

При нормалним
условима рада станице, фактор модулације не сме прелазити максимални употребљив
фактор модулације за више од 5% до 10% времена емитовања програма.

Члан
10.

Емисија станице мора
бити вертикално поларизована на извору.

Члан
11.

Станица треба да
ради, кад гог је то могуће, у синхронизованој мрежи, ради ефикаснијег коришћења
фреквенције и смањења сметњи.

Члан
12.

Минимално
употребљива јачина поља унутар зоне опслуживања станице, у присуству природног
шума, једнака је вредност која је одређена кривом приказном на цртежу бр. 2,
који је одштампан уз овај правилник и чини његов саставни део.

Члан
13.

Однос заштите (на
RF) за исти фреквенцијски канал унутар зоне опслуживања станице износи:

1) 30 dB – за сталан
жељени сигнал у присуству сталног или променљивог нежељеног сигнала;

2) 27 dB – за
променљив жељени сигнал у присуству сталног или променљивог нежељеног сигнала;

3) 8 dB – за жељени
сигнал у присуству нежељеног сигнала који потиче од станице у истој
синхронизованој мрежи.

Однос заштите (на
RF) за суседни фреквенцијски канал (горњи или доњи) унутар зоне опслуживања
станице, за сталан жељени сигнал износи:

1) 9 dB – ако се
користи низак степен компресије динамике и ако је ширина аудиофреквенцијског
опсега око 10 kHz (случај А);

2) 7 dB – ако се
користи висок степен компресије динамике и ако је ширина аудиофреквенцијског
опсега око 10 kHz (случај Б);

3) 5 dB – ако се
користи низак степен компресије динамике и ако је ширина аудиофреквенцијског
опсега око 4,5 kHz (случај Ц);

4) 0 dB – ако се
користи висок степен компресије динамике и ако је ширина аудиофреквенцијског
опсега око 4,5 kHz (случај Д).

Вредности односа
заштите (на RF) из става 2. овог члана важе само ако је примењен или степен
компресије динамике при жељеној и нежељеној емисији. Ако две станице (домаће
или домаћа и инострана), које раде у суседним фреквенцијским каналима, користе
различите ширине аудиофреквенцијског опсега или различите степене компресије
динамике, примењује се већи од два одговарајућа односа заштите.

У случају
променљвиог жељеног сигнала, вредности односа заштите из става 2. овог члана
треба смањити за 3 dB.

Ако је жељени или
нежељени сигнал променљив, примењују се оне вредности односа заштите (на RF) из
ст. 1. и 2. овог члана које су одређене у поноћ – за најмање 50% ноћи у једној
години.

Члан
14.

Станица која користи
предајник са две или више излазне јединице мора да испуњава услове прописане
овим правилником.

III.
ПОСЕБНИ ТЕХНИЧКИ И ЕКСПЛОАТАЦИОНИ УСЛОВИ ЗА СТАНИЦЕ


1.
Услови за предајник

Члан
15.

Толеранција
фреквенције предајника износи:

1) ± 10 Hz – за
станицу која се не користи у синхронизованој мрежи;

2) ± 0,02 Hz – за
станицу која се користи у синхронизованој мрежи.

Члан
16.

Стабилност
фреквенције предајника, у сваком периоду од три месеца, мора бити боља од:

1) ± 5 Hz – за
станицу која се не користи у синхронизованој мрежи;

2) ± 0,02 Hz – за станицу
која се користи у синхронизованој мрежи.

Члан
17.

Снага носиоца
предајника може да одступа од своје називне вредности највише за + 15% и – 30%.

Члан
18.

Укупан степен
искоришћења предајника, при називној снази носиоца, укљученим уређајима за
хлађење и модулацији насталној услед синусоидалног улазног сигнала са
фреквенцијом од 1000 Hz и са нивоом који даје фактор модулације од 0%, 35%, 60%
и 100%, не сме бити мањи од вредности дате у произвођачкој спецификацији.

Члан
19.

Спектар ван опсега
емисије предајника, при модулацији насталој услед пондерисаног шума са нивоом
који даје фактор модулације од 35% (ефективна вредност), мора бити унутар
граничне криве приказане на цртежу бр. 3, који се одштампан уз овај правилник и
чини његов саставни део.

Пондерисани шум из
става 1. овог члана, који симулира модулишући сигнал у стварном програму,
добија се довођењем белог шума на филтар чија је електрична шема и
карактеристика амплитуда/фреквенција, приказана на цртежу бр. 4, који је
одштампан уз овај правилник и чини његов саставни део.

За одређивање
густине снаге спектра ван опсега емисије предајника користи се анализатор
спектра чија је ширина пропусног опсега једнака 100 Hz.

Члан
20.

Снага било које
споредне компоненте којом предајник, при називној снази носиоца, у одсуству
модулације, напаја антенски вод или вештачко оптерећење, мора бити:

1) најмање 40 dB
испод снаге носиоца – за снагу носиоца до 0,5 kW;

2) мања од 50 mW или
једнака 50 mW – за снагу носиоца већу од 0,5 kW.

Граничне вредности
из става 1. овог члана примењују се и на снагу било које паразитне компоненте
којом предајник напаја антенски вод или вештачко оптерећење, при називној снази
носиоца и при модулацији насталој услед синусоидалног улазног сигнала са ма
којом фреквенцијом унутар називног аудиофреквенцијског опсега и са нивоом који
даје фактор модулације од 100%.

Члан
21.

Ако је предајник
прикључен на вештачко оптерећење, јачина поља било које споредне емисије услед
зрачења кућишта, на растојању од 5 km у ма ком смеру од станице, не сме бити
већа од 60 µV/m.

Члан
22.

Улазна импеданса
предајника са симетричним или несиметричним прикључком (по извору), унутар
називног аудиофреквенцијског опсега, не сме бити мања од 600 ома.

Слабљење несиметрије
на улазу предајника са симетричним прикључком, унутар називног
аудиофреквенцијског опсега, не сме бити мање од 60 dB.

Члан
23.

Улазни напон за
називну модулацију предајника не сме бити:

1) већи од 0,49 V
(или – 4 dB у односу на 0,775 V) – ако је модулациони улазни ослабљивач
постављен у положај минималног слабљења;

2) мањи од 2,45 V
(или + 10 dB у односу на 0,775 V) – ако је модулациони улазни ослабљивач
постављен у положај максималног слабљења.

Модулациони улазни
ослабљивач предајника мора да омогућава скоковито подешавање максимално
употребљивог фактора модулације од 100%, при модулишућој фреквенцији од 100 Hz
и при улазном напону између граница одређених у ставу 1. овог члана, са
најмањом тачношћу од 0,5 dB.

Члан
24.

Карактеристика
факторa искоришћења (модулације)/улазни напон предајника, при било којој
модулишућој фреквенцији у опсегу од 60 до 4500 Hz, мора бити линеарна (са
дозвољеним одступањем од + 2,5 dB до – 3,5 dB) до вредности улазног напона
којој одговара максимално достижни фактор модулације приказан на цртежу бр. 5,
који је одштампан уз овај правилник и чини његов саставни део.

Члан
25.

Максималан
дуготрајни фактор модулације предајника, ако се на његов улаз доводи
синусоидалан сигнал са фреквенцијом од 100 Hz у континуираном периоду од једног
часа, износи 100%.

Члан
26.

Максималан краткотрајан
степен модулишућег улазног напона предајника износи 200% (или + 6 dB).

Испитивање у вези са
максималним краткотрајним степеном модулишућег улазног напона врши се тако што
се на улаз предајника, десет пута узастопно, доведе синусоидалан модулишући сигнал
са фреквенцијом од 1000 Hz и са почетним нивоом који одговара степену
модулишућег улазног напона од 30% (или око – 10 dB). За време од приближно 100
ms, амплитуда сигнала се периодично повећава до максималног краткотрајног
степена модулишућег улазног напона одређеног у ставу 1. овог члана, при чему је
фреквенција понављања тих импулса око 1 Hz.

Члан
27.

Промена амплитуде
носиоца предајника, при константном напону мреже и при модулацији насталој
услед синусоидног улазног сигнала са фреквенцијом од 1000 Hz и са нивоом који
даје фактор модулације од 90%, не сме бити већа од 4%.

Члан
28.

Ниво шума и брујања
предајника, мерен у односу на референтни ниво који се јавља на излазу
демодулатора при модулацији насталој услед синусоидалног улазног сигнала са
фреквенцијом од 1000 Hz и са нивоом који даје фактор модулације од 100%, не сме
бити већи од – 50 dB.

Пондерисани ниво
шума и брујања предајника, мерен према условима из става 1. овог члана и преко
псофометријског филтра, не сме бити већи од – 60 dB.

За одређивање
непондерисаног и пондерисаног нивоа шума и брујања из ст 1. и 2. овог члана
користи се инструмент чије су карактеристике сличне карактеристикама
инструмента који се употребљава за контролу врхова програмске модулације
(пикметар).

Члан
29.

Карактеристика
амплитуда/модулишућа фреквенција предајника, мерена при искљученом филтру за
ограничавање аудиофреквенцијског опсега и при константном нивоу улазног сигнала
који, на референтној фреквенцији од 1000 Hz, даје фактор модулације од 50%,
мора бити унутар граница приказаних на цртежу бр. 6, који је одштампан уз овај
правилник и чини његов саставни део.

За било који улазни
ниво коме одговара фактор модулације до 80%, карактеристика
амплитуда/модулишућа фреквенција предајника може да одступа од карактеристике
мерене према ставу 1. овог члана, при ма којој фреквенцији, највише за 0,5 dB.

Члан
30.

Предајник мора да
има филтар за ограничавање аудиофреквенцијског опсега (нископропусни филтар за
4,5 кHz) који се у мерне сврхе може искључити.

Карактеристика
амплитуда/фреквенција филтра из става 1. овог члана мора бити унутар граница
приказаних на цртежу бр. 7, који је одштампан уз овај правилник и чини његов
саставни део.

Члан
31.

Фактор
аудиофреквенцијског хармоничног изобличења предајника, при модулацији насталој
услед синусоидалног улазног сигнала са нивоом који даје фактор модулације до
80%, не сме бити већи од максимално дозвољених вредности приказаних на цртежу
бр. 8, који је одштампан уз овај правилник и чини његов саставни део.

Члан
32.

Фактор
аудиофреквенцијског интермодулационог изобличења другог реда предајника, при
модулацији насталој услед два синусоидална улазна сигнала са константном
разликом фреквенција између 71 и 40 Hz, са аритметичком средином тих
фреквенција у опсегу од око 700 Hz до око 4300 Hz и са једнаким нивоима који
дају фактор модулације до 80%, не сме бити већи од 2%.

Члан
33.

Ниво
интермодулационог брујања предајника, при модулацији насталој услед
синусоидалног улазног сигнала са фреквенцијом од 1000 Hz и са нивоом који даје
фактор модулације до 80%, не сме бити већи од – 45 dB.

Члан
34.

Предајник мора бити
изграђен тако да има карактеристике прописане овим правилником при било којој
комбинацији радних услова у следећим границама:

1) напон извора
напајања: називна вредност + 5%;

2) фреквенција извора
напајања: називна вредност (50 Hz) + 2%;

3) температура
околине: + 50С до + 450С;

4) релативна
влажност:  93%;

5) надморска висина:
 2000 m.

Члан
35.

Фреквенцијски опсег
предајника треба да је у сагласности са фреквенцијским опсегом одређеним у члану
3. став 1. овог правилника.

Члан
36.

Називна излазна
импеданса предајника не сме бити мања од 50 ома (несиметрично).

Члан
37.

Слабљење рефлексије
на улазу излазног оптерећења предајника не сме бити мање од 14 dB (средња
вредност унутар потребног опсега чија је ширина одређена у члану 5. овог
правилника).

При слабљењу
рефлексије на улазу излазног оптерећења мањем од вредности из става 1. овог
члана, предајник се не сме оштетити.

Члан
38.

Да би се избегле
сметње приликом испитивања, мерења или подешавања, предајник са снагом носиоца
једнаком или већом од 1 kW прикључује се на вештачко оптерећење које не зрачи.

Члан
39.

На излазу
предстепена, побудног степена и излазног степена предајника са називном снагом
носиоца једнаком или већом од 1 kW морају бити предвиђени мерни прикључци који
су доступни за време рада на предајнику, с тим да тај рад не утиче на уређаје
за безбедност. Прикључивање мерних уређаја са улазним импедансом од 50 ома за
радио-фреквенцијски ниво или од 600 ома за аудиофреквенцијски ниво, не сме
имати приметно дејство на емитовани сигнал.

Напони на мерним
прикључцима из става 1. овог члана, при називној снази носиоца, треба да
износе, и то:

1) 1 V ± 0,1 V – на
радио-фреквенцијском прикључку оптерећеном несиметричном импедансом од 50 ома;

2) 1,55 V ± 0,1 V
(или + 6 dBм ± 0,5 dB) – на аудиофреквенцијском прикључку оптерећеном
симетричном импедансом од 600 ома, при фактору модулације од 100%.

Члан
40.

На излазу предајника
са називном снагом носиоца једнаком или већом од 1 kW мора се, поред прикључка
из члана 39. овог правилника, додатно предвидети и један мерни прикључак који,
на импеданси од 50 ома и при немодулисаном носиоцу, даје напон чија је вредност
подешена између 1 и 5 V, према договору произвођача и купца.

Члан
41.

На излазу предајника
са називном снагом носиоца једнаком или већом од 1 kW мора се предвидети
демодулатор који се користи за мерење карактеристика квалитета. Тај демодулатор
треба да даје на свом симетричном излазу, при фактору модулације од 70% до 100%
и при називној снази носиоца, напон на импеданси од 600 ома чија се вредност
може подесити на 1,55 V (или + 6 dBм).

Демодулатор из става
1. овог члана може бити саставни део уређаја за контролу модулације предајника.

За мерење
пондерисаног нивоа шума и брујања предајника, у демодулатору из става 1. овог
члана примењује се нископропусни филтар за 4,5 кHz који се, по потреби, може
искључити. Карактеристика амплитуда/фреквенција тог филтра мора бити у складу
са чланом 30. став 2. овог правилника.

Члан
42.

У излаз предајника
са називном снагом носиоца једнаком или већом од 10 kW мора се уметнути
рефлетометар који треба да има мерни вод за директни и рефелтковани талас.
Карактеристична импеданса тог вода треба да је једнака називној излазној
импеданси предајника.

У фреквенцијском
опсегу предајника и при називној снази носиоца, напон на мерном прикључку за
директни талас рефлектометра из става 1. овог члана може да износи од 1 V до 10
V. Разлика у показивању за директни и рефлектовани талас, при тачном
прилагођењу антене и унутар фреквенцијског опсега предајника, треба да износи
најмање 40 dB.

Члан
43.

На
радио-фреквенцијском улазу предајника мора се предвидети посебан преклопник
који се користи за прикључивање уграђеног или спољњег генератора фреквенције.

Називна
радио-фреквенцијска улазна импеданса предајника треба да износи 50 ома
(несиметрично).

За потпуно
побуђивање предајника, напон на радио-фреквенцијском улазу треба да износи
највише 1 V.

Члан
44.

Предајник мора имати
комплетну техничку документацију, и то:

1) примопредајни
мерни протокол;

2) опис уређаја;

3) спецификацију
електричних и механичких карактеристика;

4) упутство за
руковање и одржавање;

5) потпуну
електричну шему;

6) комплет монтажних
шема;

7) спецификацију
уграђених делова.

Члан
45.

Предајник мора бити
изграђен, постављен и експлоатисан тако да буду испуњени захтеви за безбедност
према југословенским стандардима JUS N.N0.203 и ЈУС Н:Н0.204, као и према
прописима о заштити на раду.

Члан
46.

Мерење
карактеристика предајника вршисе према следећим југословенским стандардима:

1) JUS N.N 6.321 – у
погледу услова за толеранцију фреквенције (члан 15) и стабилност фреквенције
(члан 16);

2) JUS N.N 6.322 – у
погледу услова за снагу носиоца (члан 17);

3) JUS N.N 6.323 – у
погледу услова за укупни степен искоришћења (члан 18);

4) JUS N.N6.347 – у
погледу услова за: улазни напон за називну модулацију (члан 23), карактеристику
фактор искоришћења (модулације)/улазни напон (члан 24), максимални дуготрајни
фактор модулације (члан 25) и максимални краткотрајни степен модулишућег
улазног напона (члан 26);

5) JUS N.N 6.349 – у
погледу услова за непондерисани и пондерисани ниво шума и брујање (члан 28);

6) JUS N.N 6.354 – у
погледу услова за улазну импедансу предајника (члан 22. став 1) и
карактеристику амплитуда/модулишућа фреквенција (члан 20);

7) JUS N.N 6.355 – у
погледу услова за: фактор аудиофреквенцијског хармоничног изобличења (члан 31),
фактор аудиофреквенцијског интермодулационог изобличења другог реда (члан 32) и
ниво интермодулационог брујања (члан 33);

8) JUS N.А5.705 и
JUS N.A5.710 – у погледу услова за доњу и горњу границу опсега температура
околине (члан 34. тачка 3);

9) JUS N.А5.715 – у
погледу услова за релативну влажност околине (члан 34. тачка 4).


2.
Услови за антену, антенски вод, антенски прилагодни уређај, антенски делитељ
снаге и антенски регулатор фазе

Заједнички
услови

Члан
47.

Антена, антенско
уземљење, антенски вод, антенски прилагодни уређај, антенски делитељ снаге и
антенски регулатор фазе (у даљем тексту: антенски систем) морају да омогућавају
непрекидни рад у току једног часа са вршном снагом (обвојнице) припадајућег
предајника, при фактору модулације од 100%.

Члан
48.

Слабљење рефлексије
на улазу антенског система не сме бити мање од вредности одређене у члану 37.
став 1. овог правилника.

Члан
49.

Ширина опсега
антенског система, за слабљење рефлексије од 10 dB, не сме бити мања од ширине
потребног опсега одређене у члану 5. овог правилника.

Члан
50.

Антенски систем
мора, при промени температуре околине од –25°С до +55°С,
испуњавати услове прописане овим правилником.

Услови
за антену

Члан
51.

Ефикасност зрачења
неусмерене антене не сме бити мања од –0,5 dB.

Изузетно од одредбе
става 1. овог члана, ефикасност зрачења кратке неусмерене антене, која се
користи у станици са називном снагом носиоца предајника до 3 kW, не сме бити
мања од:

1) –5 dB – ако је
висина антене мања од 0,1 
λ;

2) –2 dB – ако је
висина антене између 0,1 
λ и 0,2 
λ.

Члан
52.

Дијаграм зрачења
неусмерене антене у хоризонталној равни мора бити кружан или приблично кружан
(са дозвољеним одступањем од 1,5 dB).

Члан
53.

Антена мора бити
израђена и постављена тако да, без наслага леда, може одолети оптерећењу ветра
чија је брзина до 150 
km/час.

Услови
за антенски вод

Члан
54.

Карактеристична
импенданса антенског вода не сме бити мања од 50 ома (несиметрично).

Члан
55.

Ако је антенски вод
завршен оптерећењем чија је импеданса једнака његовој карактеристичној
импеданси, називно слабљење рефлексије на улазу антенског вода не сме бити мање
од:

1) 26 dB – за
коаксијални вод;

2) 20 dB – за
коаксијални ваздушни вод.

Члан
56.

Слабљење антенског
вода не сме бити веће од 0,2 dB/100 м.

Услови
за антенки прилагодни уређај, антенски делитељ снаге и антенски регулатор фазе

Члан
57.

Слабљење рефлексије
на улазу антенског прилагодног уређаја, антенског делитеља снаге или антенског
регулатора фазе, после прикључивања и подешавања на било којој фреквенцији у
називном фреквенцијском опсегу, не сме бити мање од 26 dB.

Члан
58.

Слабљење антенског
прилагодног уређаја, антенског делитеља снаге или антенског регулатора фазе,
укључујући и њихове спојне водове, износи око 0,1 dB.

Члан
59.

На улазу антенског
прилагодног уређаја мора се уградити прикључак за мерење снаге и односа
стојећих таласа.

Уз антенски
регулатор фазе треба да буде уграђен уређај за мерење фазе, који се може
искључити. Тачност очитавања фазе на том уређају мора бити већа од 10.

Члан
60.

Између антенског
вода и антенског прилагодног уређаја, између антенског вода и антенског
регулатора фазе, као и између антенског вода и антенског делитеља снаге морају
се предвидети раставна места. Свако раставно место мора омогућавати уземљавање
припадајућег вода.

Члан
61.

Између антене и
антенског прилагодног уређаја мора се уградити преклопник за уземљење антене,
који се може преклапати ручно или аутоматски (електрично).

Преклопник из става
1. овог члана мора бити тако изведен да, кад је антена уземљена, антенски
прилагодни уређај буде одвојен од антене.

Поред преклопника из
става 1. овог члана, може се, према договору произвођача и купца, предвидети
још један преклопник да би се антена у неким случајевима могла уземљити и преко
отпорника.

Члан
62.

Између преклопника
за уземљење антене напајане у основи и антене мора се предвидети галвански
одвод према земљи, ради смањења атмосферског електрицитета. Тај одвод може бити
и пригушница која, у називном фреквенцијском опсегу, не сме да има нежељене
резонансе.


3.
Услови за вештачко оптерећење предајника

Члан
63.

Вештачко оптерећење
предајника мора издржати у непрекидном периоду од једног часа вршну снагу
(обвојнице) припадајућег предајника, при фактору модулације од 100%.

Члан
64.

Називна улазна
импеданса вештачког оптерећења треба да је једнака називној излазној импеданси
предајника (члан 36).

Слабљење рефлексије
на улазу вештачког оптерећења не сме бити мање од:

1) 25 dB – у
фреквенцијском опсегу од 526,5 до 1606,5 кHz;

2) 14 dB – у
фреквенцијском опсегу од 1606,5 до најмање 4819,5 кHz.

Члан
65.

У склопу вештачког
оптерећења, које се користи за предајник са снагом носиоца преко 10 kW, мора
бити предвиђен мерни уређај помоћу ког се може мерити снага носиоца предајника
са најмањом тачношћу од ± 5%.

Вештачко оптерећење
хлађено водом или неком другом течношћу мора омогућавати мерење снаге носиоца
предајника према калориметријској методи.

Члан
66.

На вештачком
оптерећењу мора бити предвиђен мерни прикључак, који се користи за одређивање
снага споредних компонената предајника (члан 20).

Излазни напон на
мерном прикључку из става 1. овог члана, при оптерећењу импедансом од 50 ома
(несиметрично) и при називној снази носиоца припадајућег предајника, мора бити
између 1 V и 5 V или између 1 V и 10 V – на мерном прикључку чији напон
линеарно расте са фреквенцијом. Зависност тог напона од фреквенције мора бити
дата за фреквенцијски опсег од 526,4 до најмање 4819,5 кHz.

IV.
ПРЕЛАЗНЕ И ЗАВРШНЕ ОДРЕДБЕ

Члан
67.

Станице које су
пуштене у рад пре дана ступања на снагу овог правилника, а чије карактеристике
не одговарају техничким и експлоатационим условима прописаним овим правилником,
могу наставити рад најдоцније до своје амортизације, под условом да не стварају
сметње у пријему емисија других станица.

Изузетно од одредбе
става 1. овог члана, ако станице које су пуштене у рад пре дана ступања на
снагу овог правилника стварају сметње у пријему емисија других станица, њихове
карактеристике у погледу сметњи морају се ускладити са одредбама овог
правилника у року од шест месеци од дана када се утврди да станица ствара
сметње, или морају престати да раде.

Члан
68.

Одредба члана 7.
овог правилника примењиваће се по истеку 18 месеци од дана ступања на снагу
овог правилника на све станице које су пуштене у рад пре његовог ступања на
снагу, осим на станице које су предвиђене да раде у дневном режиму.

Одредба члана 30.
став 1. овог правилника примењиваће се по истеку 18 месеци од дана ступања на
снагу овог правилника на све станице које су пуштене у рад пре његовог ступања
на снагу.

Члан
69.

Даном ступања на
снагу овог правилника престају да важе:

1) Правилник о
техничко-експлоатационим условима радио-дифузних станица за
амплитудно-модулисане емисије („Службени лист СФРЈ”, бр. 57/75), осим одредаба
које се односе на радио-дифузне станице које раде у опсегу дугих и кратких
таласа, а које остају на снази до доношења прописа којима ће се та питања
регулисати у складу са Законом о основама система веза;

2) Правилник о
отклањању сметњи код амплитудномодулисаних радио-дифузних емисија („Службени
лист СФРЈ”, бр. 12/73), осим одредаба које се односе на минималне техничке
карактеристике радио-дифузних пријемника за амплитудно-модулисане емисије, а
које остају на снази до доношења прописа којим ће се та питања регулисати у
складу са Законом о основама система веза.

Члан
70.

Овај правилник ступа
на снагу осмог дана од дана објављивања у „Службеном листу СФРЈ”.



Бр. 4411/2

19. новембра 1982.
године

Београд

Председник

Савезног комитета за

саобраћај и везе,

мр 
Назими Мустафа,
с.р.




Прилози




















