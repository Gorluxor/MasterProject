На основу члана 79. став 4. Закона о заштити животне средине („Службени гласник РС,” бр. 135/04 , 36/09 , 36/09 – др. закон и 72/09 – др. закон),
Mинистар животне средине и просторног планирања доноси


ПРАВИЛНИК
о висини трошкова за достављање информација које се односе на заштиту животне средине
„Службени гласник РС“, брoj 35 од 26. маја 2010.


Члан 1.
Овим правилником прописује се висина трошкова за достављање информација које се односе на заштиту животне средине у зависности од обима и природе информација, а које сноси подносилац захтева.

Члан 2.
У зависности од обима информација, за издавање копија докумената на којима се налазе информације које се односе на заштиту животне средине, висина трошкова износи:
1) За копије докумената по страни:
На формату А3 6 динара
На формату А4 3 динара
2) За копије докумената у електронском запису:
– дискета 20 динара
– CD 35 динара
– DVD 40 динара
3) За копије докумената на аудио касети 150 динара
4) За копије докумената на аудио-видео касети 300 динара
5) За претварање једне стране документа из физичког у електронски облик 30 динара
Упућивање копије докумената обрачунава се према тарифи ЈП ПТТ „Србија”.
Уколико висина трошкова за издавање копија документа на којој се налазе информације које се односе на заштиту животне средине прелази износ од 1.000,00 динара подносилац захтева је дужан да плати трошкове унапред.

Члан 3.
Овај правилник ступа на снагу осмог дана од дана објављивања у „Службеном гласнику Републике Србије”.

Број 110-00-75/2010-01
У Београду, 18. маја 2010. године
Министар,
др Оливер Дулић, с.р.


