



На
основу члана 91. став 6. Закона о ваздушном саобраћају (“Службени лист СРЈ”,
бр. 12/98 и 44/99), савезни министар за унутрашње послове прописује





ПРАВИЛНИК

О
ПРОСТОРУ, ПРОСТОРИЈАМА, ТЕХНИЧКОЈ ОПРЕМИ И НАЧИНУ ВРШЕЊА КОНТРАДИВЕРЗИОНОГ
ПРЕГЛЕДА НА АЕРОДРОМУ

„Службени
лист СРЈ”, број 13 од 24. 

марта 2000.



I.
ОПШТЕ ОДРЕДБЕ



Члан
1.

Овим правилником
прописују се простор за контрадиверзиони преглед ваздухоплова, просторије за
контрадиверзиони преглед путника и ствари, техничка опрема за контрадиверзиони
преглед и начин вршења контрадиверзионог прегледа ваздухо-плова, путника,
ручног и путничког пртљага и ствари на аеродрому.

Контрадиверзиони
преглед из става 1. овог члана врши се ради спречавања уношења у ваздухоплов
предмета чије је уношење у ваздухоплов забрањено или предмета који могу
угрозити безбедност путника и ваздухоплова.



Члан
2.

За вршење
контрадиверзионог прегледа путничког пртљага и ствари, власник или корисник
аеродрома обезбеђује довољан број оператора, а за вршење контрадиверзионог
прегледа ваздухоплова, путника и ручног пртљага, орган надлежан за унутрашње
послове - довољан број овлашћених лица.

Број оператора и
овлашћених лица, врста техничке карактеристике и број техничких уређаја
неопходних за вршење контрадиверзиног прегледа утврђују се на основу вршног
сатног оптерећења, врсте и обима ваздушног саобраћаја, радног времена и времена
потребног за одмор оператора и овлашћених лица који врше контрадиверзиони
преглед.



Члан
3.

Уређаји којима се
врши контрадиверзиони преглед ваздухо-плова, путника, ручног и путничког
пртљага и ствари морају да буду стално технички исправни.



II.
КОНТРАДИВЕРЗИОНИ ПРЕГЛЕД ВАЗДУХОПЛОВА



Члан
4.

Контрадиверзиони
преглед ваздухоплова врши се кад орган надлежан за унутрашње послове, по својој
иницијативи или на захтев вође ваздухоплова, оцени да разлози безбедности то
налажу.

Контрадиверзиони
преглед ваздухоплова врши се према техничким упутствима за вршење
контрадиверзионог прегледа ваздухоплова, која се посебно утврђују за сваки тип
ваздухо-плова.



Члан
5.

Контрадиверзиони
преглед ваздухоплова врши се на делу платформе који је за то посебно одређен,
уређен и обележен.



Члан
6.

Контрадиверзиони
преглед ваздухоплова врши се пре укрцавања путника и утовара путничког пртљага
и ствари у ваздухо-плов.

Овлашћено лице врши
контрадиверзиони преглед ваздухо-плова визуелно, помоћу техничке опреме или уз
помоћ службеног пса.

Чланови посаде
ваздухоплова дужни су да овлашћеном лицу, на његов захтев, пруже потребну
стручну помоћ за време вршења контрадиверзионог прегледа ваздухоплова.



Члан
7.

У случају дојаве о
постављању бомбе или подметању друге експлозивне направе, контрадиверзиони
преглед ваздухоплова врши се после искрцавања путника и истовара путничког
прт-љага и ствари, на безбедном растојању од осталих ваздухоплова и
аеродромских објеката и на посебно одређеном месту за такав преглед.



Члан
8.

Ако у случају из
члана 7. овог правилника вођа страног ваздухоплова не дозволи контрадиверзиони
преглед ваздухоплова, делова ваздухоплова или предмета у ваздухоплову,
ваздухоплов се, по искрцавању путника, задржава на безбедном растојању од
осталих ваздухоплова и аеродромских објеката за време које је за два сата дуже
од времена предвиђеног за завршетак лета.



Члан
9.

За вршење
контрадиверзионог прегледа ваздухоплова користи се следећа техничка опрема:

1) преносни
рендгенски уређај за контрадиверзини преглед путничког пртљага и ствари;

2) детектор
експлозива;

3) стетоскоп;

4) металдетектор;

5) батеријска лампа;

6) приручни алат и
опрема за вршење контрадиверзионог прегледа.



Члан
10.

О сваком контрадиверзионом
прегледу ваздухоплова, односно одбијању контрадиверзионог прегледа ваздухоплова
саставиће се записник који потписују овлашћено лице и вођа ваздухоплова.

Записник треба да
садржи: време и место извршеног прегледа; тип ваздухоплова; број лета; број
путника и чланова посаде; име и презиме вође ваздухоплова; име власника,
односно корисника ваздухоплова; време задржавања ваздухоплова; разлог вршења
прегледа и утврђено стање.

Орган надлежан за
унутрашње послове дужан је да, на захтев вође ваздухоплова, изда потврду о
контрадиверзионом прегледу ваздухоплова.



III.
КОНТРАДИВЕРЗИОНИ ПРЕГЛЕД ПУТНИКА И РУЧНОГ ПРТЉАГА



Члан
11.

Контрадиверзиони
преглед путника и ручног пртљага врши се у просторији на аеродрому намењеној за
задржавање путника до укрцавања у ваздухоплов, у делу на коме је организован
пункт за контрадиверзиони преглед путника и ручног пртљага.

Контрадиверзиони
преглед путника и ручног пртљага врши се пре укрцавања путника у ваздухоплов,
односно приликом уласка путника у просторију на аеродрому намењену за
задржавање путника до укрцавања у ваздухоплов.



Члан
12.

Контрадиверзиони
преглед путника врши се помоћу металдетекторских врата и ручног металдетектора,
а контрадиверзиони преглед ручног пртљага и помоћу рендгенског уређаја.



Члан
13.

Пункт за
контрадиверзиони преглед путника и ручног прт-љага мора имати посебан пролаз за
путнике који се из здравствених разлога не смеју подвргнути прегледу помоћу
металдетекторских врата или ручног металдетектора.

Контрадиверзиони
преглед путника из става 1. овог члана врши се у посебној просторији или у
амбуланти аеродрома, у присуству здравственог радника.



Члан
14.

Пункт за
контрадиверзиони преглед путника и ручног прт-љага и друге просторије за вршење
тог прегледа морају бити видно обележени.



Члан
15.

Кад овлашћено лице
приликом контрадиверзионог прегледа посумња да путник код себе или у ручном
пртљагу има предмете који могу угрозити безбедност путника и ваздухоплова,
извршиће претрес тог путника и његовог ручног пртљага у складу са прописом.



IV.
КОНТРАДИВЕРЗИОНИ ПРЕГЛЕД ПУТНИЧКОГ ПРТЉАГА



Члан
16.

За вршење
контрадиверзионог прегледа путничког пртљага користи се рендгенски уређај.

Рендгенски преглед
путничког пртљага врши оператор приликом предаје пртљага, односно приликом
регистрације пртљага за утовар, у присуству путника - власника пртљага или вође
групе. У оправданим случајевима предати путнички пртљаг може се прегледати
рендгенским уређајем и без присуства путника.

Рендгенски преглед
изгубљеног, нађеног или непраћеног пртљага, као и пртљага путника који у току
превоза мења ваздухо-плов (трансфер) врши се у сортирници пре утовара у
ваздухо-плов, без присуства путника.

Изузетно од одредбе
става 3. овог члана, пртљаг путника у трансферу не прегледа се рендгенски ако
је такав преглед већ извршен на аеродрому поласка у нашој земљи и ако о томе
постоји писмено обавештење аеродрома поласка.

Од извршеног
прегледа до утовара у ваздухоплов пртљаг из ст. 2. и 3. овог члана мора бити
чуван, односно заштићен од приступа путника и других неовлашћених лица.



Члан
17.

Приликом рендгенског
прегледа путничког пртљага без присуства путника мора се онемогућити утовар
пртљага путника који је одустао од путовања.

О путнику који је
одустао од путовања, одговорно лице у предузећу за аеродромске услуге, односно
власник или корисник аеродрома или авиопревозници дужни су да одмах обавесте
оператора и овлашћено лице.



Члан
18.

Ако се садржај
путничког пртљага, укључујући и изгубљени, односно нађени или непраћени пртљаг,
као и пртљаг путника у трансферу, не може утврдити рендгенским прегледом или се
приликом тог прегледа посумња да пртљаг садржи предмете који могу угрозити
безбедност путника или ваздухоплова, извршиће се претрес тог пртљага у складу
са прописом.

Ако се приликом
претреса не може обезбедити присуство власника пртљага или вође групе, тај
пртљаг се не утовара у ваздухоплов, а са њим се поступа као са
неидентификованим пртљагом.



Члан
19.

О пртљагу који треба
претрести оператор одмах обавештава овлашћено лице као и лице које врши
регистровање путника и пртљага, ради задржавања путника чији пртљаг треба
претрести и његових докумената, до доласка овлашћеног лица.



Члан
20.

Путнички пртљаг који
се због величине не може рендгенски прегледати (вангабаритни пртљаг), прегледа
се увидом у његову садржину.

Преглед пртљага из
става 1. овог члана врши оператор у посебној просторији у присуству власника
пртљага.

Кад се приликом
прегледа путничког пртљага из става 1. овог члана посумња да он садржи предмете
који могу угрозити безбедност путника и ваздухоплова, извршиће се претрес тог пртљага
у складу са прописом.



Члан
21.

Кад орган надлежан
за унутрашње послове на своју иницијативу или на захтев вође ваздухоплова оцени
да разлози безбедности то налажу, наредиће истовар путничког пртљага ради
поновног контадиверзионог прегледа.



V.
КОНТРАДИВЕРЗИОНИ ПРЕГЛЕД СТВАРИ



Члан
22.

У ваздухоплов се
ствари не смеју утоварити док се контрадиверзионим прегледом не утврди да не
садрже предмете којима се може угрозити безбедност путника и ваздухоплова.

Изузетно од одредбе
става 1. овог члана, у ваздухоплов се без контрадиверзионог прегледа могу
утоварити ствари у трансферу, ако постоји писмено обавештење аеродрома поласка
да је такав преглед извршен на аеродрому поласка и ако те ствари нису изношене
из зоне аеродрома.

Од истовара до
поновног утовара у ваздухоплов ствари у трансферу које се контрадиверзионо не
прегледају морају бити обезбеђене од приступа неовлашћених лица.



Члан
23.

Контрадиверзиони
преглед ствари врши се у аеродромском магацину у присуству власника, односно
корисника ствари или лица коме је ствар поверена ради превоза.

Контрадиверзиони
преглед ствари врши се помоћу рендгенског уређаја.



Члан
24.

Кад оператор
приликом рендгенског прегледа утврди да ствари садрже предмете који могу
угрозити безбедност путника или ваздухоплова, о томе обавештава овлашћено лице
које преузима даље руковање тим стварима, односно предметима.



Члан
25.

Контрадиверзиони
преглед ствари чије уношење у ваздухоплов није забрањено, а које по декларацији
садрже опасне материје, делове људског тела за пресађивање, крвну плазму,
предмете веће вредности, производе посебне намене и сл., врши се пре утовара
тих ствари у ваздухоплов, односно пре њиховог смештаја на одређено место на
аеродрому у присуству одговорног лица пошиљаоца.



VI.
ЗАВРШНЕ ОДРЕДБЕ



Члан
26.

Даном ступања на
снагу овог правилника престаје да важи Правилник о просторијама, техничкој
опреми и начину вршења прегледа ваздухоплова, путника и ствари на
ваздухопловном пристаништу ("Службени лист СФРЈ", бр. 8/89, 24/89 и
61/90).



Члан
27.

Овај правилник ступа
на снагу осмог дана од дана објављивања у "Службеном листу СРЈ".





Бр.
5482/1 

22.
марта 2000. године 

Београд 

Савезни министар

за унутрашње послове

Зоран Соколовић,
с. р.





