


	
	Zakon


	
			На основу члана 52. став 2. Закона о царинској служби („Службени гласник РС”, број 95/18), на предлог директора Управе царина, 
			Министар финансија доноси
			ПРАВИЛНИК
			о начину вршења унутрашње контроле 
			"Службени гласник РС", број 48 од 5. јула 2019.
			Члан 1.
			Овим правилником ближе се прописује начин вршења унутрашње контроле рада царинске службе од стране царинских службеника који обављају послове унутрашње контроле (у даљем тексту: царински службеник унутрашње контроле).
			Члан 2.
			Унутрaшња контрола врши се ради спречавања кршења царинских и других прописа и правила службе од стране царинских службеника и намештеника у Управи царина.
			Члан 3.
			Царински службеник унутрашње контроле, приликом вршења унутрашње контроле, носи службену или цивилну одећу и оружје у складу са посебним прописима.
			Царински службеник унутрашње контроле дужан је да приликом вршења унутрашње контроле покаже службену легитимацију.
			Члан 4.
			До почетних сазнања о постојању кривичног дела и других видова незаконитог или несавесног поступања царинских службеника и намештеника, царински службеник унутрашње контроле долази:
			1) прикупљањем података оперативним радом;
			2) на основу сазнања и обавештења добијених од других организационих јединица Управе царина и других органа и организација;
			3) путем обраћања царинских службеника и намештеника и других запослених;
			4) путем обраћања физичких и правних лица;
			5) на основу информација објављених у средствима јавног информисања;
			6) непосредним опажањем.
			Члан 5.
			Царински службеник унутрашње контроле врши унутрашњу контролу у складу са овлашћењима прописаним Законом о царинској служби (у даљем тексту: Закон).
			Царински службеник унутрашње контроле овлашћења из става 1. овог члана примењује по налогу руководиоца.
			Изузетно, када околности случаја то налажу, као и због хитности у поступању, овлашћења из члана 53. став 1. тач. 1), 2), 3) и 5) Закона, царински службеник унутрашње контроле примењује по сопственој иницијативи и о томе одмах обавештава руководиоца. 
			Царински службеник унутрашње контроле, у случајевима постојања основа сумње да је извршено кривично дело на раду или у вези са радом, односно други вид незаконитог или несавесног поступања царинског службеника, ради обезбеђења и прикупљања доказа и утврђивања чињеничног стања у складу са прописаним овлашћењима из Закона, предузима одговарајуће мере и радње и према физичком и правном лицу учеснику у царинском поступку, о чему сачињава записник.
			Члан 6.
			Приликом вршења унутрашње контроле рада и понашања царинских службеника и намештеника, царински службеник унутрашње контроле проверава:
			1) законитост и правилност у раду кад је у питању примена царинских и других прописа за чију примену је надлежна Управа царина;
			2) придржавање односно поштовање директива и других аката (објашњења) којима се обезбеђује правилна примена закона и осталих царинских и других прописа за чију примену је надлежна Управа царина;
			3) начин извршавања радних задатака и циљева;
			4) придржавање правила из Кодекса понашања царинских службеника;
			5) веродостојност диплома о стеченом образовању;
			6) податке у казненој евиденцији;
			7) обављање послова, који су неспојиви са службеном дужношћу запослених у Управи царина.
			Члан 7.
			Царински службеник унутрашње контроле подноси извештај руководиоцу о извршеноj унутрашњој контроли. 
			Ако се из извештаја може утврдити да постоје основи сумње да је извршено кривично дело на раду или у вези са радом или да је учињена тежа повреда службене дужности, извештај са предлогом о даљем поступању, руководилац доставља директору.
			Члан 8.
			Извештај о извршеној контроли, обавезно, садржи:
			1) назив организационе јединице, датум и време вршења контроле;
			2) податке о царинском службенику који је извршио унутрашњу контролу;
			3) податке о предузетим мерама и радњама као и прикупљеним доказима;
			4) податке о утврђеним незаконитостима и пропустима у раду и податке о контролисаном царинском службенику и намештенику;
			5) предлог за даље поступање;
			6) податке о уоченим ризицима од корупције.
			Поред садржине утврђене у ставу 1. овог члана, извештај о извршеној контроли може да садржи и:
			1) препоруке за отклањање утврђених неправилности у раду и унапређење процеса рада;
			2) примере добре праксе у поступању, као позитивним решењима за друге организационе јединице.
			Члан 9.
			Када постоје основи сумње да је извршено кривично дело на раду или у вези са радом, односно други вид незаконитог или несавесног поступања од стране царинског службеника и намештеника, царински службеник који је извршио унутрашњу контролу предузима мере и радње у складу са овлашћењима прописаним Законом и актима донетим на основу закона, као и прописима којима се уређује кривична одговорност, ради покретања и вођења дисциплинског поступка и подношења кривичне пријаве.
			О подношењу кривичне пријаве обавештава се организациона јединица у којој је царински службеник и намештеник распоређен.
			Члан 10.
			Организациона јединица којој је у делокругу рада обављање послова унутрашње контроле врши превентивну контролу рада царинских службеника и намештеника у организационим јединицама у којима су уочене одређене незаконитости и пропусти у раду, посебно на радним местима ризичним за корупцију, а на које указују у својим обраћањима запослени, правна и физичка лица или на основу сазнања којима располаже та организациона јединица.
			Члан 11.
			По обраћањима која се достављају организационој јединици из члана 10. овог правилника поступа се тако што се:
			1) извeштajи o извршeним прoвeрaмa нaвoдa из обрaћaњa у кojимa ниje утврђeнa њихoвa oснoвaнoст, на основу писмене сагласности руководиоца, aрхивирajу и уносе у eвидeнциjу те организационе јединице;
			2) нe пoступa пo oбрaћaњимa кoja нe сaдржe кoнкрeтнe пoдaткe нeoпхoднe зa пoступaњe, вeћ сe и oнa oдлaжу у eвидeнциje;
			3) обрaћaњa кojа сe нe oднoсe нa дeлoкруг рaдa те организационе јединице, пo приjeму и eвидeнтирaњу, уступajу нaдлeжнoj oргaнизaциoнoj jeдиници у Управи царина или нaдлeжнoм држaвнoм oргaну, о чему се писаним путем обавештава подносилац;
			4) за обраћања, за која је утврђено да садрже неосноване или основане наводе, подносиоцу доставља одговор.
			Члан 12.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-00324/2019-08
			У Београду, 13. јуна 2019. године
			Министар,
			Синиша Мали, с.р.
	

