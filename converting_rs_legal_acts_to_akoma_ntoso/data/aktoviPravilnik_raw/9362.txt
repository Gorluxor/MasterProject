


	
	Zakon


	
	На основу члана 76. став 2. Закона о трансплантацији органа („Службени 
	гласник РС”, број 72/09), члана 68. став 6. и члана 95. став 3. Закона о 
	трансплантацији ћелија и ткива („Службени гласник РС”, број 72/09), члана 
	69. став 3. Закона о лечењу неплодности поступцима биомедицински 
	потпомогнутог оплођења („Службени гласник РС” број 72/09) и члана 51. став 
	3. Закона о трансфузиолошкој делатности („Службени гласник РС”, број 72/09),
	
	Mинистар здравља доноси
	
	ПРАВИЛНИК
	о висини трошкова насталих у 
	поступку утврђивања испуњености услова за обављање послова трансплантације 
	органа, ткива и ћелија, банака ћелија и ткива, биомедицински потпомогнутог 
	оплођења и трансфузиолошке делатности
	
	"Службени гласник РС", број 82 од 17. септембра 2013.
	
	Члан 1.
	Овим правилником прописују се висине трошкова насталих у поступку 
	утврђивања испуњености услова за обављање послова узимања, дистрибуције, 
	пресађивања, утврђивања подударности (типизације) ткива, односно 
	трансплантације органа, ћелија и ткива, као и банке ћелија и ткива, односно 
	за обављање послова биомедицински потпомогнутог оплођења (у даљем тексту: 
	БМПО) и трансфузиолошке делатности, односно одређених послова 
	трансфузиолошке делатности.
	Члан 2. 
	Трошкове из члана 1. овог правилника сноси подносилац захтева и дужан је 
	да их уплатити на одговарајући рачун за уплату јавних прихода буџета 
	Републике Србије у одговарајућем новчаном износу, и то у висини за:
	1) утврђивање испуњености прописаних услова за здравствене установе, 
	односно делове здравствених установа које могу обављати послове из области 
	трансплантације органа и то за: 
	(1) здравствену установу у којој је дозвољено узимање и дистрибуција 
	органа, односно у којој се дијагностикује и утврђује мождана смрт − 
	20.000,00 динара,
	(2) здравствену установу за пресађивање органа – 25.000,00 динара,
	(3) здравствену установу за утврђивање подударности, односно типизације 
	ткива − 15.000,00 динара,
	(4) здравствену установу за трансплантацију органа, која обавља и послове 
	узимања, дистрибуције и пресађивања органа – 40.000,00 динара;
	2) утврђивање испуњености прописаних услова за здравствене установе, 
	односно делове здравствених установа које могу обављати послове из области 
	трансплантације ћелије и ткива, и то за:
	(1) здравствену установу у којој је дозвољено узимање и дистрибуција 
	ћелија, односно ткива − 10.000,00 динара,
	(2) здравствену установу за пресађивање ћелија, односно ткива − 20.000,00 
	динара,
	(3) здравствену установу за трансплантацију ћелија, односно ткива која 
	обавља и послове узимања, дистрибуције и пресађивања ћелија, односно ткива − 
	25.000,00 динара, 
	(4) здравствену установу која обавља послове банке ћелија и ткива − 
	25.000,00 динара;
	3) утврђивање испуњености прописаних услова за друго правно лице за 
	обављање послова банке ћелије и ткива − 30.000,00 динара; 
	4) утврђивање испуњености прописаних услова за здравствене установе, 
	односно делове здравствених установа за обављање поступка из области БМПО, и 
	то за:
	(1) здравствену установу за обављање поступка унутар телесног оплођења − 
	20.000,00 динара,
	(2) здравствену установу за обављање поступка вантелесног оплођења − 
	25.000,00 динара,
	(3) здравствену установу за обављање поступка и унутар телесног оплођења 
	и вантелесног оплођења − 40.000,00 динара,
	(4) здравствену установу која обавља послове банке за чување 
	репродуктивних ћелија − 25.000,00 динара;
	5) утврђивање испуњености прописаних услова за здравствене установе, 
	односно делове здравствених установа за обављање послова из области 
	трансфузиолошке делатности, и то за:
	(1) институт за трансфузију крви − 30.000,00 динара,
	(2) завод за трансфузију крви − 25.000,00 динара,
	(3) службу за трансфузију крви − 20.000,00 динара,
	(4) болничку банку крви − 10.000,00 динара.
	Члан 3.
	Овај правилник ступа на снагу осмог дана од дана објављивања у „Службеном 
	гласнику Републике Србије”.
	
	Број 110-00-20/2013-01
	У Београду, 7. августа 2013. године
	Министар,
	проф. др Славица 
	Ђукић Дејановић, с.р.

