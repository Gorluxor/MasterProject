



На
основу члана 155. став 5. и члана 161. став 5. Закона о пензијском и инвалидском
осигурању (,,Службени гласник РС”, бр. 34/03, 64/04 – УС, 84/04 – др. закон,
85/05, 101/05 – др. закон и 63/06 – УС),

Министар
рада и социјалне политике доноси





ПРАВИЛНИК 

о начину подношења доказа
о броју регистрованих чланова удружења пензионера

„Службени гласник
РС“, број 99 од 2. новембра 2007.





Члан 1.

Овим
правилником уређује се начин подношења доказа о броју регистрованих чланова удружења
пензионера која су основана на нивоу Републике Србије и која имају више од
50.000 регистрованих чланова.



Члан 2.

Поднесак
са доказом о броју регистрованих чланова – удружења пензионера подносе министарству
надлежном за послове пензијског и инвалидског осигурања (у даљем тексту: Министарство).



Члан 3.

Поднесак
са доказом о броју регистрованих чланова садржи печат и потпис овлашћеног лица удружења
пензионера. 

Уз
поднесак са доказом о броју регистрованих чланова из става 1. овог члана прилаже
се:

1)
акт о оснивању или статут удружења пензионера;

2)
изјава удружења пензионера о броју регистрованих чланова потписана од овлашћеног
лица;

3)
списак регистрованих чланова удружења пензионера.



Члан 4.

Уколико
су испуњени сви потребни услови, Министарство писменим путем обавештава удружење
пензионера да поднесак садржи доказ о броју регистрованих чланова.



Члан 5.

Уколико
се број регистрованих чланова удружења пензионера смањи тако да буде мањи од
50.000, удружење пензионера дужно је да о томе обавести Министарство најкасније
у року од осам дана од дана утврђене промене.



Члан 6.

Овај
правилник ступа на снагу осмог дана од дана објављивања у „Службеном гласнику Републике
Србије”, а примењује се од 1. јануара 2008. године. 





Број 011-00-00873/2007-07

У Београду, 22. октобра 2007. године 

Министар,

Расим Љајић, с.р.



