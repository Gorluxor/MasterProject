
На основу члана 29. став 2. Закона о електронским комуникацијама („Службени гласник РС”, брoj 44/10), члана 12. став 1. тачка 1) и члана 16. став 1. тачка 4. Статута Републичке агенције за електронске комуникације („Службени гласник РС”, број 59/10),
Управни одбор Републичке агенције за електронске комуникације на седници од 16. новембра 2010. године, донео је

ПРАВИЛНИК 
о висини накнадa за обављање делатности електронских комуникација
"Службени гласник РС", број 93 од 8. децембра 2010.


Члан 1.
Овим правилником утврђује се висина накнаде за обављање делатности електронских комуникација.
Члан 2.
Висина накнаде за обављање делатности електронских комуникација утврђује се према врсти електронске комуникационе мреже или услуге и износи:



    
        
            
            
				Ред.број
            
            
            
				Врста делатности електронских   комуникација
            
            
            
				Висина накнаде
            
        
        
            
            
				1)
            
            
            
				услугејавне мобилне   телекомуникационе мреже, које се пружају преко сопствене мреже за приступ:
            
				GSM/GSM 1800 и UMTS/IMT-2000,   EDGE, HSDPA, LTE
            
            
            
				– 0,5% од оствареног прихода од   продаје у пословној години за коју се плаћа накнада;
            
				– до коначног утврђивања висине   годишње накнаде из претходне алинеје, плаћа се аконтација у висини коначно   утврђене накнаде из претходне пословне године.
            
        
        
            
            
				2)
            
            
            
				услуге јавне фиксне   телекомуникационе мреже које се пружају преко сопствене мреже за приступ   (говорна услуга, пренос података, приступ Интернету, пренос медијских   садржаја и др.)
            
            
            
				– 0,08% од оствареног прихода од   продаје у пословној години за коју се плаћа накнада;
            
				– до коначног утврђивања висине   годишње накнаде из претходне алинеје, плаћа се аконтација у висини коначно   утврђене накнаде из претходне пословне године.
            
        
        
            
            
				3)
            
            
            
				услуге приступа из члана 4. тачка   38) Закона
            
            
            
				– 0,08% од оствареног прихода од   продаје у пословној години за коју се плаћа накнада, а не мање од 10.000,00   динара;
            
				– до коначног утврђивања висине   годишње накнаде из претходне алинеје, плаћа се аконтација у висини коначно   утврђене накнаде из претходне пословне године;
            
				– за прву годину пословања   аконтациона накнада на годишњем нивоу је једнака минималној накнади за   делатности из ове тачке.
            
        
        
            
            
				4)
            
            
            
				услуге електронских комуникација   које се пружају корисницима преко мреже за приступ другог оператора (приступ   Интернету, VoIP, пренос медијских садржаја) 
            
            
            
				– 0,4% оствареног прихода од   продаје у пословној години за коју се плаћа накнада, када се користи мобилна   мрежа, а не мање од 10.000,00 динара;
            
				– 0,05% оствареног прихода од   продаје у пословној години за коју се плаћа накнада, када се користи фиксна   мрежа, а не мање од 10.000,00 динара; 
            
				– до коначног утврђивања висине   годишње накнаде из претходне алинеје, плаћа се аконтација у висини коначно   утврђене периодичне накнаде из претходне пословне године;
            
				– за прву годину пословања   аконтациона накнада на годишњем нивоу је једнака минималној накнади за   одговарајућу делатност из ове тачке.
            
        
        
            
            
				5)
            
            
            
				услуге јавне фиксне   телекомуникационе мреже, које се пружају преко сопствене бежичне мреже за   приступ на фреквенцијама по режиму општег овлашћења (пренос података, приступ   Интернету, пренос медијских садржаја)
            
            
            
				– 0,2% од оствареног прихода од   продаје у пословној години за коју се плаћа накнада, а не мање од 10.000,00   динара;
            
				– до коначног утврђивања висине   годишње накнаде из претходне алинеје, плаћа се аконтација у висини коначно   утврђене накнаде из претходне пословне године.
            
        
    


Члан 3.
Даном почетка примене овог правилника престаје да важи Правилник о висини накнада и трошкова издавања лиценце и одобрења („Службени гласник РС”, број 58/06), осим одредаба чл. 5, 6, 7. и 8. које престају да важе 31. децембра 2011. године.
Члан 4.
Овај правилник по добијању сагласности Владе, објављује се у „Службеном гласнику Републике Србије” и ступа на снагу осмог дана од дана објављивања, а примењиваће се од 1. јануара 2011. године.

Број 1-01-3400-6/10
У Београду, 16. новембра 2010. године 
Председник
Управног одбора,
проф. др Јован Радуновић, с.р.


