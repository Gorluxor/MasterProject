


	
	Zakon

	


	
			На основу члана 34. став (7) и члана 35. став (7) Закона о странцима („Службени гласник РС”, број 24/18),
			Министар унутрашњих послова доноси
			ПРАВИЛНИК
			о изгледу обрасца о одбијању захтева за издавање визе на граничном прелазу и о изгледу обрасца о одбијању захтева за продужење рока важења визе
			"Службени гласник РС", број 63 од 17. августа 
			2018.
			Члан 1.
			Овим правилником се прописује изглед обрасца одлуке о одбијању захтева за издавање визе на граничном прелазу и изглед обрасца одлуке о одбијању захтева за продужење рока важења визе.
			Члан 2.
			Обрасци из члана 1. овог правилника (Образац број 1 и Образац број 2) одштампани су на папиру формата А4, димензија (210 x 297 mm) и дати су у Прилогу 1, који је одштампан уз овај правилник и чини његов саставни део.
			Члан 3.
			Странцу коме је одбијен захтев за издавање визе на граничном прелазу, полицијски службеник који обавља граничну проверу уручује одлуку о одбијању захтева за визу на граничном прелазу у коjoj се заокруживањем наводи један или више разлога за одбијање захтева. 
			Странцу коме је одбијен захтев за продужење рока важења визе, надлежни орган уручује одлуку о одбијању захтева за продужење рока важења визе у којој се заокруживањем наводи један или више разлога за одбијање захтева. 
			Члан 4.
			Овај правилник ступа на снагу осмог дана од дана објављивања у „Службеном гласнику  Републике Србије”, а почиње да се примењује 3. октобра 2018. године.
			Број 01-6724/18-3 
			У Београду, 10. августа  2018. године
			Министар,
			др Небојша Стефановић, с.р.
			Прилози
			Образац број 1 
			- ОДЛУКА О ОДБИЈАЊУ ЗАХТЕВА ЗА ВИЗУ НА ГРАНИЧНОМ ПРЕЛАЗУ
			Образац број 
			2 - ОДЛУКА О ОДБИЈАЊУ ЗАХТЕВА ЗА ПРОДУЖЕЊЕ РОКА ВАЖЕЊА ВИЗЕ
	

