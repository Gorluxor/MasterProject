


	
	Zakon

	


	
				
				На основу члана 41. став 8. Закона о заштити и одрживом коришћењу рибљег фонда („Службени гласник РС”, број 128/14),
				Mинистар пољопривреде и заштите животне средине доноси
				
				ПРАВИЛНИК 
				о садржини обрасца дневне, вишедневне и годишње дозволе за рекреативни риболов и дневне, вишедневне и годишње дозволе за рекреативни риболов у заштићеном подручју
				"Службени гласник РС", број 15 од 6. фебруара 
				2015.
				
				Члан 1.
				Овим правилником ближе се прописује садржина обрасца дневне, вишедневне и годишње дозволе за рекреативни риболов и дневне, вишедневне и годишње дозволе за рекреативни риболов у заштићеном подручју.
				Члан 2.
				Садржина обрасца годишње дозволе за рекреативни риболов дата је у Обрасцу Д-2, Д-3 и Д-4, који су одштампани уз овај правилник и чине његов саставни део.
				Образац Д-2 који се штампа у зеленој боји, Образац Д-3 који се штампа у плавој боји и Образац Д-4 који се штампа у белој боји садрже: серијски број дозволе, простор за холограмску заштиту, текст: „Република Србија”, назив корисника рибарског подручја, текст: „Дозвола за рекреативни риболов за _____годину”, цену дозволе, простор за печат корисника и потпис одговорног лица, име и презиме, место и адресу пребивалишта риболовца, ЈМБГ, место за фотографију риболовца величине 30 x 35 mm, датум издавања дозволе, печат дистрибутера и потпис одговорног лица.
				Члан 3.
				Садржина обрасца годишње дозволе за рекреативни риболов у заштићеном подручју дата је у Обрасцу Д-5, који је одштампан уз овај правилник и чини његов саставни део.
				Образац Д-5 из става 1. овог члана, који се штампа у црвеној боји садржи: серијски број дозволе, простор за холограмску заштиту, текст: „Република Србија”, назив корисника рибарског подручја, текст: „Дозвола за рекреативни риболов за ____годину у заштићеном подручју”, цену дозволе, простор за печат корисника и потпис одговорног лица, име и презиме, место и адресу пребивалишта риболовца, ЈМБГ, место за фотографију риболовца величине 30 x 35 mm, датум издавања дозволе, печат дистрибутера и потпис одговорног лица.
				Члан 4.
				Садржина обрасца дневне дозволе за рекреативни риболов и дневне дозволе за рекреативни риболов у заштићеном подручју, дата је у Обрасцу Д-6, који је одштампан уз овај правилник и чини његов саставни део.
				Образац Д-6 из става 1. овог члана, који се штампа у жутој боји садржи: серијски број дозволе, простор за холограмску заштиту, текст: „Република Србија”, назив корисника рибарског подручја, текст: „Дневна дозвола за рекреативни риболов”, датум важења дозволе, цену дозволе, простор за печат корисника и потпис одговорног лица, име и презиме, место и адресу пребивалишта риболовца, ЈМБГ, риболовну воду за коју се дозвола издаје, датум издавања дозволе, име и презиме лица које је издало дозволу.
				Члан 5.
				Садржина обрасца вишедневне дозволе за рекреативни риболов и вишедневне дозволе за рекреативни риболов у заштићеном подручју, дата је у Обрасцу Д-7, који је одштампан уз овај правилник и чини његов саставни део.
				Образац Д-7 из става 1. овог члана, који се штампа у наранџастој боји садржи: серијски број дозволе, простор за холограмску заштиту, текст: „Република Србија”, назив корисника рибарског подручја, текст: „Вишедневна дозвола за рекреативни риболов”, датум важења дозволе од ______ до _______, цену дозволе, простор за печат корисника и потпис одговорног лица, име и презиме, место и адресу пребивалишта риболовца, ЈМБГ, риболовну воду за коју се дозвола издаје, датум издавања дозволе, име и презиме лица које је издало дозволу.
				Члан 6.
				Даном ступања на снагу овог правилника престаје да важи Правилник о садржини обрасца дозволе за рекреативни риболов („Службени гласник РС”, број 73/10).
				Члан 7.
				Овај правилник ступа на снагу наредног дана од дана објављивања у „Службеном гласнику Републике Србије”.
				Број 110-00-171/2014-17
				У Београду, 3. фебруара 2015. године
				Министар, 
				проф. др Снежана Богосављевић Бошковић, с.р. 
				
				
				Обрасци Д-2, Д-3, Д-4 - Годишња дозвола за рекреативни риболов 
				
				Образац Д-5 - Годишња дозвола за рекреативни риболов у заштићеном подручју
				
				Образац Д-6 - Дневна дозвола за рекреативни риболов и дневна дозвола за рекреативни риболов у заштићеном подручју				 
				
				Образац Д-7 - Вишедневна дозвола за рекреативни риболов и вишедневна дозвола за рекреативни риболов у заштићеном подручју 
	

