


	
	Zakon

	


	
				На основу члана 61. Закона о становању и одржавању зграда („Службени гласник РС”, број 104/16),
				Министар грађевинарства, саобраћаја и инфраструктуре доноси
				ПРАВИЛНИК
				о критеријумима за утврђивање минималног износа који одређује јединица локалне самоуправе за плаћање трошкова инвестиционог одржавања заједничких делова зграде 
				"Службени гласник РС", број 101 од 10. 
				новембра 2017.
				Члан 1.
				Овим правилником се прописују критеријуми за утврђивање минималног износа који одређује јединица локалне самоуправе за плаћање трошкова инвестиционог одржавања заједничких делова зграде.
				Надлежни орган јединице локалне самоуправе, у складу са законом којим се уређује становање и одржавање зграда (у даљем тексту: Закон), доноси акт којим утврђује минималну висину износа издвајања на име трошкова инвестиционог одржавања заједничких делова зграде. 
				Члан 2.
				Критеријуми за утврђивање минималне висине износа издвајања на име трошкова инвестиционог одржавања заједничких делова зграде су:
				1) просечна нето зарада у јединици локалне самоуправе за претходну годину, према подацима Републичког завода за статистику;
				2) намена посебног или самосталног дела зграде;
				3) просечна старост зграде;
				4) трошкови инвестиционог одржавања лифта, за зграде које имају лифт.
				Минимална висина износа издвајања на име трошкова инвестиционог одржавања заједничких делова зграде у смислу овог правилника представља месечни износ издвајања утврђен у апсолутном износу по квадратном метру површине посебног, односно самосталног дела зграде. 
				Члан 3.
				Критеријуми за утврђивање минималне висине износа издвајања на име трошкова инвестиционог одржавања заједничких делова зграде које се плаћа за стан и пословни простор као посебни део су:
				1) просечна нето зарада у јединици локалне самоуправе за претходну годину, према подацима Републичког завода за статистику (Цз);
				2) коефицијент јединице локалне самоуправе за утврђивање минималне висине износа издвајања на име трошкова инвестиционог одржавања зграде, који не може бити нижи од 1,3 (Кјлс);
				3) коефицијент старости зграде, где је за зграде старости до 10 година, Кс=0,4; за зграде старости од 10 до 20 година, Кс=0,6; за зграде старости од 20 до 30 година, Кс=0,8; за зграде старости од 30 година, Кс=1 (Кс);
				4) коефицијент за утврђивање минималне висине износа издвајања на име трошкова инвестиционог одржавања зграде са лифтом и без лифта, где је за зграде без лифта Кл=1, а за зграде са лифтом Кл=1,3 (Кл).
				На основу критеријума из става 1. овог члана, минимална висина износа издвајања на име трошкова инвестиционог одржавања заједничких делова зграде које се плаћа за стан и пословни простор као посебни део, утврђује се на следећи начин:
				
				где је:
				Цио – минимални износ месечног издвајања на име трошкова инвестиционог одржавања по квадратном метру стана или пословног простора.
				Члан 4.
				Критеријуми за утврђивање минималне висине износа издвајања на име трошкова инвестиционог одржавања заједничких делова зграде које се плаћа за гаражу, гаражни бокс и гаражно место као посебни део су:
				1) просечна нето зарада у јединици локалне самоуправе за претходну годину, према подацима Републичког завода за статистику (Цз);
				2) коефицијент јединице локалне самоуправе за утврђивање минималне висине износа издвајања на име трошкова инвестиционог одржавања зграде, који не може бити нижи од 1,3 (Кјлс);
				3) коефицијент старости зграде, где је за зграде старости до 10 година, Кс=0,4; за зграде старости од 10 до 20 година, Кс=0,6; за зграде старости од 20 до 30 година, Кс=0,8; за зграде старости од 30 година, Кс=1 (Кс);
				4) коефицијент гараже, гаражног бокса и гаражног места, где је за гаражу Кг=0,6, а за гаражни бокс и гаражно место у заједничкој гаражи Кг=0,4 (Кг).
				На основу критеријума из става 1. овог члана, минимална висина износа издвајања на име трошкова инвестиционог одржавања заједничких делова зграде које се плаћа за гаражу, гаражни бокс и гаражно место као посебни део, утврђује се на следећи начин:
				
				где је:
				Цио – минимални износ месечног издвајања на име трошкова инвестиционог одржавања по квадратном метру гараже, гаражног бокса или гаражног места.
				Члан 5.
				На основу критеријума за утврђивање минималног износа издвајања на име трошкова инвестиционог одржавања заједничких делова зграде, које се плаћа за гаражу утврђује се и висина износа издвајања на име трошкова инвестиционог одржавања заједничких делова зграде, које се плаћа за самостални део зграде. 
				Члан 6.
				Овај правилник ступа на снагу осмог дана од дана објављивања у „Службеном гласнику Републике Србије”. 
				Број 110-00-80/2017-12
				У Београду, 6. новембра 2017. године
				Министар,
				проф. др Зорана З. Михајловић, с.р.
	

