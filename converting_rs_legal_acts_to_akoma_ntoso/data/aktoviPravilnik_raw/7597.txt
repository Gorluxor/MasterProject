





На основу чл. 9. 
и 11. Закона о стандардизацији ("Службени лист СРЈ", бр. 30/96, 59/98, 70/2001 и 
8/2003) и члана 2. став 3. Уредбе о начину израде и доношења техничких прописа и 
вођења регистра тих прописа ("Службени лист СРЈ", бр. 4/97), 

министар за 
унутрашње економске односе доноси





ПРАВИЛНИК

о техничким и 
другим захтевима за керамичке плочице


„Службени лист СЦГ“, број 1 од 6. јануара 2006.





I. ОПШТЕ ОДРЕДБЕ



Члан 1.

Овим правилником 
прописују се технички и други захтеви које морају да испуњавају керамичке 
плочице за облагање зидова, подова и фасада, које се стављају у промет на 
домаћем тржишту (у даљем тексту: плочице).

Овим правилником 
нису обухваћене плочице произведене другим поступцима, синтероване керамичке 
кровне плоче и керамичке плоче за специјалне намене.



Члан 2.

Плочице, у 
смислу овог правилника, су танке плоче начињене од глине, односно других 
неорганских сировина. Углавном се користе за облагање подова и зидова, а обично 
се обликују као вучене или пресоване на собној температури, а затим суше и пеку 
на потребној температури како би се постигла захтевна својства. Плочице могу 
бити глазиране (GL) или неглазиране (UGL), незапаљиве су и отпорне на светлост.



Члан 3.

Дефиниције и 
класификација плочица утврђене су стандардом JUS EN 14411 - Керамичке плочице: 
Дефиниције, класификација, карактеристике и обележавање.



Члан 4.

Тип керамичких 
плочица из члана 2. одређен је следећим елементима:

1) класом 
квалитета;

2) обликовањем, 
с обзиром на начин производње (стандард - ЈУС ЕН 14411 - Табела 1);

3) групом, с 
обзиром на упијање воде (стандард - JUS EN 14411 - Табела 1);

4) природом 
видне површине (глазирана, енгобирана, неглазирана и полирана).



Члан 5.

Производи из 
члана 1. овог правилника се према класи квалитета разврставају у класе квалитета 
1, 2 и 3.



Члан 6.

Према начину 
производње плочице из члана 3. овог правилника се разврставају на:

1) вучене 
плочице - Група А;

2) сувопресоване 
плочице - Група B.



Члан 7.

Према упијању 
воде плочице из члана 3. овог правилника се разврставају на:

1) групу I са 
упијањем воде Е ≤ 3%;

2) групу IIа са 
упијањем воде 3% &lt; Е ≤ 6%;

3) групу IIb са 
упијањем воде 6% &lt; Е ≤ 10%;

4) групу III са 
упијањем воде Е &gt;10%.



II. ТЕХНИЧКИ И 
ДРУГИ ЗАХТЕВИ



Члан 8.

Пре стављања 
плочица у промет на домаћем тржишту, мора се испитивањима потврдити да њихов 
квалитет испуњава захтеве једног од нормативних прилога стандарда A, B, C, D, E, 
F, G, H, J, K 
и
L у 
погледу величине, толеранције мера, механичких и хемијских захтева, захтева у 
погледу квалитета видне површине и начина обележавања плочица и њихових 
паковања.



Члан 9.

Вучене плочице 
из чл. 6. и 7. овог правилника - Група AI са упијањем воде Е ≤ 3%, морају да 
задовоље све захтеве из члана 8. овог правилника утврђене стандардом JUS EN 
14411 - Прилог А.



Члан 10.

Вучене плочице 
из чл. 6. и 7. овог правилника - Група A IIa - Део 1 са упијањем воде 3% &lt; Е ≤ 
6%, морају да задовоље све захтеве из члана 8. овог правилника утврђене 
стандардом JUS EN 14411 - Прилог B.



Члан 11.

Вучене плочице 
из чл. 6. и 7. овог правилника - Група A IIa - Део 2 са упијањем воде 3% &lt; Е ≤ 
6%, морају да задовоље све захтеве из члана 8. овог правилника утврђене 
стандардом JUS EN 14411 - Прилог C.



Члан 12.

Вучене плочице 
из чл. 6. и 7. овог правилника - Група A IIb - Део 1 са упијањем воде 6% &lt; Е ≤ 
10%, морају да задовоље све захтеве из члана 8. овог правилника утврђене 
стандардом JUS EN 14411 - Прилог D.



Члан 13.

Вучене плочице 
из чл. 6. и 7. овог правилника - Група A IIb - Део 2 са упијањем воде 6% &lt; Е ≤ 
10%, морају да задовоље све захтеве из члана 8. овог правилника утврђене 
стандардом JUS EN 14411 - Прилог Е.



Члан 14.

Вучене плочице 
из чл. 6. и 7. овог правилника - Група A III са упијањем воде Е &gt; 10%, морају да 
задовоље све захтеве из члана 8. овог правилника утврђене стандардом JUS EN 
14411 - Прилог F.



Члан 15.

Сувопресоване 
плочице са малим упијањем воде из члана 6. тачка 2. и члана 7. тачка 1. овог 
правилника - Група B 1а са упијањем воде Е &lt; 0,5%, морају да задовоље све 
захтеве из члана 8. овог правилника утврђене стандардом JUS EN 14411 - Прилог G.



Члан 16.

Сувопресоване 
плочице са малим упијањем воде из члана 6. тачка 2. и члана 7. тачка 2. овог 
правилника - Група B Ib са упијањем воде 0,5% &lt; Е ≤ 3%, морају да задовоље све 
захтеве из члана 8. овог правилника утврђене стандардом JUS EN 14411 - Прилог H.



Члан 17.

Сувопресоване 
плочице са малим упијањем воде из члана 6. тачка 2. и члана 7. тачка 2. овог 
правилника - Група B IIa са упијањем воде 3% &lt; Е ≤ 6%, морају да задовоље све 
захтеве из члана 8. овог правилника утврђене стандардом JUS EN 14411 - Прилог Ј.



Члан 18.

Сувопресоване 
плочице са малим упијањем воде из члана 6. тачка 2. и члана 7. тачка 3. овог 
правилника - Група B IIb са упијањем воде 6% &lt; Е ≤ 10%, морају да задовоље све 
захтеве из члана 8. овог правилника утврђене стандардом JUS EN 14411 - Прилог К.



Члан 19.

Сувопресоване 
плочице са малим упијањем воде из члана 6. тачка 2. и члана 7. тачка 4. овог 
правилника - Група B III са упијањем воде Е &gt; 10%, морају да задовоље све 
захтеве из члана 8. овог правилника утврђене стандардом JUS EN 14411 - Прилог L.



III. ИСПИТИВАЊЕ 
КВАЛИТЕТА И ОБЕЛЕЖАВАЊЕ



Члан 20.

Провера 
квалитета плочица Класе 1, 2 и 3 утврђена овим правилником врши се методама 
испитивања утврђеним у стандардима:



	
		
		
		1) JUS 
		ISO 10545-1:2002,
		
		
		
		Керамичке плочице - Узимање узорака и основе за прихватање;
	
	
		
		
		2) JUS 
		ISO 10545-2:2002,
		
		
		
		Керамичке плочице - Одређивање мера и квалитета видне површине;
	
	
		
		
		3) JUS 
		ISO 10545-3:2002,
		
		
		
		Керамичке плочице - Одређивање упијања воде, привидне порозности, 
		привидне релативне запреминске масе и запреминске масе;
	
	
		
		
		4) JUS 
		ISO 10545-4:2002,
		
		
		
		Керамичке плочице - Одређивање чврстоће при савијању и јачине при лому;
	
	
		
		
		5) JUS 
		ISO 10545-5:2002,
		
		
		
		Керамичке плочице - Одређивање отпорности на удар мерењем коефицијента 
		реституције;
	
	
		
		
		6) JUS 
		ISO 10545-6:2002,
		
		
		
		Керамичке плочице - Одређивање отпорности неглазираних плочица према 
		дубоком хабању;
	
	
		
		
		7) JUS 
		ISO 10545-7:2002,
		
		
		
		Керамичке плочице - Одређивање отпорности глазираних плочица према 
		површинском хабању;
	
	
		
		
		8) JUS 
		ISO 10545-8:2002,
		
		
		
		Керамичке плочице - Одређивање линеарног термичког ширења;
	
	
		
		
		9) JUS 
		ISO 10545-9:2002,
		
		
		
		Керамичке плочице - Одређивање отпорности према температурном шоку;
	
	
		
		
		10) JUS 
		ISO 10545-10:2002,
		
		
		
		Керамичке плочице - Одређивање ширења влажењем;
	
	
		
		
		11) JUS 
		ISO 10545- 11:2002,
		
		
		
		Керамичке плочице - Одређивање отпорности према власавости глазираних 
		плочица;
	
	
		
		
		12) JUS 
		ISO 10545-12:2002,
		
		
		
		Керамичке плочице - Одређивање отпорности према мразу;
	
	
		
		
		13) JUS 
		ISO 10545- 13:2002,
		
		
		
		Керамичке плочице - Одређивање отпорности према хемикалијама;
	
	
		
		
		14) JUS 
		ISO 10545- 14:2002,
		
		
		
		Керамичке плочице - Одређивање отпорности према стварању мрља;
	
	
		
		
		15) JUS 
		ISO 10545- 15:2002,
		
		
		
		Керамичке плочице - Одређивање олова и кадмијума које испуштају 
		глазиране плочице;
	
	
		
		
		16) JUS 
		ISO 10545-16:2002,
		
		
		
		Керамичке плочице - Одређивање малих разлика у боји.
	




Члан 21.

Обележавање 
плочица врши се у складу са одредбама стандарда JUS EN 14411 - Тачка 8.1.

Испитивања из 
чл. 6, 7. и 20. овог правилника врши акредитована лабораторија која испуњава 
услове утврђене стандардом JUS ISO/IEC 17025 једанпут годишње.



IV. ПРЕЛАЗНЕ И 
ЗАВРШНЕ ОДРЕДБЕ



Члан 22.

Даном примене 
овог правилника престаје да важи Правилник о техничким и другим захтевима за 
керамичке плочице ("Службени лист СЦГ", бр. 58/2004).



Члан 23.

Овај правилник 
ступа на снагу осмог дана од дана објављивања у "Службеном листу СЦГ", а 
примењиваће се од 1. марта 2006. године.





Број: 
4/003-005/2005-16

16. децембра 
2005. године

Београд

Министар за 
унутрашње

економске односе

Амир 
Нурковић, 
с. р.



