


	
	Zakon


	
			На основу члана 25з став 6. Закона о дувану („Службени гласник РСˮ, бр. 101/05, 90/07, 95/10, 36/11, 93/12, 108/13 и 95/18),
			Министар пољопривреде, шумарства и водопривреде доноси
			ПРАВИЛНИК
			о условима за стручно руковођење процесом прераде дувана
			"Службени гласник РС", број 18 од 15. марта 2019.
			Члан 1.
			Овим правилником ближе се прописују услови за стручно руковођење процесом прераде дувана.
			Члан 2.
			Привредни субјект који се бави прерадом дувана обезбеђује стручно руковођење процесом прераде дувана тако што одређује лице које стручно руководи процесом прераде дувана.
			Лице из става 1. овог члана може стручно да руководи процесом прераде дувана ако има стечено високо образовање из научне области биотехничких наука, технолошког инжењерства, хемијских наука, машинског инжењерства или електротехничког и рачунарског инжењерства на студијама првог, односно другог степена (основне академске студије, мастер академске студије, мастер струковне студије, специјалистичке академске студије), односно на основним студијама на факултету у трајању од најмање четири године, као и ако има радно искуство од најмање једне године на пословима обраде, прераде дувана или производње дуванских производа.
			Члан 3.
			Овај правилник ступа на снагу наредног дана од дана објављивања у „Службеном гласнику Републике Србијеˮ.
			Број 110-00-19/2019-09
			У Београду, 7. мартa 2019. године
			Министар,
			Бранислав Недимовић, с.р.
	

