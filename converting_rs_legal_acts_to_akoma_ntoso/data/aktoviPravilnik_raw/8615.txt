


	
	Zakon

	


	
				На основу члана 34. став 2. Закона о превозу путника у друмском саобраћају („Службени гласник РС”, број 68/15),
				Министар грађевинарства, саобраћаја и инфраструктуре доноси
				ПРАВИЛНИК
				о регистру лиценци за превоз путника у друмском саобраћају
				"Службени гласник РС", број 112 од 15. 
				децембра 2017.
				Члан 1.
				Овим правилником прописују се садржина и начин вођења регистра издатих и одузетих лиценци за превоз путника и извода лиценце за превоз путника (у даљем тексту: регистар лиценци).
				Члан 2.
				Регистар лиценци садржи податке о лиценци, изводу лиценце, лицу одговорном за превоз ангажованом од стране домаћег превозника и домаћем превознику.
				Регистар лиценци садржи најмање следеће податке о лиценци за превоз путника:
				1) врсту лиценце за превоз (међународни линијски превоз путника, домаћи линијски превоз путника, међународни ванлинијски превоз путника и домаћи ванлинијски превоз путника);
				2) редни (серијски) број лиценце за превоз;
				3) датум почетка важења лиценце за превоз;
				4) датум истека рока важења лиценце за превоз;
				5) број извода лиценце за превоз;
				6) статус лиценце за превоз (издата/преузета, привремено одузета, одузета, поново издата или престала да важи);
				7) датум доношења привременог решења о одузимању лиценце;
				8) датум доношења решења о одузимању лиценце;
				9) разлог одузимања лиценце:
				(1) домаћи превозник је престао да испуњава услов пословног угледа; 
				(2) домаћи превозник је престао да испуњава услов професионалне оспособљености; 
				(3) домаћи превозник је престао да испуњава услов финансијске способности; 
				(4) домаћи превозник је престао да испуњава услов стварног и стабилног седишта; 
				(5) други разлози;
				10) датум издавања дупликата лиценце за превоз или извода лиценце за превоз.
				Регистар лиценци садржи најмање следеће податке о изводу лиценце за превоз путника:
				1) редни (серијски) број лиценце за превоз;
				2) врсту извода лиценце за превоз;
				3) редни (серијски) број извода лиценце за превоз;
				4) датум почетка важења извода лиценце за превоз;
				5) датум истека рока важења извода лиценце за превоз;
				6) регистарску ознаку аутобуса за које је издат извод лиценце. 
				Регистар лиценци садржи најмање следеће податке о лицу одговорном за превоз ангажованом од стране домаћег превозника:
				1) име;
				2) презиме;
				3) број сертификата о професионалној оспособљености;
				4) датум издавања сертификата о професионалној оспособљености;
				5) државу издавања сертификата о професионалној оспособљености;
				6) податак о професионалном угледу.
				Регистар лиценци садржи најмање следеће податке о домаћем превознику:
				1) пословно име;
				2) правну форму;
				3) адресу стварног и стабилног седишта;
				4) град стварног и стабилног седишта;
				5) поштански број стварног и стабилног седишта;
				6) број сертификата о професионалној оспособљености лица одговорног за превоз;
				7) податке о лиценци за превоз путника (врста, редни (серијски) број, датум почетка важења, датум истека рока важења);
				8) број и врсту изречених казни домаћем превознику у последње две године.
				Регистар лиценци води се у електронском облику, тако што се подаци из ст. 2–5. овог члана уносе на следећи начин:
				1) за врсту лиценце за превоз у облику слободног алфа-нумеричког поља са 2 карактера;
				2) за редни (серијски) број лиценце за превоз у облику слободног алфа-нумеричког поља са бројем карактера од 1 до 20;
				3) за датум почетка важења лиценце за превоз у облику слободног нумеричког поља ISO 8601 (GGGG-MM-DD) са 8 карактера;
				4) за датум истека рока важења лиценце за превоз у облику слободног нумеричког поља ISO 8601 (GGGG-MM-DD) са 8 карактера;
				5) за број извода лиценце за превоз у облику слободног нумеричког поља са бројем карактера од 1 до 4;
				6) за статус лиценце за превоз у облику слободног алфа-нумеричког поља са бројем карактера од 1 до 15;
				7) за датум доношења привременог решења о одузимању лиценце за превоз у облику слободног нумеричког поља ISO 8601 (GGGG-MM-DD) са 8 карактера;
				8) за датум доношења решења о одузимању у облику слободног нумеричког поља ISO 8601 (GGGG-MM-DD) са 8 карактера;
				9) за разлог одузимања лиценце за превоз у облику слободног алфа-нумеричког поља са бројем карактера од 1 до 100;
				10) за датум издавања дупликата лиценце за превоз у облику слободног нумеричког поља ISO 8601 (GGGG-MM-DD) са 8 карактера;
				10) за врсту извода лиценце за превоз у облику слободног алфа-нумеричког поља са 2 карактера;
				11) редни (серијски) број извода лиценце за превоз у облику слободног алфа-нумеричког поља са бројем карактера од 1 до 20;
				12) за датум почетка важења извода лиценце за превоз у облику слободног нумеричког поља ISO 8601 (GGGG-MM-DD) са 8 карактера;
				13) за датум истека рока важења извода лиценце за превоз у облику слободног нумеричког поља ISO 8601 (GGGG-MM-DD) са 8 карактера;
				14) за регистарску ознаку аутобуса за који је издат извод лиценце за превоз у облику слободног алфа-нумеричког поља са бројем карактера од 1 до 20;
				15) за име лица одговорног за превоз у облику слободног алфа-нумеричког поља са бројем карактера од 1 до 100;
				16) за презиме лица одговорног за превоз у облику слободног алфа-нумеричког поља са бројем карактера од 1 до 100;
				17) за број сертификата о професионалној оспособљености лица одговорног за превоз у облику слободног алфа-нумеричког поља са бројем карактера од 1 до 20;
				18) за датум издавања сертификата о професионалној оспособљености лица одговорног за превоз у облику слободног нумеричког поља ISO 8601 (GGGG-MM-DD) са 8 карактера;
				19) за државу издавања сертификата о професионалној оспособљености лица одговорног за превоз у облику међународнe ознакe Републике Србије ISO 3166-1 alpha 2 са 3 карактера;
				20) за податак о професионалном угледу лица одговорног за превоз у облику слободног алфа-нумеричког поља са бројем карактера од 1 до 100;
				21) за пословно име домаћег превозника у облику слободног алфа-нумеричког поља са бројем карактера од 1 до 100;
				22) за правну форму домаћег превозника у облику слободног алфа-нумеричког поља са бројем карактера од 1 до 50;
				23) за адресу стварног и стабилног седишта домаћег превозника у облику слободног алфа-нумеричког поља са бројем карактера од 1 до 150;
				24) за град стварног и стабилног седишта домаћег превозника у облику слободног алфа-нумеричког поља са бројем карактера од 1 до 50;
				25) за поштански број стварног и стабилног седишта домаћег превозника у облику слободног алфа-нумеричког поља са бројем карактера од 1 до 10;
				26) за број и врсту изречених казни домаћем превознику у последње две године у облику слободног алфа-нумеричког поља са бројем карактера од 1 до 1000.
				Члан 3.
				Овај правилник усклађен је са свим начелима и битним захтевима Уредбе (ЕЗ) број 1071/2009 Европског парламента и Савета од 21. октобра 2009. године о успостављању заједничких правила која се односе на услове за обављање професије друмског превозника и стављању ван снаге Директиве Савета 96/26/EК, Службени лист Европске уније Л 300 од 14. новембра 2009. године, Одлукe Комисије број 2009/992/EU од 17. децембра 2009. године о минималним захтевима у погледу података који се морају унети у национални електронски регистар предузећа регистрованих за друмски превоз, као и Уредбе (ЕЗ) 1213/2010 од 16. децембра 2010. године о утврђивању заједничких правила за повезивање националних електронских регистара о друмским транспортним предузећима.
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-210/2017-03
				У Београду, 8. децембра 2017. године
				Министар,
				проф. др Зорана З. Михајловић, с.р.
	

