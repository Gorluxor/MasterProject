


На основу члана 157. став 4. Закона о
основама безбедности саобраћаја на путевима („Службени лист СФРЈ“, бр. 63/80),
у споразуму са савезним секретаром за унутрашње послове и председником Савезног
комитета за саобраћај и везе, савезни секретар за народну одбрану прописује



ПРАВИЛНИК



о посебним условима за управљање одређеним категоријама моторних возила оружаних 
снага 

Социјалистичке


Федеративне


Републике


Југославије

„Службени
лист СФРЈ”, број 46 од 28. 

августа 1981.


Члан
1.

Моторним возилом
оружаних снага Социјалистичке Федеративне Републике Југославије (у даљем
тексту: моторно возило оружаних снага) може управљати војно лице или грађанско
лице на служби у оружаним снагама, које има важећу возачку дозволу. 

Члан
2. 

Возач моторног
возила оружаних снага мора код себе имати важећу возачку дозволу и путни радни
лист или посебно овлашћење да управља тим возилом и дужан је да их покаже на
хатев овлашћеног лица. 

Члан
3. 

Возач моторног
возила оружаних снага може управљати само оном категоријом моторних возила
оружаних снага која је назначена у возачкој дозволи. 

Изузетно од одредбе
става 1. овог члана, аутобусима оружаних снага може управљати војник на
одслужењу војног рока који има право управљања скупом возила категорије „Е”
чија вучна возила спадају у категорију „С”, и то: 

1) ако је право на
управљање моторним возилом категорије „С” стекао најмање једну годину пре дана
ступања на одслужење војног рока; 

2) ако је право на
управљање скупом возила категорије „Е” чија вучна возила спадају у категорију
„С” стекао кроз основну обуку током служења војног рока у ЈНА; 

3) ако је са успехом
завршио допунску обуку из: 

– управљања
аутобусом оружаних снага од најмање 25 наставних часова; 

– познавања и
одржавања аутобуса, од 12 наставних часова; 

– правила саобраћаја
на путевима, од 18 наставних часова. 

Проверу знања и
вештине управљања аутобусом по завршеној допунској обуци врши стручна комисија
саобраћајне службе Југословенске народне армије према прописима којима се
уређује програм и начин полагања возачких испита у ЈНА за категорију „D”. 


Члан
4. 

Војнику на одслужењу
војног рока који задовољи на провери знања и вештине управљања аутобусом издаће
се уверење о завршеној допунској обуци, које је приложено уз овај правилник. 


Уверење из става 1.
овог члана издаје команда или установа која организује и спроводи испит за
возача моторних возила оружаних снага категорије „D” у Југословенској народној
армији. 

Члан
5.

При управљању
аутобусом оружаних снага под условима из члана 4. став 2. овог правилника,
војник на одслужењу војног рока мора код себе имати, поред возачке дозволе,
уверење о завршеној допунској обуци. 

Члан
6. 

Оцена здравствене
способности кандидата за управљање моторним возилом оружаних снага врши се у
специјализованим санитетским установама Југословенске народне армије. 


Установе из става 1.
овог члана издају уверење о здравственој способности кандидата за управљање
моторним возилом оружаних снага као саставни део медицинске документације
кандидата. 

Уверење о
здравственој способности кандидата за управљање моторним возилом оружаних снага
које се подноси надлежном органу ради издавања возачке дозволе, не може бити
старије од шест месеци. 

Изузетно од одредбе
става 3. овог члана за војника на одслужењу војног рока чије је уверење о
здравственој способности за управљање моторним возилом старије од шест месеци,
гарнизонска санитетска установа на основу медицинске документације и општег
медицинског систематског прегледа, може продужити важност уверења за шест
месеци ако није дошло до промене здравственог стања војника. 

Ако се општим
медицинским систематским прегледом утврди да је настала промена у здравственом
стању војника, гарнизонска санитетска установа дужна је да таквог војника упути
у установу из става 1. овог члана, ради поновне оцене здравствене способности
за управљање моторним возилом оружаних снага. 

Члан
7. 

Овај правилник ступа
на снагу осмог дана од дана објављивања у „Службеном листу СФРЈ”. 





Савезни
секретар за народну одбрану,

генерал
армије,


Никола
Љубичић, с.р.











	
		
			
		
			
		
			
			
			У
  В Е Р Е Њ Е
		
		
			
		
			
			
			_________________________________________ из ВП
  _________________
		
		
			
			
			завршио је допунску обуку на аутобусу оружаних снага.
  Уверење важи уз возачку дозволу број __________ издату од СУП
  _______________________
		
		
			
			
			__________________________________. 
			
		
		
			
		
			
		
			
			
			Датум издавања 
			
		
		
			
			
			уверења: 
			
		
		
			
			
			_______________
			
		
		
			
		
			
			
			(М.П.)
			
		
		
			
		
			
			
			КОМАНДАНТ,
			
		
		
			
			
			______________________________
			
		
		
			
	

Димензије: 103 х 72
mm.



