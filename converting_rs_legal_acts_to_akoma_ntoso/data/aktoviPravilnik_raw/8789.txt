



На основу члана 331. Закона о ваздушној пловидби
(“Службени лист СФРЈ”, бр.
23/78), председник Савезног комитета за саобраћај и везе прописује



ПРАВИЛНИК

О
НАЧИНУ УПИСИВАЊА АЕРОДРОМА У УПИСНИК ЦИВИЛНИХ АЕРОДРОМА И ЛЕТИЛИШТА У УПИСНИК
ЛЕТИЛИШТА

„Службени
лист СФРЈ”, број 11 од 16. III 1979.

Члан
1.

Овим правилником
прописује се начин уписивања аеродрома у уписник цивилних аеродрома и летилишта
у уписник летилишта, као и садржај тих уписника.

Члан
2.

Уписник цивилних
аеродрома и уписник летилишта воде се у облику тврдо укоричених књига, чије су
стране нумерисане, а на обрасцима бр. 1 односно бр. 2 који су одштампани уз
овај правилник и чине његов саставни део.

Пре уписа у уписник
цивилних аеродрома, односно у уписник летилишта Савезни комитет за саобраћај и
везе оверава те књиге уписника својим печатом и потписом овлашћеног лица.

Члан
3.

Уз захтев за
коришћење и упис аеродрома, у уписник цивилних аеродрома, ако су испуњени
услови из члана 57. став 2. Закона о ваздушној пловидби, подносе се: решење о
извршеном техничком пријему аеродрома и подаци о правцу пружања полетно-слетних
стаза, координатама референтне тачке аеродрома и координатама прагова у оси
полетно-слетне стазе, који су оверени од стране овлашћеног органа надлежног за
геодетске послове.

Уз документацију из
става 1. овог члана, подносе се и подаци о месту где се аеродром налази, о
намени аеродрома и његовим техничким својствима, укључујући и објекте и
постројења која се на њему налазе (маневарске површине, техничка средства и
уређаји за контролу летења и вођење ваздухоплова, пристанишни комплекс,
технички комплекс, аеродромска опрема и аеродромске инсталације), о класи и
категорији полетно-слетних и других стаза аеродрома и о носиоцу права коришћења
аеродрома односно организацији удруженог рада која пружа аеродромске услуге.

Подаци из ст. 1. и
2. овог члана на основу којих је извршен упис аеродрома у уписник цивилних
аеродрома као прилози уписнику, чувају се у посебном улошку за сваки аеродром.

За ваздухопловна
пристаништа, уз захтев за упис у уписник цивилних аеродрома подносе се и
технички подаци из „Зборника ваздухопловних података Социјалистичке Федеративне
Републике Југославије – (AIP)” у делу AGA и MAP, као и подаци о томе да ли
ваздухопловно пристаниште испуњава и посебне техничке и друге услове за прихват
и отпрему ваздухоплова, путника и ствари.

Члан
4.

У уписник цивилних
аеродрома упусују се подаци о носиоцу права коришћења аеродрома (назив,
седиште, делатност и др.) и сви основни подаци о аеродрому у вези са његовим
коришћењем, као и подаци из члана 3. став 2. овог правилника.

Пре уписа мешовитог
аеродрома у уписник цивилних аеродрома, подаци из става 1. овог члана
достављају се на мишљење Савезном секретаријату за народну одбрану.

У уписник летилишта
уписују се подаци о организацији удруженог рада или другом правном лицу које
користи летилиште, месту где се летилиште налази, намени за коју ће се
користити, положају и дужини полетно-слетне стазе, категоријама ваздухоплова
који могу безбедно полетати и слетати на летилиште, времену и условима под којима
се летилиште може користити и препрекама које се налазе на прилазним и бочним
равнима.

Члан
5.

У уписник цивилних
аеродрома и у уписник летилишта уносе се и сви подаци садржани у решењу о
дозволи за коришћење аеродрома, односно летилишта.

Члан
6.

Ако је приликом
уписивања у уписник цивилних аеродрома, односно у уписник летилишта учињена
грешка, исправка се врши тако да се погрешно уписани податак прецрта црвеним
мастилом и црвеним мастилом упише исправан податак. Извршену исправку дужно је,
својим потписом, да овери овлашћено лице које је извршило исправку.

Члан
7.

У уписник цивилних
аеродрома уносе се подаци о замени и постављању нових техничких средстава,
опреме, уређаја и објеката који служе за контролу летења и вођење ваздухоплова,
ако се тиме мењају подаци унесени у уписник цивилних аеродрома, а које Савезна
управа за контролу летења доставља Савезном комитету за саобраћај и везе, ради
уношења измена у уписник цивилних аеродрома.

Члан
8.

У уписник цивилних
аеродрома, односно уписник летилишта уписују се подаци из решења о брисању
аеродрома, односно летилишта и то: о томе по чијем се захтеву врши брисање
аеродрома из уписника цивилних аеродрома, односно летилишта из уписника
летилишта, разлози престанка коришћења и датум престанка коришћења аеродрома,
односно летилишта, назив органа који је донео решење и број и датум доношења
решења.

Брисање у уписнику
цивилних аеродрома, односно у уписнику летилишта врши се прецртавањем назива и
места аеродрома и летилишта.

Члан
9.

Аеродроми и
летилишта који нису уписани у уписник цивилних аеродрома, односно у уписник
летилишта морају се уписати у ове уписнике, на начин утврђен овим правилником,
у року од три месеца од дана ступања на снагу овог правилника.

Члан
10.

Даном ступања на
снагу овог правилника престаје да важи Правилник о уписивању аеродрома у
регистар („Службени лист СФРЈ”, бр. 15/71).

Члан
11.

Овај правилник ступа
на снагу осмог дана од дана објављивања у „Службеном листу СФРЈ”.





VI Бр
1386/2

21.
септембра 1978. године

Београд 

Председник

Савезног комитета за 

саобраћај и везе,

Анте Зелић, с. р.







Образац
бр. 1

САВЕЗНИ КОМИТЕТ ЗА
САОБРАЋАЈ И ВЕЗЕ

Назив аеродрома
_________________________ Уписни број _____________ 

Место где се
аеродром налази _____________________________________ 

Ознака аеродрома
________________________________ 

УПИСНИК
ЦИВИЛНИХ АЕРОДРОМА

А.
Подаци о аеродрому


 
  
  1.
  
  
  Катастарска општина
  __________________________________________ 
  
 
 
  
  2.
  
  
  Удаљеност од града
  ___________________________________________ 
  
 
 
  
  3.
  
  
  Намена аеродрома
  ____________________________________________ 
  
 
 
  
  4.
  
  
  Ознака и правац пружања полетно-слетне стазе,
  коородинате осовине прагова полетно-слетних стаза
  __________________________________ 
  
 
 
  
  5.
  
  
  Класа и категорија полетно-слетних стаза _________________________
  
  
 
 
  
  6.
  
  
  Референтна температура и надморска висина (референтне
  тачке) аеродрома ___________________________________________________ 
  
 
 
  
  7.
  
  
  Изградња аеродрома:
  
 
 
  
  
  а) орган који је издао дозволу за изградњу, број и
  датум решења ____________________________________________________________
  
 
 
  
  
  б) датум почетка изградње
  _____________________________________
  
 
 
  
  
  в) датум завршетка изградње
  ___________________________________
  
 
 
  
  
  г) подаци о техничком пријему, број и датум решења о
  дозволи за коришћење __________________________________________________
  
 




Б.
Технички подаци о аеродрому


 
  
  1.
  
  
  
  Технички подаци о површинама за кретање ваздухоплова
  
  
  
  димензије
  
  
  отпорност
  
  
  врста
  коловоза
  
  
  основна
  стаза
  
  
  примедбе
  
  
 
 
  
  
  Полетно-слетна стаза
  
  
  
  
 
 
  
  
  
 
 
  
  
  Продужетак за заустављање
  
  
  
  
  
  
 
 
  
  
  Претпоље
  
  
  
  
  
  
 
 
  
  
  Стазе за вожење
  
  
  
  
  
  
 
 
  
  
  Платформе
  
  
  
  
  
  
 
 
  
  2.
  
  
  
  Објекти високоградње
  
  
  Назив
  и намена објекта
  
  
  Регулациона
  линија
  
  
 
 
  
  
  
 
 
  
  3.
  
  
  
  Технички подаци о техничким средствима и уређајима за
  контролу летења и вођење ваздухоплова
  
  
  Назив
  средства
  
  
  Ознака
  
  
  Локација
  
  
 
 
  
  Координате
  
  
  Удаљеност
  од
  
  
  Напомена
  
  
 
 
  
  
  
  
  
 
 
  
  
  
  
  
 
 
  
  4.
  
  
  
  Ватрогасна опрема, ватрогасна категорија аеродрома
  
  
  
  
  
  
  
 
 
  
  5.
  
  
  
  Опрема за одржавање површина за кретање ваздухоплова
  
  
  
  
  
  
  
 
 
  
  6.
  
  
  
  Опрема за прихват и отпрему типови ваздухоплова који
  могу да користе аеродром
  
  
  
  
  
  
  
 
 
  
  7.
  
  
  
  Светлосне ознаке
  
  
  
  
  
  
  
 
 
  
  8.
  
  
  
  Снабдевање погонским горивом и мазивом – врста горива
  и мазива
  
  
  
  
  
  
  
 
 
  
  9.
  
  
  
  Извори напајања електричном енергијом и резервни
  извори
  
  
  
  
  
  
  
 
 
  
  10.
  
  
  
  Опрема хитне помоћи
  
  
  
  
  
  
  
 
 
  
  11. 
  
  
  Остали подаци
  
  
  
  
  
  
  
 


В.
Подаци о носиоцу права коришћења аеродрома


 
  
  1.
  
  
  Фирма, односно назив носиоца права коришћења
  аеродрома, његово седиште и адреса
  _____________________________________________ 
  
 
 
  
  
 
 
  
  2.
  
  
  Датум и број решења о регистрацији организације
  удруженог рада, односно друге организације или одобрење за оснивање и рад
  другог правног лица које је носилац права коришћења аеродрома __________ 
  
 
 
  
  
 
 
  
  3.
  
  
  Остали подаци (статусне – организационе промене
  носиоца права коришћења аеродрома) ________________________________________ 
  
 




Г.
Ограничења коришћења и промене ограничења


 
  
  1.
  
  
  Ограничења коришћења
  _______________________________________
  
 
 
  
  
 
 
  
  
  (природне и вештачке препреке у простору за прилажење
  и слетање, обележавања, ограничења за дневно и ноћно летење) ______________ 
  
 
 
  
  
 
 
  
  2.
  
  
  Промена ограничења
  __________________________________________ 
  
 
 
  
  
 
 
  
  3.
  
  
  Примедбе
  ___________________________________________________
  
 
 
  
  
 


Д.
Подаци у вези са брисањем аеродрома


 
  
  Напомена:
  
  
 
 
  
  *
  
  
  Подаци о аеродрому наведени под А, Б, В, Г и Д односе
  се у целини на ваздухопловна пристаништа, а на остале аеродроме у делу који
  опредељује њихову намену.
  
 
 
  
  
  
 


Образац
бр. 2

САВЕЗНИ
КОМИТЕТ ЗА САОБРАЋАЈ И ВЕЗЕ

Назив летилишта
_________________________ Уписни број _____________ 

Место
______________________________.

УПИСНИК
ЛЕТИЛИШТА


 
  
  1.
  
  
  Место где се летилиште налази (катастарска општина)
  
  
 
 
  
  2.
  
  
  Намена летилишта
  
  
 
 
  
  3.
  
  
  Правац пружања полетно-слетне стазе и надморска
  висина
  
  
 
 
  
  4.
  
  
  Димензије летилишта (дужина, ширина)
  
  
 
 
  
  5.
  
  
  Природа земљишног тла и врста коловоза
  
  
 
 
  
  6.
  
  
  Препреке на прилазним и бочним површинама
  
  
 
 
  
  7.
  
  
  Који се ваздухоплови могу користити и одговарајућа
  ограничења коришћења летилишта
  
  
 
 
  
  8.
  
  
  Време у које се летилиште користи
  
  
 
 
  
  9.
  
  
  Припреме, објекти и средства – опрема при
  организовању летилишта (обележавање, слово „Т”, ватрогасна средства и сл.)
  
  
 
 
  
  10.
  
  
  Назив носиоца права коришћења летилишта, седишта –
  адреса
  
  
 
 
  
  11.
  
  
  Фирма, односно назив организације која врши одређене
  авио-услуге, седиште – адреса
  
  
 
 
  
  12.
  
  
  Остали подаци о променама (обнова уписа привремена
  ограничења коришћења, посебни услови забране и сл.)
  
  
 
 
  
  13.
  
  
  Подаци у вези са брисањем летилишта
  
  
 






