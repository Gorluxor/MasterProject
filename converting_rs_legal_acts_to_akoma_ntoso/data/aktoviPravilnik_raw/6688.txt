





На
основу члана 91. тачка 5. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану
прописује





ПРАВИЛНИК





о садржини и начину подношења инвестиционих програма за изградњу капацитета за 
производњу наоружања и војне опреме

„Службени
лист СФРЈ”, број 9 од 13. фебруара 1981.





Члан
1.

Инвестициони програм
за изградњу капацитета за производњу наоружања и војне опреме, поред елемената
наведених у члану 29. Закона о производњи наоружања и војне опреме, мора да
садржи још и следеће елементе:

1) упоредни приказ
структуре и величине постојећих и нових капацитета; постојеће и будуће
технологије и организацију рада;

2) спецификацију
опреме произведене у земљи и из увоза, спецификацију нових грађевинских објеката
и спецификацију адаптација (реконструкција) постојећих грађевинских објеката;

3) обим и структуру
инвестиционих улагања у грађевинске објекте, опрему произведену у земљи и из
увоза (са царином и без царине), монтажу, обуку кадрова и транспорт;

4) динамику
изградње, са подацима о дану почетка и завршетка радова из инвестиционог
програма и дану почетка производње наоружања и војне опреме;

5) приказ стања
обртних средстава и начин њиховог обезбеђивања (обим, структура, извори и др.);

6) начин
обезбеђивања опреме из увоза и обезбеђивања потребних девиза, по врстама и
динамици обезбеђења, са доказом да се предвиђена опрема из увоза не производи у
земљи;

7) анализу основних
економских показатеља (економичност, продуктивност, рентабилност) могућност
отплате кредита по годинама и ефекту који се по извршеним улагањима у
производњу наоружања и војне опреме очекује;

8) услове, начин и
мере обезбеђења заштите тајности података из инвестиционог програма.



Члан
2.

Инвестициони
програм, са одлуком органа управљања о усвајању програма, организација
удруженог рада доставља, у два примерка, на разматрање Савезном секретаријату
за народну одбрану.



Члан
3.

На основу налаза и
оцене комисије образоване у Савезном секретаријату за народну одбрану за оцену
и анализу инвестиционог програма са становишта техничко-технолошке и економске
оправданости улагања средстава која обезбеђује Савезни секретаријат за народну
одбрану, савезни секретар за народну одбрану или лице које он овласти доноси
решење о сагласности на инвестициони програм, које, по правилу, садржи податке
о: укупним инвестиционим улагањима са структуром финансирања за грађевинске
објекте, опрему која се производи у земљи и из увоза, и за остала улагања;
изворима финансирања; ослобађању од плаћања царине; року завршетка радова из
инвестиционог програма и почетку активирања капацитета; условима давања
кредита; истовременом и сразмерном ангажовању средстава финансирања; основним
средствима предвиђеним инвестиционим програмом, као и друге активности које су
од значаја за рад и контролу надлежних органа у вези са реализацијом
инвестиционих програма.



Члан
4.

По један примерак
решења о сагласности на инвестициони програм доставља се организацији удруженог
рада и Војном сервису у саставу Народне банке Југославије.



Члан
5.

Војни сервис у
саставу Народне банке Југославије са организацијом удруженог рада – носиоцем
инвестиционог програма, под условима наведеним у решењу закључује уговор о
коришћењу средстава која обезбеђује Савезни секретаријат за народну одбрану.



Члан
6.

Овај правилник ступа
на снагу осмог дана од дана објављивања у „Службеном листу СФРЈ”.



Р. в. п. бр. 6

30. јануара 1981.
године

Београд


Савезни секретар за


народну одбрану

генерал армије,


Никола Љубичић, с.
р.





