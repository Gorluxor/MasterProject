


	
	Zakon




	
				На основу члана 6. став 3. Закона о вину („Службени гласник РС”, бр. 41/09 и 93/12), 
				Министар пољопривреде и заштите животне средине доноси
				ПРАВИЛНИК
				о рејонизацији виноградарских географских производних подручја Србије
				"Службени гласник РС", број 45 од 22. маја 2015.
				Уводне одредбе
				Члан 1.
				Овим правилником ближе се утврђују границе и називи виноградарских географских производних подручја, дозвољене и препоручене сорте за виноградарска подручја, максимални приноси за та виноградарска подручја и друге карактеристике везане за производњу грожђа и вина у виноградарским подручјима.
				Значење израза
				Члан 2.
				Поједини изрази употребљени у овом правилнику имају следеће значење:
				1) ампелотехничке мере јесу мере које се спроводе ради успешног гајења винове лозе и производње грожђа;
				2) виногорје јесте уско виноградарско подручје у оквиру рејона које се одликује уједначеним специфичним еколошким факторима, избором препоручених сорти и осталим чиниоцима, што омогућава производњу грожђа, шире, вина и других производа карактеристичних по квалитету, приносу грожђа и сензорним особинама за то виногорје;
				3) виноградарска оаза (у даљем тексту: оаза) јесте уско виноградарско подручје, које се географски не граничи са осталим деловима виноградарског подручја коме припада;
				4) виноградарски регион (у даљем тексту: регион) јесте шире виноградарско подручје у оквиру винородне Србије, које се одликује сличним еколошким факторима, избором препоручених сорти и осталим неопходним чиниоцима за успешно гајење винове лозе, што омогућава производњу грожђа, шире, вина и других производа карактеристичних по квалитету, приносу грожђа и сензорним особинама за тај регион;
				5) виноградарски рејон (у даљем тексту: рејон) јесте уже виноградарско подручје у оквиру региона, које се одликује сличним специфичним еколошким факторима, избором препоручених сорти и осталим чиниоцима, што омогућава производњу грожђа, шире, вина и других производа карактеристичних по квалитету, приносу грожђа и сензорним особинама за тај рејон;
				6) винородна Србија јесте најшире виноградарско географско производно подручје (у даљем тексту: виноградарско подручје) на територији Републике Србије у којем постоје повољни услови за гајење винове лозе;
				7) допунска рејонирана сорта (дозвољена) јесте сорта која је на основу традиције гајења и/или научног, односно производног испитивања дозвољена за гајење на одређеном виноградарском подручју, а чије грожђе, уз испуњење одговарајућих услова, може бити намењено као допуна основном вину у производњи вина са географским пореклом, односно за купажу, поправку и изједначавање квалитета базном (основном) вину са географским пореклом или као допуна са највећим учешћем од 15% за производњу „стоног сортног” вина код кога је на декларацији наведен назив само једне сорте, односно не као прва сорта декларисана на „стоном сортном” вину. 
				8) локалитет (или потес) јесте најмање виноградарско подручје у оквиру виногорја које се одликује хомогеним еколошким факторима;
				9) основна рејонирана сорта (препоручена) јесте сорта која је на основу традиције гајења и/или вишегодишњег научног, односно производног испитивања препоручена за гајење на одређеном виноградарском подручју, а чије грожђе, уз испуњење одговарајућих услова, може бити намењено производњи вина са географским пореклом или као основа за производњу „стоног сортног” вина код кога је на декларацији наведен назив само те сорте са њеним најмањим учешћем од 85%, као и чији се виногради препоручују за подизање нових винограда.
				Називи виноградарских географских производних подручја
				Члан 3.
				Називи виноградарских географских производних подручја су:
				1. Виноградарски регион Централна Србија/Централна Србија
				1.1. Поцерско-ваљевски рејон/Цер – Ваљево 
				1.1.1. Поцерско виногорје/Поцерина
				1.1.2. Подгорско виногорје/Подгорина 
				1.1.3. Колубарско-љишко виногорје/Колубара – Љиг 
				1.2. Рејон Неготинска Крајина/Неготинска Крајина
				1.2.1. Кључко виногорје/Кључ
				1.2.2. Брзопаланачко виногорје/Брза Паланка
				1.2.3. Михајловачко виногорје/Михајловац
				1.2.4. Неготинско виногорје/Неготин
				1.2.5. Рогљевачко-рајачко виногорје/Рогљево – Рајац
				1.3. Књажевачки рејон/Књажевац
				1.3.1. Борско виногорје/Бор
				1.3.2. Бољевачко виногорје/Бољевац
				1.3.3. Зајечарско виногорје/Зајечар
				1.3.4. Потркањско виногорје/Потркање
				1.4. Млавски рејон/Млава
				1.4.1. Браничевско виногорје/Браничево
				1.4.2. Пожаревачко виногорје/Пожаревац
				1.4.3. Ресавско виногорје/Ресава
				1.5. Топлички рејон/Топлица
				1.5.1. Прокупачко виногорје/Прокупље
				1.5.2. Југбогдановачко виногорје/Југ Богдан
				1.5.3. Житорађско виногорје/Житорађа
				1.6. Нишки рејон/Ниш
				1.6.1. Сокобањско виногорје/Сокобања
				1.6.2. Алексиначко виногорје/Алексинац
				1.6.3. Житковачко виногорје/Житковац
				1.6.4. Чегарско виногорје/Чегар
				1.6.5. Кутинско виногорје/Кутина
				1.6.6. Сврљишко виногорје/Сврљиг
				1.7. Нишавски рејон/Нишава
				1.7.1. Белопаланачко виногорје/Бела Паланка
				1.7.2. Пиротско виногорје/Пирот
				1.7.3. Бабушничко виногорје/Бабушница
				1.8. Лесковачки рејон/Лесковац
				1.8.1. Бабичко виногорје/Бабичко
				1.8.2. Пусторечко виногорје/Пуста Река 
				1.8.3. Винарачко виногорје/Винарци
				1.8.4. Власотиначко виногорје/Власотинце
				1.9. Врањски рејон/Врање
				1.9.1. Сурдуличко виногорје/Сурдулица
				1.9.2. Вртогошко виногорје/Вртогош
				1.9.3. Буштрањско виногорје/Буштрање
				1.10. Чачанско-краљевачки рејон/Чачак – Краљево
				1.10.1. Љубићко виногорје/Љубић
				1.10.2. Јеличко виногорје/Јелица
				1.10.3. Ибарско виногорје/Ибар
				1.11. Рејон Три Мораве/Три Мораве
				1.11.1. Параћинско виногорје/Параћин
				1.11.2. Јагодинско виногорје/Јагодина
				1.11.3. Јовачко виногорје/Јовац
				1.11.4. Левачко виногорје/Левач
				1.11.5. Темнићко виногорје/Темнић
				1.11.6. Трстеничко виногорје/Трстеник
				1.11.7. Крушевачко виногорје/Крушевац
				1.11.8. Жупско виногорје/Жупа
				1.11.9. Ражањско виногорје/Ражањ
				1.12. Београдски рејон/Београд
				1.12.1. Авалско-космајско виногорје/Авала – Космај
				1.12.2. Грочанско виногорје/Гроцка
				1.12.3. Смедеревско виногорје/Смедерево
				1.12.4. Дубонско виногорје/Дубона
				1.12.5. Лазаревачко виногорје/Лазаревац
				1.13. Шумадијски рејон/Шумадија
				1.13.1. Крњевачко виногорје/Крњево
				1.13.2. Опленачко виногорје/Опленац
				1.13.3. Рачанско виногорје/Рача 
				1.13.4. Крагујевачко виногорје/Крагујевац
				2. Виноградарски регион Војводина/Војводина
				2.1. Сремски рејон/Срем
				2.1.1. Фрушкогорско виногорје/Фрушка гора
				2.2. Суботички рејон/Суботица/Суботичко-хоргошка пешчара
				2.2.1. Риђичко виногорје/Риђица
				2.2.2. Палићко виногорје/Палић
				2.2.3. Хоргошко виногорје/Хоргош
				2.3. Рејон Телечка/Телечка
				2.3.1. Западнотелечко виногорје/Телечка коса
				2.3.2. Централнотелечко виногорје/Бачка Топола
				2.3.3. Источнотелечко виногорје/Мали Иђош
				2.4. Потиски рејон/Тиса
				2.4.1. Севернопотиско виногорје/Горња Тиса
				2.4.2. Средњепотиско виногорје/Средње Потисје
				2.4.3. Јужнопотиско виногорје/Доња Тиса 
				2.5. Банатски рејон/Банат
				2.5.1. Кикиндско виногорје/Кикинда
				2.5.2. Средњебанатско виногорје/Средњи Банат
				2.6. Јужнобанатски рејон/Јужни Банат
				2.6.1. Вршачко виногорје/Вршац
				2.6.2. Белоцркванско виногорје/Бела Црква
				2.6.3. Виногорје Делиблатске пешчаре/Делиблатска пешчара
				2.7. Бачки рејон/Бачка
				3. Виноградарски регион Косово и Метохија/Косово и Метохија
				3.1. Севернометохијски рејон/Северна Метохија
				3.1.1. Пећко виногорје/Пећ
				3.1.2. Источко виногорје/Исток
				3.2. Јужнометохијски рејон/Јужна Метохија
				3.2.1. Ђаковачко виногорје/Ђаковица
				3.2.2. Ораховачко виногорје/Ораховац
				3.2.3. Призренско виногорје/Призрен
				3.2.4. Суворечко виногорје/Сува Река
				3.2.5. Малишевско виногорје/Малишево
				Карактеристике везане за производњу грожђа и вина у виноградарским географским производним подручјима
				Члан 4.
				Границе виноградарских географских производних подручја, дозвољене и препоручене сорте за виноградарска подручја, максимални приноси за та виноградарска подручја и друге карактеристике везане за производњу грожђа и вина у виноградарским подручјима дати су у Прилогу – Рејонизација виноградарских географских производних подручја Републике Србије, који је одштампан уз овај правилник и чини његов саставни део.
				Ступање на снагу 
				Члан 5.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00047/2015-09
				У Београду, 11. маја 2015. године
				Министар,
				проф. др Снежана Богосављевић Бошковић, с.р.
				
					
				
	

