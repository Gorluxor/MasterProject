


	
	Zakon


	
			На основу члана 8а став 3. и члана 8б став 10. Закона о управљању отпадом („Службени гласник РС”, бр. 36/09, 88/10, 14/16 и 95/18 – др. закон),
			Министар заштите животне средине доноси
			ПРАВИЛНИК 
			о критеријумима за одређивање нуспроизвода и обрасцу извештаја о нуспроизводима, начину и роковима за његово достављање
			"Службени гласник РС", број 76 од 25. октобра 
			2019.
			Члан 1.
			Овим правилником прописују се критеријуми за одређивање нуспроизвода и образац извештаја о нуспроизводима, начин и рокови за његово достављање.
			Члан 2.
			Изрази употребљени у овом правилнику имају следеће значење:
			1) производни остатак је материја или предмет који није циљано настао као резултат производног процеса и који се не сматра производом већ нуспроизводом или отпадом. Ако је производња материје или предмета резултат техничког избора произвођача производа, не сматра се производним остатком већ производом; 
			2) производ је материја или предмет који има одређен јасан облик и дизајн, мерљивост и материјалност (опипљивост) и којем је у процесу производње више одређена  функција него хемијски састав у смислу прописа којима се уређују хемикалије, укључујући и материје настале у производном процесу у постројењу намењеном за производњу тог производа, односно производа циљано насталом као резултат производног процеса; 
			3) производни процес је сваки поступак који ствара један или више производа и у ком може настати један или више производних остатака, осим поступка управљања отпадом који се обавља у стационарном или мобилном постројењу за управљање отпадом, као и поступка пречишћавања отпадних вода, а који не укључује поступке одржавања, транспорта, складиштења и других пратећих поступака у тим делатностима; 
			4) будући корисник нуспроизвода је правно или физичко лице, односно предузетник који управља постројењем у којем се нуспроизвод користи као такав без додатне обраде, или се прерађује у производ одговарајућег квалитета уобичајеним индустријским поступцима који не укључују поступке одвајања нежељених или опасних састојака, или се користи као сировина за неки други производни процес; 
			5) спецификација је документ који садржи податке о квалитету и својствима сировине који су неопходни за производњу производа одговарајућег квалитета или захтеве за производ у складу са његовом намераваном употребом; 
			6) уобичајени индустријски поступак је индустријски поступак чија је сврха производња производа (нпр. филтрација, прање, сушење, уситњавање, просејавање, мешање са другим материјалом, контрола квалитета производа и сл.) који предузима произвођач нуспроизвода или будући корисник нуспроизвода и који није поступак рециклаже отпада; 
			7) систем управљања је систем који је у складу са национално или међународно признатим стандардима (нпр. ISO, SRPS ISO итд.) успостављен да би се обезбедио квалитет нуспроизвода, а који је дефинисан и документован у захтеву за упис нуспроизвода у Регистар нуспроизвода;
			8) Регистар нуспроизвода је јавно доступан регистар о уписаним нуспроизводима који води министарство надлежно за заштиту животне средине (у даљем тексту: Министарство), а податке из тог регистра доставља Агенцији за заштиту животне средине. 
			Члан 3.
			Одређује се да је нуспроизвод материја или предмет који је као производни остатак настао у процесу производње, у складу са следећим критеријумима:
			1) да је даља употреба те материје или предмета извесна, што се утврђује на основу:
			(1) уговора или другог документа којим се уређује пословни однос између произвођача и будућег корисника нуспроизвода из ког је очигледно да је осигурана даља употреба те материје или предмета,
			(2) изјаве произвођача нуспроизвода о намери коришћења те материје или предмета у сопственој производњи или изградњи;
			2) да се материја или предмет може употребити директно без додатне обраде, осим уобичајеним индустријским поступцима, који не укључују поступке одвајања нежељених или опасних састојака, што се утврђује на основу:
			(1) описа и технолошке шеме процеса прераде нуспроизвода,
			(2) спецификације будућег корисника нуспроизвода; 
			3) да је материја или предмет настао као саставни део производног процеса, што се утврђује на основу описа и технолошке шеме производног процеса из које је очигледно да је производни остатак настао као саставни део производног процеса произвођача нуспроизвода; 
			4) да је даља употреба материје или предмета дозвољена, односно није забрањена, да материја или предмет испуњава све релевантне захтеве у погледу производа, заштите животне средине и здравља људи за ту конкретну употребу и да неће довести до штетних последица по животну средину или здравље људи, што се утврђује на основу:
			(1) изјаве произвођача о усаглашености и/или извештајем акредитованог тела за оцену усаглашености који доказује да материја или предмет задовољава техничке захтеве за посебну намену прописане одговарајућим техничким прописима, стандардима и/или технички признатим правилима, односно другим прописима којима се уређују заштита потрошача и животна средина,
			(2) извештаја акредитоване лабораторије о испитивању, који укључује физичко-хемијске анализе,
			(3) примењеног система управљања (системи управљања квалитетом, системи управљања животном средином, системи управљања безбедношћу и здрављем на раду или интегрисани системи, укључујући примењене процедуре, екстерне провере система управљања, иностране или европске регистрације, као нпр. за EMAS)  или
			(4) безбедносне листе (ажуриран у години подношења захтева за упис у Регистар нуспроизвода) у складу са законом којим се уређују хемикалије или
			(5)  акта којим се утврђује да материја или предмет за који се тражи упис у Регистар нуспроизвода одговара спецификацији, односно задовољава услове из спецификације будућег корисника нуспроизвода. 
			Члан 4. 
			Власник и/или други држалац материје или предмета који је уписан у Регистар нуспроизвода до 31. марта текуће календарске године за претходну календарску годину доставља Агенцији за заштиту животне средине годишњи извештај о нуспроизводима на Обрасцу – Извештај о нуспроизводу, који je одштампан уз овај правилник и чини његов саставни део. 
			Годишњи извештај о нуспроизводу се доставља на следећи начин: 
			1) уносом података у информациони систем Националног регистра извора загађивања;
			2) образац одштампан из информационог система Националног регистра извора загађивања са потписом лица из става 1. овог члана, доставља се на поштанску адресу Агенције за заштиту животне средине.
			Члан 5.
			Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јануара 2020. године.
			Број 110-00-68/19-06 
			У Београду, 22. октобра 2019. године
			Министар,
			Горан Триван, с.р.
			ОБРАЗАЦ 
			ИЗВЕШТАЈ О НУСПРОИЗВОДУ1
			
				
					
					
				
				
					
						
							ГОДИНА 
						
						
					
					
						
							ПЕРИОД2
						
						
					
				
			
			
				
					
					
					
				
				
					
						
							ПОДАЦИ О ПРЕДУЗЕЋУ / ПРОИЗВОЂАЧУ НУСПРОИЗВОДА
						
					
					
						
							Назив правног лица или предузетника
						
						
					
					
						
							Порески идентификациони број (ПИБ)
						
						
					
					
						
							Матични број предузећа
						
						
					
					
						
							Пун назив предузећа
						
						
					
					
						
							Адреса
						
						
							Општина
						
						
					
					
						
							Место
						
						
					
					
						
							Шифра места
						
						
					
					
						
							Поштански број
						
						
					
					
						
							Улица и број
						
						
					
					
						
							Телефон
						
						
					
					
						
							Телефакс
						
						
					
					
						
							E mail
						
						
					
					
						
							Шифра претежне делатности
						
						
					
				
			
			
				
					
					
				
				
					
						
							ПОДАЦИ О НУСПРОИЗВОДУ
						
					
					
						
							Назив нуспроизвода 
						
						
					
					
						
							Број нуспроизвода
						
						
							НУС – 
						
					
					
						
							Количина нуспроизвода која је уписана у Регистар нуспроизвода генерисана у току године (t)
						
						
					
					
						
							Укупна количина нуспроизвода преузета у току године (t)
						
						
					
					
						
							Укупна количина отпада (производни остатак) који није уписан у Регистар нуспроизвода генерисана у току године (t) *
						
						
					
					
						
							Индексни број отпада који није уписан у Регистар нуспроизвода
						
						
					
				
			
			
				
					
					
					
					
					
				
				
					
						
							ПОДАЦИ О ПРЕУЗЕТИМ КОЛИЧИНАМА НУСПРОИЗВОДА
						
					
					
						
							Ред. број
						
						
							Назив правног лица или предузетника / корисника који је преузео нуспроизвод
						
						
							ПИБ правног лица или предузетника
						
						
							Преузета количина
							(t)
						
						
							Датум преузимања
						
					
					
						
						
						
						
						
					
					
						
						
						
						
						
					
					
						
						
						
						
						
					
					
						
						
						
						
						
					
					
						
							УКУПНО
						
						
						
							31. децембар 2020__.
						
					
				
			
			
				
					
					
				
				
					
						
							ПОДАЦИ О ЗАЛИХАМА 
						
						
							(t)
						
					
					
						
							Количине залиха на дан 1. јануар
						
						
					
					
						
							Количине залиха на дан 31. децембар
						
						
					
				
			
			
				
					
					
				
				
					
						
							Датум:
						
						
							Потпис одговорног лица
						
					
				
			
			––––––––
			1	За сваки нуспроизвод који је уписан у Регистар нуспроизвода попуњава се посебан образац
			2	За нуспроизвод чија производња није започета 1. јануара
	

