


	
	Zakon


	
			
			
			Редакцијски пречишћен текст
			
			На основу члана 34. став 7. Закона о подстицајима у пољопривреди и руралном развоју („Службени гласник РС”, бр. 10/13, 142/14, 103/15 и 101/16)
			Министар пољопривреде, шумарства и водопривреде доноси
			ПРАВИЛНИК
			о коришћењу подстицаја за органску биљну производњу
			"Службени гласник РС", бр. 31 од 27. априла 2018, 
			23 од 29. марта 2019.
			Члан 1.
			Овим правилником ближе се прописују услови, начин и образац захтева за остваривање права на подстицаје за органску биљну производњу, као и максимални износ подстицаја по кориснику.
			Члан 2.
			Подстицаји за органску биљну производњу 
			остварују се за биљну производњу и утврђују у одговарајућем износу 
			који се увећава 120% од износа за подстицаје који се у складу са посебним прописом којим се уређује расподела подстицаја у пољопривреди и руралном развоју исплаћују за основне подстицаје за биљну производњу.
			*Службени 
			гласник РС, број 23/2019
			Члан 3.
			Право на подстицаје за органску биљну производњу има правно лице, предузетник и физичко лице – носилац комерцијалног породичног пољопривредног газдинства (у даљем тексту: подносилац захтева), који поред услова прописаних законом којим се уређују подстицаји у пољопривреди и руралном развоју, односно посебним прописом којим се ближе уређује остваривање права на основне подстицаје за биљну производњу, испуњава и следеће услове:
			1) да је са овлашћеном контролном организацијом закључио уговор о вршењу контроле и сертификације у органској производњи који важи за годину за коју се подноси захтев за коришћење подстицаја, односно у случају групне сертификације да је закључио уговор о сарадњи са произвођачем и да је у уговору који је тај произвођач закључио са овлашћеном контролном организацијом подносилац захтева наведен као произвођач кооперант, у складу са посебним прописом којим се ближе уређује контрола и сертификација у органској производњи и методе органске производње;
			2) да у случају закупа пољопривредног земљишта на коме се обавља органска производња или у случају земљишта које је добијено на коришћење има закључен уговор о закупу, односно о коришћењу земљишта најмање три године од дана подношења захтева за остваривање права на подстицаје за органску биљну производњу; 
			3) да у наредне три године од године за коју је остварио право на подстицаје за органску биљну производњу примењује методе органске биљне производње у складу са законом којим се уређује органска производња, на катастарским парцелама за које је остварио право на подстицаје за органску биљну производњу.
			Члан 4.
			Подстицаји за органску биљну производњу остварују се на начин утврђен посебним прописом којим се уређује остваривање права на основне подстицаје за биљну производњу.
			Члан 5.
			Захтев за подстицаје за органску биљну производњу подноси се на Обрасцу – Захтев за остваривање права на подстицаје за органску биљну производњу у ________ години, који је одштампан уз овај правилник и чини његов саставни део.
			Захтев из става 1. овог члана подноси се једанпут годишње, у два примерка Министарству финансија – Управи за трезор, од 3. маја до 30. јуна текуће године.
			Члан 6.
			За остваривање права на подстицаје за органску биљну производњу уз захтев из члана 5. овог правилника, доставља се копија уговора закљученог са овлашћеном контролном организацијом са роком важења за годину за коју се подноси захтев за коришћење подстицаја, односно у случају групне сертификације копија уговора о сарадњи са произвођачем и копија уговора који је тај произвођач закључио са овлашћеном контролном организацијом у којем је подносилац захтева наведен као произвођач кооперант.
			За остваривање права на подстицаје за органску биљну производњу у случају закупа пољопривредног земљишта на коме се обавља органска производња или у случају земљишта које је добијено на коришћење, доставља се и оверена копија уговора о закупу, односно коришћењу земљишта. 
			Члан 7.
			Министарство финансија – Управа за трезор утврђује да ли су испуњени услови за остваривање права на подстицаје за органску биљну производњу прописани законом којим се уређују подстицаји у пољопривреди и руралном развоју, односно посебним прописом којим се уређује остваривање права на основне подстицаје за биљну производњу и овим правилником, упоређује податке из захтева са подацима из Регистра пољопривредних газдинстава, односно са подацима о пријављеним површинама и засејаним, односно засађеним површинама, одобрава исплату и даје налог за пренос средстава на наменски рачун пољопривредног газдинства код пословне банке.
			Члан 8.
			Максимални износ који корисник подстицаја може да оствари за подстицаје за органску биљну производњу је 
			228.800 динара. 
			*Службени 
			гласник РС, број 23/2019
			Члан 9.
			Даном ступања на снагу овог правилника престаје да важи Правилник о коришћењу подстицаја за органску биљну производњу („Службени гласник РС”, број 41/17).
			Члан 10.
			Овај правилник ступа на снагу наредног дана од дана објављивања у „Службеном гласнику Републике Србије”.
			Број 110-00-00059/2018-09 
			У Београду, 17. априла 2018. године
			Министар,
			Бранислав Недимовић, с.р.
			Образац
			РЕПУБЛИКА СРБИЈА
			МИНИСТАРСТВО ФИНАНСИЈА
			Управа за трезор, филијала___________
			Експозитура________________________
			ЗАХТЕВ 
			ЗА ОСТВАРИВАЊЕ ПРАВА НА ПОДСТИЦАЈE ЗА ОРГАНСКУ БИЉНУ ПРОИЗВОДЊУ У ____________ ГОДИНИ
			
				
					
				
				
					
						
							__________________________________________________________________________
							Назив и седиште (место, улица и број) правног лица или предузетника/име,
							презиме и пребивалиште (место, улица и број) носиоца породичног
							пољопривредног газдинства
						
					
				
			
			
				
					
					
				
				
					
						
							БПГ
						
						
					
					
						
							ЈМБГ/MБ
						
						
					
				
			
			Подносим захтев за исплату подстицаја за органску биљну производњу, и то за:
			
				
					
					
					
					
					
				
				
					
						
							Шифра културе из Регистра
							пољопривредних газдинстава
						
						
							Назив засејане/засађене културе
						
						
							Површина под културом
						
					
					
						
						
						
							ha
						
						
							a
						
						
							m²
						
					
					
						
						 
						
						
						
					
					
						
						 
						
						
						
					
					
						
						 
						
						
						
					
					
						
						 
						
						
						
					
					
						
						 
						
						
						
					
					
						
						 
						
						
						
					
					
						
						 
						
						
						
					
					
						
						 
						
						
						
					
					
						
						 
						
						
						
					
					
						
						
						
						
						
					
					
						
							Укупно за све културе:
						
						
						
						
					
					
						
							Назив овлашћене контролне организације са којом 
							произвођач има закључен уговор о вршењу контроле 
							и сертификације у органској производњи:
						
						
						
						
						
					
					
						
							Број и датум уговора са овлашћеном контролном 
							организацијом:
						
						
						
						
						
					
					
						
							За подносиоца захтева у својству произвођача кооперанта:
						
						
						
						
						
					
					
						
							Број и датум уговора о сарадњи са
							произвођачем:
						
						
						
						
						
					
					
						
							Број и датум уговора произвођача са
							овлашћеном контролном организацијом
							у којем је подносилац захтева наведен
							као произвођач кооперант:
						
						
						
						
						
					
				
			
			Под пуном прекршајном и кривичном одговорношћу ИЗЈАВЉУЈЕМ да су подаци наведени у овом захтеву тачни.
			
				
					
					
					
				
				
					
						
							УПРАВА ЗА ТРЕЗОР
						
						
						
							У __________________, ________________
							(место и датум)
							_________________________________________
							(потпис подносиоца захтева)
						
					
					
						
							Захтев број:
						
						
							Датум пријема:
						
					
					
						
							Подстицај исплаћен:
						
					
					
						
							Обрадио:
						
						
							Контролисао:
						
					
				
			
	

