


 Редакцијски пречишћен текст


На основу члана 22. став 5. Закона о признавању сорти пољопривредног биља („Службени гласник РС”, број 30/10), 
Министар пољопривреде, шумарства и водопривреде доноси
ПРАВИЛНИК
o садржини и обрасцу захтева за упис стране сорте воћака и винове лозе у Регистар сорти пољопривредног биља
"Службени гласник РС", бр. 72 од 8. октобра 2010, 44 од 8. јуна 2018 - др. закон
Члан 1.
Овим правилником ближе се прописује садржина и образац захтева за упис стране сорте воћака и винове лозе у Регистар сорти пољопривредног биља.
Члан 2.
Захтев за упис стране сорте воћака и винове лозе у Регистар сорти пољопривредног биља садржи податке o:
1) врсти биља (српски и латински назив);
2) имену сорте;
3) синонимима сорте, ако је под другим именом сорта призната у земљама чланицама Међународнe уније за заштиту нових биљних сорти – L‘Union internationale pour la protection des obtentions végétales (у даљем тексту: UPOV);
4) имену, презимену и адреси односно пословном имену и седишту власника сорте (телефон, факс, е-mail адреса);
5) имену, презимену и адреси односно пословном имену и седишту овлашћеног заступника (телефон, факс, е-mail адреса);
6) имену, презимену и адреси односно пословном имену и седишту корисника сорте (телефон, факс, е-mail адреса), ако је на њега пренето право за умножавање садног материјала;
7) држави и години признавања сорте;
8) називу државе и години заштите сорте, ако је сорта заштићена;
9) имену, презимену и адреси односно пословном имену и седишту одржаваоца сорте (телефон, факс, е-mail адреса);
10) да ли је сорта генетски модификована;
11) напоменама.
Захтев из става 1. овог члана подноси се на Oбрасцу – Захтев за упис стране сорте воћака и винове лозе у Регистар сорти пољопривредног биља, који је одштампан уз овај правилник и чини његов саставни део.
Члан 3.
Уз захтев из члана 2. став 1. овог правилника власник сорте односно његов овлашћени заступник доставља:
1) доказ да је сорта призната од надлежног органа стране државе, чланице UPOV;
2) попуњен технички упитник у складу са UPOV дескриптором, за биљну врсту којој та сорта припада.
Члан 4.
Даном ступања на снагу овог правилника престајe да важи Правилник о признавању новостворене домаће сорте и упису стране сорте у Регистар сорти воћака, винове лозе, хмеља и подлога („Службени гласник РС”, број 111/06).
Члан 5.
Овај правилник ступа на снагу осмог дана од објављивања у „Службеном гласнику Републике Србије”.
Број 110-00-235/2010-09
У Београду, 1. октобра 2010. године
Министар,
др Саша Драгин, с.р.
Прилози


