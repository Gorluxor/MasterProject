
На основу члана 9. став 2. Закона о заштити од јонизујућих зрачења и о нуклеарној сигурности („Службени гласник РС”, број 36/09) и тачке 8. став 5. подтачка 8) Одлуке о оснивању Агенције за заштиту од јонизујућих зрачења и нуклеарну сигурност Србије („Службени гласник РС”, број 76/09),
Управни одбор Агенције за заштиту од јонизујућих зрачења и нуклеарну сигурност Србије доноси

ПРАВИЛНИК
о утврђивању Програма систематског испитивањарадиоактивности у животној средини

„Службени 
гласник РС“, број 100 од 28. децембра 2010.


Члан 1.
Овим правилником утврђује се Програм систематског испитивања радиоактивности у животној средини, који је одштампан уз овај правилник и чини његов саставни део.
Члан 2.
Програмом из члана 1. овог правилника утврђују се места, временски интервали, врсте и начин систематског испитивања радиоактивности у животној средини. 
 
Члан 3.
Овај правилник, по добијању сагласности Владе, објављује се у „Службеном гласнику Републике Србије”, и ступа на снагу осмог дана од дана објављивања.
Број 353-00-2/10-01
У Београду, 24. септембра 2010. године
Председник
Управног одбора,
проф. др 
Иштван Бикит, с.р.

ПРОГРАМСИСТЕМАТСКОГ ИСПИТИВАЊА РАДИОАКТИВНОСТИ У ЖИВОТНОЈ СРЕДИНИ
Систематско испитивање садржаја радионуклида у животној средини (у даљем тексту: мониторинг радиоактивности) врши се ради утврђивања присуства радионуклида у животној средини и процене нивоа излагања становништва јонизујућим зрачењима. 
 
Испитивање нивоа спољашњег зрачења и садржаја радионуклида у животној средини врши се мерењем јачине амбијенталног еквивалента дозе гама зрачења у ваздуху, амбијенталног еквивалента дозе гама зрачења у ваздуху, мерењем укупне алфа и укупне бета активности, и мерењем активности радионуклида у узорцима из животне средине.
Мерење јачине амбијенталног еквивалента дозе гама зрачења у ваздуху врши се еталонираним уређајем, који може континуирано регистровати дневне промене јачине амбијенталног еквивалента дозе гама зрачења у ваздуху (од 50 nSv/h до 15 mSv/h), а чија је мерна несигурност мања од 10%.
Мерење амбијенталног еквивалента дозе гама зрачења у ваздуху врши се еталонираним термолуминесцентним (у даљем тексту: ТЛ) дозиметрима.
Мерење aктивности радионуклида у узорцима из животне средине врши се гамаспектрометријском методом и специфичним методама за поједине радионуклиде, у складу са акредитованим методама према препорукама Међународне агенције за атомску енергију. 
 
Гамаспектрометријско мерење активности радионуклида у узорку врши се мерењем у енергетском опсегу од 50 keV до 2700 keV, еталонираним, компјутеризованим гамаспектрометром са полупроводничким детектором у нискофонској заштити.
Мерење укупне алфа и укупне бета активности у узорцима из животне средине врши се еталонираним нискофонским алфа и бета бројачима.
Под специфичним методама одређивања садржаја радионуклида подразумевају се мерења активности, прописно еталонираним алфа, бета и гама бројачима, односно одговарајуће еталонираним спектрометрима, узорака који су претходно припремљени, радиохемијском или другом стандардном методом.
Мониторинг радиоактивности у животној средини Републике Србије обухвата:
1) Систематско испитивање радиоактивности у редовним условима;
2) Испитивање радиоактивности код сумње на ванредни догађај, и у току ванредног догађаја.
I. СИСТЕМАТСКО ИСПИТИВАЊЕ РАДИОАКТИВНОСТИ У РЕДОВНИМ УСЛОВИМА
Програм за систематско испитивање радиоактивности у редовним условима обухвата следећа мерења:
1) Испитивање нивоа спољашњег зрачења;
2) Испитивање садржаја радионуклида у ваздуху;
3) Испитивање садржаја радионуклида у чврстим и течним падавинама;
4) Испитивање садржаја радионуклида у површинским водама;
5) Испитивање садржаја радионуклида у води за пиће;
6) Испитивање садржаја радионуклида у животним намирницама;
7) Испитивање нивоа излагања јонизујућем зрачењу природног порекла у боравишним просторима и радној средини,
8) Испитивање садржаја радионуклида на локацијама на којима је дејствовано осиромашеним уранијумом.
Преглед броја узорака и врста испитивања дати су у Прилогу I овог програма.

1. Испитивање нивоа спољашњег зрачења

Мерење јaчине амбијенталног еквивалента дозе гама зрачења у ваздуху
Jaчина амбијенталног еквивалента дозе гама зрачења у ваздуху мери се непрекидно, у току 24 h свакодневно, на висини од 1 m изнад некултивисане травнате површине у Београду, Кладову, Винчи, Палићу, Новом Саду, Златибору, Нишу, Врању и Косовској Митровици.
Уређаји за мерење јaчине амбијенталног еквивалента дозе гама зрачења у ваздуху су део система правовремене најаве акцидента.
Мерење амбијенталног еквивалента дозе гама зрачења у ваздуху
Мерење амбијенталног еквивалента дозе гама зрачења у ваздуху врши се TЛ дозиметрима, постављеним на висини од 1 m изнад некултивисане травнате површине са периодом замене и очитавања једном на свака три месеца.
Амбијентални еквиваленти дозе гама зрачења у ваздуху мере се у Београду, Винчи, Кладову, Прахову, Голупцу, Палићу, Новом Саду, Сремској Митровици, Обреновцу, Ужицу, Краљеву, Крагујевцу, Зајечару, Нишу, Лазаревцу и Пироту.

2. Испитивање садржаја радионуклида у ваздуху
Узорци за испитивање садржаја радионуклида у ваздуху (у даљем тексту узорци аеросола) узимају се непрекидно у току 24 сата, сваког дана, просисавањем најмање 300 m3/h ваздуха, кроз филтер-папир познате ефикасности, на висини од 1 m изнад некултивисане травнате површине.
Узорци аеросола узети у току једног месеца спајају се на крају месеца у збирне месечне узорке и испитују гамаспектрометријски најкасније у првој половини наредног месеца за претходни месец.
Узорци аеросола за испитивање садржаја радионуклида узимају се у Београду, Винчи, Суботици, Нишу, Златибору, Зајечару и Врању.

3. Испитивање садржаја радионуклида у чврстим и течним падавинама
Узорци чврстих и течних падавина сакупљају се непрекидно у току једног месеца на висини од 1 m изнад тла узоркивачем чија је површина најмање 0,6 m2. При сакупљању узорака региструје се и количина падавина. 
 
Збирни месечни узорци чврстих и течних падавина испитују се гамаспектрометријски.
Узорци падавина узимају се у Београду, Винчи, Суботици, Новом Саду, Нишу, Зајечару, Крагујевцу, Златибору и Врању. 
 

4. Испитивање садржаја радионуклида у површинским водама
Узорци површинских вода за испитивање садржајa радионуклида узимају се свакодневно у следећим рекама:
1. Дунаву код Бездана, Земуна, Винче и Прахова;
2. Сави код Сремске Митровице и Београда;
3. Нишави код Пирота;
4. Тиси код Кањиже;
5. Тимоку код Књажевца;
6. Дрини код Лознице.
Узорци воде у местима под 1. и 2. испитују се гамаспектрометријски на збирним месечним узорцима.
Узорци воде узети у местима под 3. до 6. испитују се гамаспектрометријски на збирним тромесечним узорцима. 
 
У узорцима воде узетим из Дунава (код Бездана) и Саве (код Сремске Митровице) врши се одређивање 3H и 90Sr у збирном месечном узорку.
У местима из става 1, узимају се једанпут сваких шест месеци узорци седимената на дубини од 0 до 10 cm од дна. 
 
Узорци седимента се испитују гамаспектрометријски. У узорцима седимента узетим из Дунава (код Бездана) и Саве (код Сремске Митровице) врши се испитивање садржаја 90Sr.

5. Испитивање садржаја радионуклида у води за пиће
Узорци воде за пиће из водовода који служи за снабдевање водом насеља са више од 100.000 становника узимају се свакодневно, и у збирним месечним узорцима се врши мерење укупне алфа и укупне бета активности и гамаспектрометријско испитивање.
Садржај радионуклида у води за пиће из водовода који се снабдевају водом из Дунава и Саве, у чијем се узводном сливу налазе нуклеарни објекти, испитује се и одређивањем садржаја 90Sr и 3H у збирним тромесечним узорцима.

6. Испитивање садржаја радионуклида у животним намирницама и сточној храни
Садржај радионуклида у животним намирницама испитује се у узорцима меса, млека, млечних производа, житарица, поврћа и воћа.
Узорци животних намирница из става 1. овог члана узимају се у Београду, Суботици, Новом Саду, Нишу, Ужицу, Зајечару и Врању.
Узорци млека узимају се свакодневно из откупне мреже млекара у местима из става 2. овог члана, а анализирају се збирни месечни узорци из сваког наведеног места посебно.
Узорци животних намирница узимају се из примарне производње и садржај радионуклида испитује се према дозревању вегетације и узгоју (за месо).
Посебно се узимају композитни мешани узорци дечје хране из друштвене исхране (дечји вртићи, четири узорка годишње) у Београду, Новом Саду и Нишу. 
 
Узорци животних намирница испитују се гамаспектрометријски и специфичним одређивањем садржаја 90Sr .
Испитивање садржаја радионуклида у сточној храни обухвата свежу кабасту храну, суву кабасту храну и крмне смеше за исхрану различитих врста и категорија животиња. 
 
Узорци сточне хране испитују се гамаспектрометријски.

7. Испитивање нивоа излагања јонизујућем зрачењу природног порекла у боравишним просторима и радној средини
Испитивање нивоа излагања у боравишним просторима врши се мерењем концентрације радона у ваздуху.
Мерење се врши у постојећим и новоизграђеним објектима (станови, школе, обданишта) у Београду, Суботици, Новом Саду, Нишу, Ужицу, Зајечару и Врању.
Мерења се врше једанпут годишње у најмање 50 објеката укупно.

8. Испитивање садржаја радионуклида на локацијама на којима је дејствовано осиромашеним уранијумом
Испитивање садржаја радионуклида на локацијама на којима је дејствовано осиромашеним уранијумом, обухвата испитивање земљишта, биљних култура и воде за пиће. 
 
Узорци земљишта и биљних култура се прикупљају на локацијама Боровац, Братоселце, Рељан и Пљачковица. 
 
Узорци вода се прикупљају из локалних бунара или водовода на локацијама Боровац, Братоселце, Рељан и Пљачковица. 
 
У свим узорцима се врши гамаспектрометријско испитивање садржаја радионуклида, а у узорцима вода за пиће се мери и укупна алфа и укупна бета активност.
II. ИСПИТИВАЊА РАДИОАКТИВНОСТИ КОД СУМЊЕ НА ВАНРЕДНИ ДОГАЂАЈ И У ТОКУ ВАНРЕДНОГ ДОГАЂАЈА
Уколико Агенција, на основу информација добијених из система правовремене најаве акцидената, директно од корисника нуклеарног или радијационог објекта, или кроз међународну сарадњу, установи да се десио ванредни догађај који може да доведе до додатног излагања становништва и животне средине Републике Србије, утврдиће додатан број локација и учестаност мерења и захтевати од овлашћених институција да та мерења обављају.
III. ИЗВЕШТАЈ О ИЗВРШЕНОМ СИСТЕМАТСКОМ ИСПИТИВАЊУ РАДИОАКТИВНОСТИ
Правна лица која врше мониторинг радиоактивности достављају Агенцији извештај о мониторингу радиоактивности у животној средини најкасније до 31. маја текуће године за претходну годину, а у случају акцидента или на захтев Агенције извештај достављају одмах.

Прилог I.
Табела 1. Преглед броја узорака и врста испитивања садржаја радионуклида у узорцима из животне средине




Врста узорка

Врста испитивања

Број
мерних места

Учесталост испитивања на годишњем нивоу по мерном месту

Број испитиваних
узорака по мерном месту

Укупан број испитивања годишње



Ниво спољашњег зрачења

Јaчина амбијенталног еквивалента дозе гама зрачења

9

континуирано

-

-


Амбијентални еквивалент дозе гама зрачења

16

4

1

64


Ваздух

Гамаспектрометријско одређивање садржаја радионуклида

7

12

1

84


Чврсте и течне падавине

Гамаспектрометријско одређивање садржаја радионуклида

9

12

1

108


Површинске воде

Гамаспектрометријско одређивање садржаја радионуклида

6

12

1

88


4

4

1


Испитивање садржаја 90Sr и 3H

2

12

1

24


Речни седимент

Гамаспектрометријско одређивање садржаја радионуклида

10

2

1

20


Испитивање садржаја 90Sr

2

2

1

4


Вода за пиће

Одређивање укупне алфа и бета активности

7

12

1

84


Гамаспектрометријско одређивање садржаја радионуклида

7

12

1

84


Испитивање садржаја 90Sr и 3H

2

4

1

8


Животне
намирнице

Млеко

Гамаспектрометријско одређивање садржаја радионуклида

7

12

1

84


Испитивање садржаја 90Sr

7

12

1

84


Млечни
производи

Гамаспектрометријско одређивање садржаја радионуклида

7

2

1

14


Испитивање садржаја 90Sr

7

2

1

14


Месо

Гамаспектрометријско одређивање садржаја радионуклида

7

2

1

14


Испитивање садржаја 90Sr

7

2

1

14


Житарице

Гамаспектрометријско одређивање садржаја радионуклида

7

2

1

14


Испитивање садржаја 90Sr

7

2

1

14


Поврће

Гамаспектрометријско одређивање садржаја радионуклида

7

2

3

42


Испитивање садржаја 90Sr

7

2

3

42


Воће

Гамаспектрометријско одређивање садржаја радионуклида

7

2

2

28


Испитивање садржаја 90Sr

7

2

2

28


Дечји оброк

Гамаспектрометријско одређивање садржаја радионуклида

3

4

1

12


Испитивање садржаја 90Sr

3

4

1

12


Сточна  
храна

Свежа кабаста 
 
храна

Гамаспектрометријско одређивање садржаја радионуклида

7

2

1

14


Сува кабаста  
храна

Гамаспектрометријско одређивање садржаја радионуклида

7

2

1

14


Крмна смеша

Гамаспектрометријско одређивање садржаја радионуклида

7

2

1

14
Табела 2. Испитивање нивоа излагања јонизујућем зрачењу природног порекла у боравишним просторима и радној средини




Мерно место

Врста објекта

Учесталост испитивања на годишњем нивоу

Број објеката

Укупан број испитивања годишње


Београд

Стамбени објекат

1

15

15


Обданиште

1

3

3


Школа

1

3

3


Суботица

Стамбени објекат

1

5

5


Обданиште

1

2

2


Школа

1

1

1


Нови Сад

Стамбени објекат

1

5

5


Обданиште

1

2

2


Школа

1

1

1


Ниш

Стамбени објекат

1

5

5


Обданиште

1

2

2


Школа

1

1

1


Ужице

Стамбени објекат

1

5

5


Обданиште

1

2

2


Школа

1

1

1


Зајечар

Стамбени објекат

1

5

5


Обданиште

1

2

2


Школа

1

1

1


Врање

Стамбени објекат

1

5

5


Обданиште

1

2

2


Школа

1

1

1
Табела 3. Испитивање садржаја радионуклида на локацијама на којима је дејствовано осиромашеним уранијумом




Врста узорака

Врста испитивања

Број мерних места

Учесталост испитивања на годишњем нивоу по мерном месту

Број испитиваних узорака по мерном месту

Укупан број испитивања годишње


Земљиште

Гамаспектрометријско одређивање садржаја радионуклида

4

1

5

20


Воде за пиће

Одређивање укупне алфа и укупне бета активности

4

1

2

8


Гамаспектрометријско одређивање садржаја радионуклида

4

1

2

8


Биљне културе

Гамаспектрометријско одређивање садржаја радионуклида

4

1

3

12