



На основу члана 47. став 3. Закона о заштити
животиња од заразних болести које угрожавају целу земљу (“Службени лист СФРЈ ”, бр.
43/76), председник Савезног комитета за
пољопривреду прописује



ПРАВИЛНИК

О ДОСТАВЉАЊУ
ИЗВЕШТАЈА О ИЗВРШАВАЊУ ЗАКОНА О ЗАШТИТИ ЖИВОТИЊА ОД ЗАРАЗНИХ БОЛЕСТИ КОЈЕ
УГРОЖАВАЈУ ЦЕЛУ ЗЕМЉУ И ПРОПИСА ДОНЕСЕНИХ НА ОСНОВУ ТОГ ЗАКОНА, КАО И ИЗВЕШТАЈА
СА ПОДАЦИМА О ПОЈАВИ ЗАРАЗНИХ БОЛЕСТИ И МЕРАМА ПРЕДУЗЕТИМ ЗА ЊИХОВО СПРЕЧАВАЊЕ
И СУЗБИЈАЊЕ



"Службени лист
СФРЈ", број 12 од 18. 

марта 1983.

Члан 1.

Овим правилником прописује се начин достављања редовних
извештаја о извршавању Закона о заштити животиња од заразних болести које
угрожавају целу земљу (у даљем тексту: Закон) и прописа донесених на основу тог
закона као и извештаја са подацима о појави заразних болести и мерама
предузетим за њихово спречавање и сузбијање, које републички и покрајински
органи управе надлежни за послове ветеринарства достављају Савезном комитету за
пољопривреду.

Члан 2.

Редовни извештаји о извршавању Закона и прописа донесених
на основу тог закона достављају се до 1. марта текуће године за протеклу годину
на следећим обрасцима:

Vi-1 – Извештај о ветеринарској служби;

Vi-2 – Извештај о ветеринарској инспекцији;

Vi-3 – Извештај о заштитном цепљењу животиња;

Vi-4 – Извештај о лечењу животиња од паразитских
болести;

Vi-5 – Извештај о дијагностичким испитивањима;

Vi-6 – Извештај о испитивању сирових кожа на бедреницу;

Vi-7 – Извештај о прегледу животиња у промету;

М-1 – Извештај о броју објеката за клање животиња и
обраду, прераду и ускладиштење меса, млека, јаја, рибе и дивљачи;

М-2 – Извештај о броју ветеринарских инспектора у
објектима за клање животиња и обраду, прераду и ускладиштење меса, млека, јаја,
рибе и дивљачи и о броју трихинопрегледача у објектима за клање;

М-3 – Извештај о прегледу закланих животиња и меса;

М-4 – Извештај о налазу на линији клања;

М-5 – Извештај о прегледу производа од меса, млека,
рибе и јаја на месту производње и ускладиштења;

М-6 – Извештај о прегледу производа животињског порекла
у промету;

М-7 – Извештај о лабораторијским испитивањима производа
животињског порекла на месту производње и ускладиштења;

М-8 – Извештај о захтевима за покретање прекршајног
поступка.

Обрасци Vi-1 до Vi-7 и М-1 до М-8 одштампани су уз овај
правилник и чине његов саставни део.

Члан 3.

Извештај са подацима о појави заразних болести и мерама
предузетим за њихово спречавање и сузбијање достављају се петнаестодневно, и
то: до 21. за период од 1. до 15. у месецу, односно до 6. за период од 16. дана
до краја протеклог месеца.

Подаци из става 1. овог члана достављају се на обрасцу
ВЕТ-2, који је одштампан уз овај правилник и чини његов саставни део.

Члан 4.

Даном ступања на снагу овог правилника престаје да важи
Упутство о подношењу извештаја о кретању зараза („Службени лист СФРЈ”, бр.
44/67).

Члан 5.

Овај правилник ступа на снагу осмог дана од дана
објављивања у „Службеном листу СФРЈ”.

Бр. 510/1

25. фебруара 1982. године

Београд

Заменик председника

Савезног
комитета
за 

пољопривреду,

др 
Бранко Јовановић, с.р.





НАПОМЕНА:

Обрасци Vi-1 до Vi-7, М-1 до М-8 и ВЕТ-2. одштампани су
у „Службеном листу СФРЈ”, број 12/83 на стр. 255 до 264.



