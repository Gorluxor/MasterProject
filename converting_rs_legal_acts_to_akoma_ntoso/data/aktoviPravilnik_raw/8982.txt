



На основу члана 136. тачка
1а. Закона
о основама
система
веза (“Службени лист СФРЈ”,
бр. 24/74
и 29/77), у
споразуму са председником Савезног комитета за енергетику и индустрију,
преседник Савезног комитета за саобраћај и везе прописује



ПРАВИЛНИК

О
ТЕХНИЧКИМ И ЕКСПЛОАТАЦИОНИМ УСЛОВИМА ПОД КОЈИМА СЕ МОГУ КОРИСТИТИ РАДИО-СТАНИЦЕ
ЗА АМПЛИТУДСКИ МОДУЛИСАНЕ РАДИО-ТЕЛЕФОНСКЕ ЕМИСИЈЕ СА ЈЕДНИМ БОЧНИМ ОПСЕГОМ 

„Службени
лист СФРЈ", број 14 од 21. 

марта 
1980. 

I.
УВОДНЕ ОДРЕДБЕ 

Члан
1.

Овим правилником
прописују се технички и експлоатациони услови под којима се могу користити
радио-станице за амплитудски модулисане радио-телефонске емисије са једним
бочним опсегом (у даљем тексту: радио-станице) у сталним и копненим покретним
радио-службама, ради обезбеђења јединства функционалних система веза у којима
ће радио-станице радити, ефикасног коришћења фреквенција и смањења
радио-сметњи. 

Члан
2. 

Технички и
експлоатациони услови прописани овим правилником не односе се на радио-станице,
и то: 

1) које се користе у
међународним радио-телефонским везама; 

2) које се укључују
у телефонску мрежу система ЈПТТ-а; 

3) код којих су
антене у интегралном склопу радио-станице; 

4) са посебно
додатим уређајима, као што су компресори и експандери динамике, уређаји за
обезбеђење тајности преноса, уређаји за селективно позивање, и др. 

Члан
3. 

Радио-станице могу
се производити, увозити и користити само ако испуњавају техничке и
експлоатационе услове прописане овим правилником. 

Члан
4. 

Ниже наведени изрази
у смислу овог правилника, имају следећа значења: 

1)
амплитудно-фреквенцијска карактеристика радио-предајника је зависност између
амплитуде и фреквенције радио-фреквенцијске компоненте бочног опсега, за
синусоидалан модулишући сигнал константног нивоа и променљиве фреквенције; 

2) антена је део
радио-станице који се користи за зрачење или пријем радио-таласа, који може да
укључује ма које уређаје за прилагођавање, односно подешавање, али не укључује
антенски преносни вод; 

3)
аудио-фреквенцијска интермодулација у радио-пријемнику је процес којим се,
услед несавршеног демодулатора, односно аудио-фреквенцијског појачивача,
производе нежељени аудио-фреквенцијски излазни сигнали услед једновременог
присуства два или више жељена улазна сигнала одређеног нивоа и фреквенције; 

4) блокирање радио-пријемника
је смањење аудио-фреквенцијске излазне снаге или смањење односа С+Ш+И/Ш+И услед
присуства нежељеног улазног сигнала на блиској фреквенцији; 

5) брум је
периодични шум настао од извора напајања прикључених на радио-станицу, који се
састоји од компоненте на основној фреквенцији наизменичног напона напајања и
његових хармоника; 

6) елевациони угао
антене је угао правца максималног зрачења у вертикалној равни; 

7) фактор
аудио-фреквенцијског хармоничног изобличења радио-предајника је однос, обично
изражен у процентима, ефективне вредности суме другог и виших хармоника на
излазу демодулатора и ефективне вредности суме свих хармоника, за синусоидални
улазни сигнал одређене фреквенције и амплитуде; 

8) фактор
аудио-фреквенцијског хармоничног изобличења радио-пријемника је однос, обично
изражен у процентима, ефективне вредности суме другог и виших хармоника
излазног сигнала на одређеној основној фреквенцији и ефективне вредности суме
свих хармоника, за одређену аудио-фреквенцијску излазну снагу и одређен ниво
радио-фреквенцијског улазног сигнала; 

9) фреквенсијки
опсег антене (или радио-уређаја) је опсег фреквенција у оквиру којих антена
(или радио-уређај) може бити подешен за рад; 

10) горњи бочни
опсег емисије је скуп спектралних компонената модулисане емисије са једним
бочним опсегом чије су фреквенције више од носеће фреквенције; 

11) грешка
подешавања фреквенције радио-пријемника је разлика између фреквенције очитане
на радио-пријемнику и носеће фреквенције улазног сигнала на коју је он подешен;


12) интермодулациона
компонента у радио-предајнику је синусоидални сигнал чија је фреквенција
једнака збиру или разлици фреквенција радио-фреквенцијских компонената бочног
опсега које настају при модулацији носиоца са два синусоидална улазна сигнала,
или збиру или разлици целих умножака тих фреквенција; 

13)
једнофреквенцијски симплекс је рад са једном фреквенцијом за оба смера преноса;


14) карактеристична
импеданса антенског преносног вода је импеданса са којом се један крај
антенског преносног вода мора завршити да би импеданса на другом крају вода
имала исту вредност као и завршна импеданса; 

15) карактеристика
аутоматске регулације модулације радио-предајника је зависност између вршне
снаге обвојнице и напона одређеног модулишућег улазног сигнала; 

16) максимално
употребљива фреквенција (МУФ) је највиша фреквенција са којом се може, у
одређено време, остварити радио-телефонска веза помоћу јоносферске рефлексије
између две одређене тачке; 

17) минимална јачина
поља која се штити је минимална вредност јачине поља која је потребна да се
обезбеди задовољавајући пријем под одређеним условима, у присуству природног
или вештачког радио-шума који постоји у стварном раду, али у одсуству
радио-сметњи од других радио предајника; 

18) нежељена емисија
је емисија која обухвата споредна зрачења и емисије ван опсега; 

19) неусмерена
антена је антена чије су особине зрачења, у ма ком тренутку, исте за све
смерове у хоризонталној равни; 

20) носећа
фреквенција је фреквенција носећег таласа (сигнала); 

21) однос стојећих
таласа на антенском преносном воду је однос највеће и најмање амплитуде струје
или напона одређене на суседним максимумима и минимумима стојећег таласа који
се преноси антенским водом; 

22) осетљивост
радио-пријемника је: 

– мерило способности
радио-пријемника да прима слабе улазне сигнале и производи излазне сигнале
употребљиве јачине и прихватљивог квалитета, или 

– већа вредност
нивоа минималног улазног сигнала (изражена у виду електромоторне силе носиоца)
који, доведен у серији са одређеном импедансом извора на улаз производи на
излазу одређене вредности односно С + Ш + И/Ш + И и аудио-фреквенцијске излазне
снаге; 

23) поларизација
антене је карактеристика антене одређена поларизацијом зраченог радио-таласа,
тј. правцем електричног поља у односу на површину земље; 

24) поузданост
радио-телефонске везе је вероватноћа успешног остваривања радио-телефонске везе
на одређеној фреквенцији у одређено време; 

25) пропусни опсег
радио-пријемника је фреквенцијски опсег одређен на аудио-фреквенцијском излазу
унутар којег слабљење, у односу на максимални ниво, не прелази одређену
вредност; 

26)
радио-фреквенцијска интермодулација у радио-пријемнику је процес којим се,
услед несавршено линеарних радио-фреквенцијских степена, производе нежељени
аудио-фреквенцијски излазни сигнали услед једновременог присуства два или више
нежељена улазна сигнала на одређеним фреквенцијама изнад пропусног опсега; 

27)
радио-фреквенцијски однос заштите је минимални однос, изражен у децибелима,
жељеног и нежељеног сигнала на улазу радио-пријемника који, под одређеним
условима, омогућава да се оствари одређен квалитет пријема жељеног сигнала на
излазу; 

28) радио-предајник
је део радио-станице који се користи за претварање аудио-фреквенцијских сигнала
намењених за пренос говора у захтеване амплитудски модулисане
радио-фреквенцијске сигнале са једним бочним опсегом; 

29) радио-пријемник
је део радио-станице који се користи за претварање амплитудски модулисаних
радио-фреквенцијских сигнала са једним бочним опсегом у захтеване говорне или
аудио-фреквенцијске излазне сигнале; 

30) радио-телефонска
веза је радио-канал за пренос говора остварен помоћу радио-предајника и
радио-пријемника; 

31) селективност за
суседни сигнал радио-пријемника је однос, обично изражен у dB, нивоа нежељеног
улазног сигнала на одређеној суседној фреквенцији и одређеног нивоа жељеног
улазног сигнала, кад нежељени улазни сигнал проузрокује смањење односа С + Ш +
И/Ш + И на излазу за одређену вредност, тј. 6 dB; 

32) слабљење на
симетричној фреквенцији (или међуфреквенцији, или споредној фреквенцији)
радио-пријемника је однос, изражен у dB, нивоа нежељеног улазног сигнала на
симетричној фреквенцији (или међуфреквенцији, или споредној фреквенцији) и
одређеног нивоа жељеног улазног сигнала, кад нежељени и жељени улазни сигнал
производе, сваки посебно, исту одређену вредност односа С + Ш + И/Ш + И на
излазу; 

33) С + Ш + И/Ш + И
је скраћена ознака за однос, изражен у dB, аудио-фреквенцијске излазне снаге
„Сигнал + Шум + Изобличење” и аудио-фреквенцијске излазне снаге „Шум +
Изобличење”; 

34) стабилност
подешености фреквенције радио-пријемника је максимално дозвољена промена
подешености фреквенције за одређено време, кад се подешавање не коригује; 

35) стандардна
аудио-фреквенцијска излазна снага радио-пријемника је посебна вредност аудио-фреквенцијске
излазне снаге која се може користити као референтни ниво у појединим мерењима; 

36) статичка
карактеристика аутоматске регулације појачања (АРП) радио-пријемника је
зависност између нивоа аудио-фреквенцијске излазне снаге и нивоа улазног сигнала;


37) унакрсна
модулација у радио-пријемнику је пренесена модулација са нежељеног улазног
сигнала на жељени улазни сигнал услед несавршене линеарности степена који
претходе демодулатору; 

38) улазна импеданса
антене (или радио-предајника или радио-пријемника) је однос комплексног напона
и струје синусоидалног сигнала доведеног на улазне прикључке антене (или
радио-предајника, или радио-пријемника); 

39) усмерена антена
је антена која у неке правце зрачи јаче у односу на друге; 

40) време
успостављања АРП-а радио-пријемника је време које протекне од тренутка у ком
излазни сигнал почиње да се мења, услед брзог повећања улазног сигнала од
једног одређеног нивоа до другог вишег одређеног нивоа, до тренутка у ком ниво
излазног сигнала достиже и задржава се унутар граница од ± 2 dB, у односу на
устаљени излазни ниво који одговара вишем улазном нивоу; 

41) време повратка у
првобитно стање АРП-а радио-пријемника је време које протекне од тренутка у ком
излазни сигнал почиње да се мења, услед брзог смањења улазног сигнала од једног
одређеног нивоа до другог нижег одређеног нивоа, до тренутка у ком нивоу
излазног сигнала достиже и задржава се унутар граница од ± 2 dB, у односу на
устаљени ниво који одговара нижем улазном нивоу. 

Остали изрази
употребљени у овом правилнику имају значења дата у Међународном правилнику о
радио-саобраћају („Службени лист ФНРЈ”, Додатак: Међународни уговори и други
споразуми, бр. 6/61) и Закону о основама система веза. 

II.
ОПШТИ ТЕХНИЧКИ ЕКСПЛОАТАЦИОНИ УСЛОВИ ЗА РАДИО-СТАНИЦЕ 

Члан
5.

Фреквенције
радио-станица морају бити изабране и додељене унутар фреквенцијских опсега
између 1605 и 14990 kHz који су намењени одговарајућим радио-службама. 

За радио-телефонске
везе на кратким растојањима (мањим од 200 км) користе се, првенствено,
фреквенције из фреквенцијских опсега између 1605 и 4000 kHz. 

Кад се користе
фреквенције из фреквенцијских опсега између 4000 и 14990 kHz, емитовање се мора
вршити са минималном снагом која је потребна да се обезбеди задовољавајући рад.


Члан
6.

Радио-станице морају
имати, поред радних фреквенција, једну заједничку фреквенцију. 

Носећа (референтна)
фреквенција 3830 kHz, је заједничка фреквенција за опасност, позив и одговор у
радио-телефонији. Кад раде на овој фреквенцији, радио-станице морају користити
врсту емисије АЗЈ. 

Члан
7.

Радио-станице морају
користити у раду једнофреквенцијски симплекс са врстом емисије АЗЈ (амплитудска
модулација, радио-телефонија, један бочни опсег, потиснут носилац) и преносом
горњег бочног опсега емисије. 

Изузетно од одредбе
става 1. овог члана радио-станице могу користити у раду и следеће врсте
емисија: 

1) АЗА (амплитудска
модулација, радио-телефонија, један бочни опсег, смањен носилац) – кад је
потребно да се омогући АРП-а радио-пријемника; 

2) АЗН (амплитудска
модулација, радио-телефонија, један бочни опсег, пун носилац) – кад је потребно
да се омогући коришћење радио-пријемника израђених за рад са врстом емисије АЗ
(амплитудска модулација, радио-телефонија, два бочна опсега, пун носилац). 

Члан
8. 

Додељена фреквенција
радио-станица мора бити више од носеће (референтне) фреквенције за следеће
вредности: 

1) 1400 Hz – ако је
горња гранична фреквенција аудио-фреквенцијског опсега мања или једнака 2800
Hz; 

2) 1500 Hz – ако је
горња гранична фреквенција аудио-фреквенцијског опсега већа од 2800 Hz. 

Поред додељене
фреквенције из става 1. овог члана, мора се назначити и носећа (референтна)
фреквенција радио-станица. 

Члан
9.

За радио-станице
које у раду користе врсту емисије АЗЈ, ширина потребног опсега је једнака
разлици између највише и најниже аудио-фреквенције које је потребно пренети са
слабљењем мањим или једнаким 6 dB. 

За радио-станице
које у раду користе врсте емисија АЗА и АЗН, ширина потребног опсега је једнака
вредности највише аудио-фреквенције коју је потребно пренети са слабљењем мањим
или једнаким 6 dB. 

Изузетно од одредбе
ст. 1. и 2. овог члана, за радио-станице које у раду користе све врсте емисија
(АЗЈ, АЗА и АЗН), ширина потребног опсега је једнака вредности одређеној према
одредби из става 2. овог члана. 

Максимална вредност
ширине потребног опсега износи 2,8 kHz за радио-станице из става 1. овог члана,
односно 3 kHz за радио-станице из става 2. овог члана. Минимална вредност
ширине потребног опсега износи 2,3 kHz за радио-станице из става 1. овог члана,
односно 2,6 kHz за радио-станице из става 2. овог члана. 

Члан
10.

Снага
радио-предајника мора се изражавати у виду вршне снаге обвојнице. 

Вршна снага овојнице
радио-предајника не сме бити мања од 0,03 kW ни већа од следећих вредности: 

1) 1 kW – за сталне
и матичне радио-станице; 

2) 0,4 kW – за
копнене покретне радио-станице. 

Изузетно од одредбе
става 2. овог члана, вршна снага овојнице радио-предајника који се користе у
радио-службама безбедности (људских живота и имовине) не сме бити мања од 0,1
kW ни већа од следећих вредности: 

1) 3 kW – за сталне
и матичне радио-станице; 

2) 1 kW – за копнене
покретне радио-станице. 

Члан
11.

За време одржавања
радио-телефонске везе између радио-станица које у раду користе врсте емисија
АЗЈ или АЗА, апсолутна вредност разлике између првобитне носеће фреквенције
радио-предајника и обновљене носеће фреквенције кореспондентних
радио-пријемника не сме бити већа од 50 Hz. 

Члан
12.

Поузданост
радио-телефонских веза између радио-станица мора бити обезбеђена најмање за 50%
дана у месецу. 

Изузетно од одредбе
става 1. овог члана, поузданост радио-телефонских веза између радио-станица
које се користе у радио-службама безбедности људских живота и имовине мора бити
обезбеђена најмање 90% дана у месецу. 

Број фреквенција
који обезбеђује поузданост радио-телефонских веза из ст. 1. и 2. овог члана
мора бити одређен прорачуном. 

Члан
13. 

Радна фреквенција
радио-станица мора бити у опсегу 0,6 до 1 од максимално употребљиве фреквенције
(МУФ-е). 

Изузетно од одредбе
става 1. овог члана, радна фреквенција радио-станица које се користе у
радио-службама безбедности (људских живота и имовине) мора бити у опсегу 0,6 до
0,85 од МУФ-е. 

Кад се
радио-телефонске везе на кратким растојањима остварују помоћу површинских
радио-таласа, радна фреквенција радио-станица мора бити испод 4000 kHz. 

За одабирање
најповољнијих радних фреквенција из ст. 1. и 2. овог члана (за одржавање
радио-телефонских веза помоћу јоносферских радио-таласа) морају се користити
јоносферске прогнозе Геомагнетског института из Гроцке. 

Члан
14.

Минимална јачина
поља која се штити на месту пријема радио-станица, за 90% дана у одсуству
индустријских радио-сметњи, дата је у табели бр. 1. 

Табела
бр. 1. 


 
  
  Фреквенција
  у (MHz)
  
  
  Минимална
  јачина поља која се штити у dB
  (V/m)
  
 
 
  
  Децембар
  Јануар Фебруар
  
  
  Март
  Април
  Мај
  
  
  Јуни
  Јули
  Август
  
  
  Септембар
  Октобар
  Новембар
  
 
 
  
  1
  
  
  2
  
  
  3
  
  
  4
  
  
  5
  
 
 
  
  
  N2P1D1
  
  
  N2P1D1
  
  
  N2P1D1
  
  
  N2P1D1
  
 
 
  
  
  N1P2D2
  
  
  N1P2D2
  
  
  N1P2D2
  
  
  N1P2D2
  
 
 
  
  1,5
  
  
  28 23 5
  
  
  30 11 5
  
  
  36 18 5
  
  
  33 18 5
  
 
 
  
  
  26 20 5
  
  
  33 27 9
  
  
  43 37 26
  
  
  34 38 5
  
 
 
  
  2
  
  
  27 33 4
  
  
  30 12 4
  
  
  35 19 4
  
  
  32 19 4
  
 
 
  
  
  26 19 4
  
  
  32 26 7
  
  
  41 35 23
  
  
  33 27 4
  
 
 
  
  3
  
  
  27 24 3
  
  
  29 14 3
  
  
  33 20 3
  
  
  31 18 3
  
 
 
  
  
  25 19 3
  
  
  30 26 5
  
  
  38 33 18
  
  
  31 26 3
  
 
 
  
  4
  
  
  26 24 3
  
  
  28 15 3
  
  
  32 20 3
  
  
  30 20 3
  
 
 
  
  
  25 20 3
  
  
  29 25 5
  
  
  36 31 16
  
  
  30 25 3
  
 
 
  
  5
  
  
  25 24 2
  
  
  27 16 2
  
  
  31 21 4
  
  
  29 21 2
  
 
 
  
  
  24 21 2
  
  
  28 25 8
  
  
  34 30 15
  
  
  29 25 4
  
 
 
  
  6
  
  
  25 23 4
  
  
  26 17 4
  
  
  29 21 7
  
  
  27 21 4
  
 
 
  
  
  24 21 3
  
  
  27 25 10
  
  
  33 30 17
  
  
  28 25 7
  
 
 
  
  7
  
  
  23 23 6
  
  
  24 17 6
  
  
  27 21 9
  
  
  25 21 6
  
 
 
  
  
  23 21 5
  
  
  26 24 12
  
  
  31 29 19
  
  
  26 25 9
  
 
 
  
  8
  
  
  21 22 9
  
  
  22 16 9
  
  
  25 20 11
  
  
  23 20 9
  
 
 
  
  
  22 21 8
  
  
  25 24 14
  
  
  30 29 20
  
  
  25 25 12
  
 
 
  
  10
  
  
  16 18 12
  
  
  17 13 12
  
  
  20 16 14
  
  
  18 16 12
  
 
 
  
  
  19 21 13
  
  
  22 24 17
  
  
  27 28 21
  
  
  22 25 15
  
 
 
  
  12
  
  
  11 13 14
  
  
  12 8 14
  
  
  15 11 15
  
  
  13 11 14
  
 
 
  
  
  15 20 14
  
  
  18 23 18
  
  
  24 27 22
  
  
  19 24 16
  
 
 
  
  15
  
  
  3 5 12
  
  
  4 2 19
  
  
  7 3 14
  
  
  5 3 12
  
 
 
  
  
  7 15 11
  
  
  11 19 18
  
  
  18 24 22
  
  
  12 19 15
  
 


Вршне вредности
јачина поља из табеле бр. 1. односе се на шест дневних периода локалног
времена, и то: 

N2: 00 до 04 часа;
Р1: 04 до 08 часова; D1: 08 до 12 часова; 

N1: 20 до 24 часа;
Р1: 15 до 20 часова; D2: 12 до 16 часова. 

За фреквенције које
се разликују од датих у првој колони табеле бр. 1, вредности минималних јачина
поља које се штите могу се добити интерполацијом. 

За одређивање
стварних јачина поља јоносферских радио-таласа на месту пријема радио-станица
морају се користити јоносферске прогнозе Геомагнетског института из Гроцке. 

Члан
15.

Радио-фреквенцијски
однос заштите, који обезбеђује повољан пријем радио-станица за 90% дана при
дуготрајним променама жељеног, односно нежељеног сигнала и за 80% времена при
краткотрајним променама жељеног, односно нежељеног сигнала, дат је у табели бр.
2: 

Табела
бр. 2 


 
  
  Фреквенцијски
  опсег (kHz)
  
  
  Радио-фреквенцијски
  однос
  заштите
  (dB)
  
 
 
  
  Повољан
  пријем
  
  
  Ограничено
  повољан пријем
  
 
 
  
  1605 –
  3500
  
  
  15
  
  
  11
  до 14
  
 
 
  
  3500 –
  15000 
  
  
  18
  
  
  13
  до 17
  
 


Под ограничено
повољним пријемом из табеле бр. 2. из става 1. овог члана подразумева се пријем
при ком је за извесне часове, сезоне или фазе сунчеве активности вероватноћа
штетне радио-сметње већа од оне која се сматра пожељном, али није толика да би
се могла прогласити неповољном. 

Вредности
радио-фреквенцијског односа заштите, прописане у табели бр. 2. односе се на
квази-вршне јачине поља жељеног и нежељених сигнала који падају унутар
пропусног опсега радио-пријемника ширине 3 kHz. 

Члан
16.

Локација сталних и
матичних радио-станица мора бити таква да се у потпуности оствари ефикасност
зрачења антена, тј. локација мора бити погодна, а проводност земљишта
задовољавајућа. 

Локација сталних и
матичних радио-станица мора бити тако изабрана да се у потпуности покрива тачка
или зона пријема, избегавајући, што је могуће више, причињавање штетних
радио-сметњи осталим радио-станицама. 

За локацију сталних
и матичних радио-станица мора се бирати зона са најмањим нивоом радио-шума,
избегавајући по могућству зону града да би се вршна снага обвојнице
радио-предајника кореспондентних радио-станица могла свести на минимум. 

III.
ПОСЕБНИ ТЕХНИЧКИ И ЕКСПЛОАТАЦИОНИ УСЛОВИ ЗА РАДИО-ПРЕДАЈНИКЕ И РАДИО-ПРИЈЕМНИКЕ


1.
Заједнички услови 

Члан
17.

Радио-предајници и
радио-пријемници (у даљем тексту: радио-уређаји) морају бити израђени тако да
омогуће, најмање, начин рада, врсту емисије и избор бочног опсега емисије у
складу са одредбама из члана 7. став 1. овог правилника. 

Члан
18. 

Фреквенцијски опсег
радио-уређаја мора износити најмање 2 до 12 MHz, а највише 1,6 до 30 MHz. 

Радио-уређаји морају
да омогуће рад најмање на три претходно подешене фреквенције унутар називног
фреквенцијског опсега, од којих једна мора бити заједничка фреквенција из члана
6. овог правилника. 

Фреквенције
радио-уређаја морају бити одређене према носећој (референтној) фреквенцији, а
што се посебно обележава на радио-уређајима у свим случајевима у којима је то
практично могуће. 

Члан
19. 

Аудио-фреквенцијски
опсег радио-уређаја мора износити најмање 350 до 2600 Hz, а највише 250 до 3000
Hz. 

Члан
20.

Напајање
радио-уређаја електричном енергијом мора се вршити из слекдећих извора: 

1) наизменичног
напона 220 V, фреквенције 50 Hz; 

2) једносмерног
напона 12 V или 24 V, са негативним полом на маси. 

За радио-уређаје
који се користе у радио-службама безбедности (људских живота и имовине) мора
бити обезбеђено резервно напајање. 

Техничке карактеристике
радио-уређаја морају бити унутар прописаних граница при промени напона напајања
за ± 10% – у односу на номинални напон одређен у тачки 1. став 1. овог члана,
или за – 10% и + 30% – у односу на номинални напон одређен у тачки 2. став 1.
овог члана. 

Члан
21. 

Техничке
карактеристике радио-уређаја морају бити унутар прописаних граница тако да
обезбеђују рад тог уређаја и под следећим условима: 

1) при промени
температуре од + 5 до + 45°С; 

2) при промени
релативне влажности до 90% на температури од +40°С; 

3) при промени
атмосферског притиска до вредности која одговара надморској висини од 2000 m; 

4) при синусним
вибрацијама амплитуде до 3 mm у фреквенцијском опсегу од 1 до 10 Hz и амплитуде
до 0,35 mm у фреквнецијском опсегу од 10 до 55 Hz (само за радио-уређаје у
копненим покретним радио-станицама); 

5) при ударима који
одговарају убрзању до 98,1 m/s2 (само за радио-уређаје у копненим
покретним радио-станицама). 

Рад радио-уређаја,
са дозвољеним смањењем вредности техничких карактеристика, мора бити обезбеђен
и под следећим условима: 

1) при промени
температуре од –25 до +55°С; 

2) при промени
релативне влажности до 95% на температури од +50°С. 

Испитивања
радио-уређаја, ради провере усаглашености са условима одређеним у ст. 1. и 2.
овог члана, врше се на начин утврђен југословенским стандардима JUS N.A5.700 до
JUS N.A5.785. 

Члан
22.

Радио-уређаји морају
бити у стању да раде и да испуњавају техничке услове прописане овим правилником
један минут после пуштања у рад. 

Ако радио-уређаји
садрже склопове који морају претходно да се загреју да би исправно радили,
време загревања не сме бити дуже од 30 минута од укључивања напајања тог
склопа. 

Кад се примењује
услов из става 2. овог члана, извор напајања кола за загревање мора бити тако
конструисан да може остати укључен и кад су друга напајања радио-уређаја
искључена. Ако је за ту сврху уграђен посебан преклопник на радио-уређајима,
његова намена мора бити јасно означена. 

Члан
23. 

Радио-уређаји могу
бити израђени и назначени за непрекидни рад или за рад са прекидима, с тим што
у спецификацији њихових техничких карактеристика мора бити означена врста рада.


Изузетно од одредбе
става 1. овог члана, радио-уређаји матичних радио-станица и управних
радио-станица у мрежи сталних радио-станица морају бити израђени за непрекидни
рад. 

Испитивање
радио-уређаја, ради провере усаглашености са захтевима из ст. 1. и 2. овог
члана, врши се под условом да: 

1) непрекидни рад
означава рад радио-предајника са називном вршном снагом обвојнице и рад
радио-пријемника са називом аудио-фреквенцијском излазном снагом, под нормалним
условима оптерећивања, за период од 24 часа; 

2) фактор
искоришћења за рад са прекидима буде један минут предаје са називном вршном
снагом обвојнице и четири минута пријема са називном аудио-фреквенцијском излазном
снагом, под нормалним условима оптерећивања, за период од осам часова, праћен
одмах затим са три циклуса од пет минута предаје и 15 минута пријема са
називном излазном снагом. 

Члан
24. 

Механичка и
електрична конструкција радио-уређаја мора бити таква да омогућава, сагласно
намени, коришћење у сталним инсталацијама или покретним инсталацијама
(возилима). 

Изузетно од одредбе
става 1. овог члана, механичка и електрична конструкција радио-уређаја који су
предвиђени да се користе у радио-службама безбедности (људских живота и
имовине) мора бити таква да омогућава рад у сталним и покретним инсталацијама
(возилима). 

Члан
25. 

Прелаз радио-уређаја
са позиције пријема на позицију предаје, и обратно, мора бити омогућен помоћу
ручне команде (тастера). Та команда мора бити смештена на микрофону или
микротелефонској комбинацији. Кад ова команда није активирана, радио-уређаји
морају бити у позицији пријема. 

Поред ручне команде
из става 1. овог члана, радио-уређаји могу имати и уређаје за аутоматску
команду помоћу говорних сигнала. 

Кад су радио-уређаји
у позицији предаје, мора бити обезбеђена трајна визуелна контрола помоћу
светлосне сигнализације или одговарајућег индикатора. 

Промена радне
фреквенције радио-уређаја мора бити омогућена у најкраћем могућем року, а
најдуже за један минут. 

Прелаз радио-уређаја
са једне на другу врсту емисије мора бити омогућен са једном командом. 

Члан
26. 

Радио-уређаји морају
имати комплетну техничку документацију, и то: 

1) примопредајни
мерни протокол; 

2) опис уређаја; 

3) спецификацију
техничких карактеристика; 

4) упутство за
руковање и одржавање; 

5) потпуну
електричну шему уређаја; 

6) комплет монтажних
шема; 

7) спецификацију
уграђеног материјала. 

Члан
27. 

Радио-уређаји морају
бити израђени, постављени и експлоатисани тако да буду испуњени захтеви за
безбедност према југословенским стандардима JUS N.N0.203, JUS N.N0.204 и JUS
N.N0.205 и прописима о заштити на раду. 

2.
Услови за радио-предајнике 

Члан
28.

Толеранција
фреквенције радио-предајника износи ± 100 Hz. 

Изузетно од одредбе
става 1. овог члана, за радио-предајнике матичних радио-станица и управних
радио-станица у мрежи сталних радио-станица, као и радио-предајнике чији
кореспондентни радио-пријемници немају могућност прецизног подешавања
фреквенције у складу са условима из члана 45. овог правилника, при раду са
врстама емисија АЗЈ или АЗА, толеранција фреквенције износи ± 20 Hz. 

Испитивање
радио-предајника, ради провере усаглашености са толеранцијом фреквнеције из ст.
1. и 2. овог члана, врши се мерењем максималне грешке фреквенције, на начин
утврђен у југословенском стандарду JUS N.N6.321. 

Члан
29.

Стабилност
фреквнеције радио-предајника, за кратке периоде рада 15 минута, износи ± 40 Hz.


Услов из става 1.
овог члана не односи се на радио-предајнике са толеранцијом фреквенције
прописаном у члану 28. ставу 2. овог правилника. 

Испитивање
радио-предајника, ради провере усаглашености са краткотрајном стабилношћу
фреквенције из става 1. овог члана, врши се мерењем максималне промене
фреквенције, на начин утврђен у југословенском стандарду JUS N.N6.321. 

Члан
30.

Радио-предајници
морају бити израђени за прикључивање на несиметрични антенски преносни вод
номиналне вредности карактеристичне импедансе од 50 ома. 

Радио-предајници из
става 1. овог члана морају имати могућност ручног или аутоматског прилагођавања
излазног појачавача на променљиве карактеристике антенског преносног вода, тако
да се вршна снага обвојнице не мења знатније ни при повећању односа стојећих
таласа до вредности од 2:1. 

Члан
31. 

На ма којој
фреквенцији унутар називног фреквенцијског опсега (или подопсега), вршна снага
обвојнице радио-предајника сме да одступа највише за + 0,8 dB и – 1,5 dB у
односу на своју називну вредност. 

Испитивање
радио-предајника, ради провере усаглашености са условима из става 1. овог
члана, врши се мерењем вршне снаге обвојнице, на начин утврђен југословенским
стандардима JUS N.N6.326 и JUS N.N6.322. 

Члан
32.

Код радио-предајника
који раде са врстом емисија АЗЈ, снага носиоца мора бити најмање 40 dB испод
називне вршне снаге обвојнице. 

Код радио-предајника
који раде са врстом емисије АЗА, снага носиоца мора бити 15 ± 2 dB испод
називне вршне снаге обвојнице. 

Код радио-предајника
који раде са врстом емисије АЗН, снага носиоца мора бити између 4,5 и 6 dB
испод називне вршне снаге обвојнице. 

Члан
33.

Кад су
радио-предајници побуђивани до називне или максималне вршне снаге обвојнице,
снага ма које нежељене емисије која напаја антенски преносни вод на ма којој
дискретној фреквенцији мора бити у сагласности са вредностима из табеле бр. 3: 

Табела
бр. 3 


 
  
  Фреквенцијски
  размак, , између
  фреквенције нежељене емисије и додељене фреквнеције (kHz)
  
  
  Минимално
  слабљење испод вршне снаге обвојнице 
  
 
 
  
  1,6 &lt;  4,8
  
  
  31
  dB
  
 
 
  
  4,8 &lt;   8,0
  
  
  38
  dB
  
 
 
  
  8,0 &lt;
  
  
  43
  dB, а да не пређе
  снагу
  од 50 mW
  
 


Испитивање
радио-предајника који у раду користе врсте емисија АЗЈ или АЗА, ради провере
усаглашености са вредностима из табеле бр. 3. у погледу емисија ван опсега и
оних споредних зрачења која су резултат процеса модулације али не падају у
спектар ван опсега, врши се помоћу два синусоидална улазна сигнала са таквим
размаком између фреквенција тих сигнала да се све интермодулационе компоненте
јављају на фреквенцијама које су најмање 1,6 kHz удаљене од додељене
фреквенције из члана 8. став 1. овог правилника. 

Члан
34.

Кад су
радио-предајници прикључени на вештачко оптерећење које не зрачи и побуђивани
до називне или максималне вршне снаге обвојнице, ма које споредно зрачење од
кућишта на ма којој дискретној фреквенцији не сме бити веће од зрачења које би
се јавило кад би се антенски систем напајао са максимално дозвољеном снагом
одређеном у члану 33. став 1. овог правилника. 

Испитивање
радио-предајника, ради провере усаглашености са условима из става 1. овог
члана, врши се коришћењем методе замене. По овој методи, радио-предајник се
замењује са радио-фреквенцијским генератором прикљученим на антенски систем и
подешеним да даје исто показивање на мерачу јачине поља постављеном на локацији
која је удаљена од антене неколико таласних дужина. 

Члан
35. 

Амплитудно-фреквенцијска
карактеристика радио-предајника, кад аутоматска регулација модулације не
дејствује, мора бити унутар граница приказаних на цртежу бр. 1. који је
одштампан уз овај правилник и чини његов саставни део. 

Испитивање
радио-предајника који у раду користе врсте емисија АЗЈ или АЗА, ради провере
усаглашености са граничним вредностима приказаним на цртежу бр. 1, врши се
помоћу синусоидалног улазног сигнала променљиве фреквенције који, на максимуму
одзива, производи компоненту бочног опсега чија је средња снага једнака 25% од
називне вршне снаге обвојнице. 

Члан
36. 

Фактор
аудио-фреквенцијског хармоничног изобличења радио-предајника не сме бити већи
од 5% при модулацији са ма којим синусоидалним улазним сигналом чија је
фреквенција унутар називног аудио-фреквенцијског опсега и који производи
основну компоненту бочног опсега чија је средња снага једнака: 

1) 25% од називне
вршне снаге обвојнице – за врсте емисија АЗЈ и АЗА; 

2) 12,5% од називне
вршне снаге обвојнице – за врсту емисија АЗН. 

Члан
37. 

Кад су
радио-предајници побуђивани до називне вршне снаге обвојнице помоћу два
синусоидална улазна сигнала чије су фреквенције 1000 и 1600 Hz, снага највеће
интермодулационе компоненте која пада унутар ширине потребног опсега емисије
мора бити најмање 25 dB испод снаге једне од двеју једнаких основних
компонената бочног опсега. 

Члан
38.

Укупна средња снага
шума и брума радио-предајника, унутар ширине потребног опсега емисије, мора
бити најмање 40 dB испод називне вршне снаге обвојнице. 

Члан
39.

Улазна импеданса
радио-предајника са симетричним линијским прикључком, унутар називног
аудио-фреквенцијског опсега, мора бити једнака 600 ± 60 oma. 

За радио-предајнике
са несиметричним или симетричним микрофонским прикључком, мора бити
специфицирана улазна импеданса унутар називног аудио-фреквенцијског опсега. 

Члан
40. 

Код радио-предајника
са симетричним линијским прикључком мора постојати могућност побуђивања до
називне вршне снаге обвојнице са улазним напоном у опсегу од – 20 dB до + 10 dB
у односу на номиналну вредност од 0,775 V. 

За радио-предајнике
са несиметричним или симетричним микрофонским прикључком, мора бити
специфицирана вредност улазног напона за називну вршну снагу обвојнице која
одговара ефективном звучном притиску испред мембране микрофона од 94 dB у
односу на 24 х 10–6 Pa, при фреквенцији од 1000 Hz. 

Испитивање
радио-предајника, ради провере усаглашености са условима из ст. 1. и 2. овог
члана, врши се помоћу синусоидалног улазног сигнала фреквенције од 1000 Hz или
помоћу два једнака синусоидална улазна сигнала чије су фреквенције 1000 Hz и
1600 Hz. Ако се испитивање врши са два синусоидална улазна сигнала, модулишући
улазни напон је једнак двострукој вредности ефективног напона једног сигнала. 

Члан
41.

Радио-предајници
морају бити опремљени са уређајима за аутоматску регулацију модулације
(аутоматска регулација нивоа, односно ограничавање модулације). 

Карактеристика
аутоматске регулације модулације радио-предајника мора бити унутар граница приказаних
на цртежу бр. 2, који је одштампан уз овај правилник и чини његов саставни део.


Испитивање
радио-предајника, ради провере усаглашености са границама приказаним на цртежу
бр. 2, врши се помоћу модулишућег улазног сигнала одређеног у члану 40. став 3.
овог правилника. 

Члан
42. 

Ако називна вршна
снага обвојнице прелази 100 W, радио-предајници морају имати могућност да смање
излазну снагу најмање за 3 dB. 

Члан
43.

Радио-предајници
морају бити заштићени од кратког споја или празног хода антенских прикључака. 

Ако је потребно да
се било ком делу радио-предајника доведе напон напајања са извесним закашњењем,
то кашњење се мора обавити аутоматски. 

3.
Услови за радио-пријемнике 

Члан
44. 

Грешка подешавања
фреквенције радио-пријемника не сме бити већа од следећих вредности: 

1) ± 100 Hz – ако је
фреквенција локалног осцилатора стабилизована помоћу кварца; 

2) ± 300 Hz – ако је
фреквенција локалног осцилатора континуално променљива без стабилизације са
кварцом. 

Изузетно од одредбе
става 1. овог члана, за радио-пријемнике матичних радио-станица и управних
радио-станица у мрежи сталних радио-станица, као и радио-пријемнике који немају
могућност прецизног подешавања фреквенције у складу са условима из члана 46.
овог правилника, при раду са врстама емисија АЗЈ или АЗА, грешка подешавања
фреквенције не сме бити већа од ± 20 Hz. 

Испитивање
радио-пријемника који у раду користе врсте емисија АЗЈ или АЗА, ради провере
усаглашености са вредностима из ст. 1. и 2. овог члана, врши се помоћу
немодулисаног улазног сигнала чија је фреквенција за 1000 ± 1 Hz виша од носеће
(референтне) фреквенције на коју су они подешени. То испитивање врши се под
условом да је команда за прецизно подешавање фреквенције, ако постоји,
постављена у положај који је близак средњем положају опсега који он покрива. 

Члан
45.

Стабилност
подешености фреквенције радио-пријемника за кратке периоде рада 15 минута,
износи ± 40 Hz. 

Услов из става 1.
овог члана не односи се на радио-пријемнике из члана 44. став 2. овог
правилника. 

Члан
46.

Уређај за подешавање
фреквенције радио-пријемника мора омогућити смањење грешке у подешавању бар на
± 10 Hz. То се постиже, првенствено, помоћу команде за прецизно подешавање
фреквенције која утиче на фреквенцију испред међуфреквенцијског филтра. За
радио-пријемнике са унапред подешеним фреквенцијама ширина опсега подешавања
ове команде не сме бити мања од ± 150 Hz и пожељно је да не буде већа од ± 500
Hz. 

Члан
47.

Номинална вредност
улазне импедансе радио-пријемника износи 50 oma, несиметрично. 

Члан
48. 

Осетљивост
радио-пријемника мора бити таква да за однос С + Ш + И/Ш + И од 20 dB и,
једновремено, најмање стандардну аудио-фреквенцијску излазну снагу одређену у
ставу 2. овог члана, електромоторна сила (ЕМС) 50-омског извора улазног сигнала
не сме бити већа од 3,5 V на ма којој фреквенцији унутар називног
фреквенцијског опсега. 

Стандардна
аудио-фреквенцијска излазна снага је једнака: 

1) 1 mW – на
прикључцима за слушалице или прикључцима за 600-омски симетрични линијски вод; 

2) 50 mW – на
прикључцима за звучник. 

Испитивање
радио-пријемника, ради провере усаглашености са вредношћу из става 1. овог
члана, врши се помоћу немодулисаног улазног сигнала чија је фреквенција за 1000
Hz виша од носеће (референтне) фреквенције на коју су они подешени. То
испитивање врши се под условом да су регулатори радио-фреквенцијског и
међуфреквенцијског појачања радио-пријемника, ако постоје, подешени за максимум
осетљивости, односно да је аутоматска регулација појачања укључена. 

Члан
49. 

Пропусни опсег
радио-пријемника, за слабљење од 6 dB, мора бити унутар аудио-фреквенцијског
опсега одређеног у члану 19. овог правилника. 

Члан
50.

Селективност за
суседни сигнал радио-пријемника не сме бити мања од вредности одређених у
табели бр. 4. 

Табела
бр. 4. 


 
  
  Одступање
  фреквенције нежељеног улазног сигнала у односу на носећу (референтну)
  фреквенцију жељеног улазног сигнала
  
  
  Селективност
  за суседни сигнал
  
 
 
  
  –1 kHz и
  +4 kHz
  
  
  40
  dB
  
 
 
  
  –2 kHz и
  +5 kHz
  
  
  50
  dB
  
 
 
  
  –5 kHz и
  +8 kHz
  
  
  60
  dB
  
 


Испитивање
радио-пријемника, ради провере усаглашености са вредностима из табеле бр. 4,
врши се тако што се ниво жељеног улазног сигнала поставља на ниво осетљивости
мерен према условима из члана 48. овог правилника, а ниво нежељеног амплитудски
модулисаног улазног сигнала (30% модулација са фреквенцијом од 400 Hz) подешава
док се однос С+Ш+И/Ш+И не смањи за 6 dB. 

Члан
51.

Ниво нежељеног
улазног сигнала који проузрокује блокирање радио-пријемника не сме бити мањи од
следећих вредности: 

1) + 100 dB – у
односу на 1 V (ЕМС), кад
је ниво жељеног улазног сигнала једнак + 60 dB у односу на 1 V (ЕМС); 

2) + 65 dB – у
односу на ниво осетљивости, кад је ниво жељеног улазног сигнала једнак нивоу
осетљивости мереном према условима из члана 48. овог правилника. 

Испитивање
радио-пријемника, ради провере усаглашености са вредностима из става 1. овог
члана, врши се помоћу нежељеног немодулисаног улазног сигнала чија фреквенција
одступа за ± 20 kHz у односу на фреквенцију жељеног улазног сигнала и чији ниво
се подешава док се аудио-фреквенцијска излазна снага не смањи за 3 dB или однос
С + Ш + И/Ш + И не смањи за 6 dB, зависно од тога који се од два ефекта први
појави. 

Члан
52.

Кад је ниво жељеног
улазног сигнала једнак + 60 dB у односу на 1 V (ЕМС),
ниво нежељеног улазног сигнала који проузрокује унакрсну модулацију у
радио-пријемнику не сме бити мањи од + 90 dB у односу на 1 V (ЕМС). 

Испитивање
радио-пријемника ради провере усаглашености са вредношћу из става 1. овог
члана, врши се помоћу нежељеног амплитудски модулисаног улазног сигнала (30%
модулација са фреквенцијом од 400 Hz) чија фреквенција одступа за ± 20 kHz у
односу на фреквенцију жељеног улазног сигнала и чији ниво се подешава док
укупна нежељена аудио-фреквенцијска излазна снага проузрокована услед унакрсне
модулације не буде 30 dB испод стандардне аудио-фреквенцијске излазне снаге
проузроковане жељеним улазниим сигналом. 

Члан
53.

Кад је ниво жељеног
улазног сигнала једнак + 20 dB у односу на 1 V (ЕМС),
ниво једног од два нежељена улазна сигнала који проузрокују радио-фреквенцијску
интермодулацију у радио-пријемнику не сме бити мањи од + 75 dB у односу на 1 V (ЕМС). 

Испитивање
радио-пријемника, ради провере усаглашености са вредношћу из става 1. овог
члана, врши се помоћу два једнака нежељена немодулисана улазна сигнала чије
фреквенције одступају за ± f и ±2f (где је f = 20 kHz)
у односу на фреквенцију жељеног улазног сигнала и чији нивои се једновремено
подешавају док аудио-фреквенцијска излазна снага проузрокована услед
радио-фреквенцијске интермодулације не буде 20 dB испод стандардне
аудио-фреквенцијске излазне снаге одређене у члану 48. став 2. овог правилника.


Члан
54. 

Слабљење на
симетричној фреквенцији, међуфреквенцији и осталим споредним фреквенцијама
радио-пријемника не сме бити мање од 60 dB у односу на ниво осетљивости мерен
према условима из члана 48. овог правилника. 

Члан
55. 

Радио-пријемници
морају имати могућност да дају аудио-фреквенцијску излазну снагу са следећим
вредностима: 

1) 10 mW – на
прикључцима за слушалице или прикључцима за 600-омски симетрични линијски вод; 

2) 500 mW – на
прикључцима за звучник. 

Номинална
аудио-фреквенцијска излазна снага радио-пријемника са прикључком за 600-омски
симетрични линијски вод износи 1 mW. 

Члан
56.

Фактор
аудио-фреквенцијског хармоничног изобличења радио-пријемника, за ма који ниво
улазног сигнала у опсегу од + 30 dB до + 80 dB у односу на 1 V (ЕМС) и ма
коју фреквенцију основне компоненте унутар називног аудио-фреквенцијског
опсега, не сме бити већи од следећих вредности: 

1) 5% – при
стандардној аудио-фреквенцијској снази одређеној у члану 48. став 2. овог правилника;


2) 10% – при
називној аудио-фреквенцијској излазној снази. 

Члан
57. 

Аудио-фреквенцијска
интермодулација у радио-пријемнику мора бити таква да, кад је снага ма које од
две основне компоненте једнака 25% од стандардне аудио-фреквенцијске излазне
снаге одређене у члану 48. став 2. овог правилника, ниво ма које
интермодулационе компоненте у називном аудио-фреквенцијском опсегу мора бити
најмање 25 dB испод нивоа једне основне компоненте. 

Испитивање
радио-пријемника, ради провере усаглашености са вредношћу из става 1. овог
члана, врши се помоћу два немодулисана улазна сигнала чије су фреквенције за
1000 Hz и 1600 Hz више од носеће (референтне) фреквенције на коју су они
подешени и чији су нивои једнаки + 40 dB у односу на 1 V (ЕМС). 

Члан
58.

Кад је ниво улазног
сигнала једнак + 60 dB у односу на 1 V (ЕМС), укупна
средња снага аудио-фреквенцијског шума и брума радио-пријемника мора бити
најмање 40 dB испод стандардне аудио-фреквенцијске излазне снаге одређене у
члану 48. став 2. овог правилника. 

Испитивање
радио-пријемника, ради провере усаглашености са вредношћу из става 1. овог
члана, врши се помоћу немодулисаног улазног сигнала чија је фреквенција тако
подешена, да кад се демодулише, производи аудио-фреквенцијски излазни сигнал
код којег је основна компонента за 20% нижа од горње граничне фреквенције
називног аудио-фреквенцијског опсега. Приликом тог испитивања, хармоничне
компоненте излазног сигнала морају бити довољно потиснуте било у самом
аудио-фреквенцијском степену радио-пријемника или коришћењем додатног
нископропусног филтра. 

Члан
59. 

Снага ма које
нежељене емисије радио-пријемника, која напаја антенски преносни вод на ма
којој дискретној фреквенцији, не сме бити већа од 2 nW. 

Члан
60.

Радио-пријемници
морају имати регулатор (команду) за ручну регулацију аудио-фреквенцијског
појачања, а могу имати и регулаторе за ручну регулацију радио-фреквенцијског
појачања, односно међуфреквенцијског појачања. Код радио-пријемника са
прикључком за 600-омски симетрични линијски вод, регулатор аудио-фреквенцијског
појачања мора омогућити подешавање аудио-фреквенцијске излазне снаге у
степенима од по 1 dB најмање у опсегу од – 10 dB до + 10 dB у односу на
номиналну аудио-фреквенцијску излазну снагу одређену у члану 55. став 2. овог
правилника. 

Члан
61.

Радио-пријемници
морају бити опремљени са уређајем за аутоматску регулацију појачања (АРП). 

Статичка
карактеристика АРП-а радио-пријемника мора бити таква да, кад се ниво улазног
сигнала повећа за најмање 70 dB у односу на ниво осетљивости мерен према условима
из члана 48. овог правилника, повећање нивоа аудио-фреквенцијске излазне снаге
не сме бити већи од следећих вредности: 

1) 5 dB – на
прикључку за 600-омски симетрични линијски вод; 

2) 10 dB – на
прикључку за слушалице или прикључку за звучник. 

Динамичка
карактеристика АРП-а радио-пријемника мора бити таква да задовољава следеће
услове: 

1) време
успостављања АРП-а мора бити у границама од 2 до 30 ms; 

2) време повратка у
првобитно стање АРП-а мора бити у границама од 0,5 до 4 s. 

Испитивање радио-пријемника,
ради провере усаглашености са вредностима из става 3. овог члана, врши се
помоћу немодулисаног улазног сигнала чија је фреквенција за 2000 Hz виша од
носеће (референтне) фреквенције на коју су они подешени, и чији ниво се
тастовано (у скоковима) повећава за 20 dB изнад нивоа од + 60 dB у односу на 1 V (ЕМС) са
таквом брзином да амплитуда сигнала остаје константна за периоде који су дужи у
поређењу са временом успостављања и временом повратка у првобитно стање АРП-а.
То време одређује се са обвојнице осцилограма добијеног на екрану катодног
осцилоскопа који је прикључен на излаз радио-пријемника. 

Изузетно од одредбе
става 4. овог члана, испитивање радио-пријемника који користе смањени носилац
за АРП кад примају врсту емисије АЗА, ради провере усаглашености са условима из
ст. 2. и 3. овог члана, врши се помоћу линеарне комбинације два немодулисана
улазна сигнала који симулирају одговарајућу емисију радио-предајника кад је он
модулисан до називне вредности вршне снаге обвојнице са синусоидалним улазним
сигналом чија је фреквенција 1000 Hz, односно 2000 Hz, при испитивању из става
1. овог члана. 

Члан
62.

Радио-пријемници
морају бити заштићени од оштећења, на ма којој фреквенцији унутар називног
фреквенцијског опсега, ако се на њиховим улазима појави сигнал ефективне
вредности напона до 30 V (ЕМС) у трајању од 15 минута. 

Радио-пријемници
морају бити заштићени од оштећења кад се на њиховим улазима појаве напони
електростатичког порекла. 

IV.
ПОСЕБНИ ТЕХНИЧКИ И ЕКСПЛОАТАЦИОНИ УСЛОВИ ЗА АНТЕНЕ 

Члан
63.

Фреквенцијски опсег
антена мора износити најмање 3 до 12 MHz. 

Антене морају
ефикасно да зраче и примају радио-таласе најмање на три претходно подешене
фреквенције унутар називног фреквенцијског опсега, од којих једна мора бити
заједничка фреквенција из члана 6. овог правилника. 

Члан
64.

Поларизација антена
може бити хоризонтална, односно вертикална. 

За радио-телефонске
везе на кратким растојањима, поларизација антена сталних и матичних
радио-станица мора бити следећа: 

1) хоризонтална –
кад се везе остварују помоћу јоносферских радио-таласа; 

2) вертикална – кад
се везе остварују помоћу површинских радио-таласа. 

Члан
65. 

У сталним
радио-службама користе се усмерене антене за све радио-телефонске везе на
растојању већем од 500 km. 

У копненим покретним
радио-службама користе се, првенствено, неусмерене антене. 

Члан
66. 

Релативно појачање
антена сталних и матичних радио-станица, у смеру тачке или зоне пријема, не сме
бити мање од 0 dB. 

Изузетно од одредбе
става 1. овог члана, релативно појачање усмерених антена из члана 65. став 1.
овог правилника, у смеру тачке пријема, не сме бити мање од 5 dB. 

Члан
67.

Антене сталних
радио-станица морају зрачити радио-таласе под таквим елевационим углом који, у
ма које време, обезбеђује максималну јачину поља у тачки или зони пријема. 

За одређивање
најповољније вредности елевационог угла максималног зрачења антена из става 1.
овог члана морају се користити јоносферске прогнозе Геомагнетског института из
Гроцке. 

Кад је најповољнија
вредност елевационог угла () из става 2. овог
члана одређена, висина изнад тла (h) хоризонтално поларизованих антена из става
1. овог члана, изражена у вредностима таласне дужине (), мора се
одредити коришћењем следећег израза: 

h
= 0,25 /sin  

Члан
68.

Номинална вредност
улазне импедансе антена износи 50 oma. 

Члан
69. 

Однос стојећих
таласа антена, мерен на преносном воду без губитка, не сме бити већи од 2,5 : 1
на ма којој радној фреквенцији унутар називног фреквенцијског опсега. 

Члан
70. 

Антене морају бити
израђене тако да могу пренети снагу чија вредност, при максималном односу
стојећих таласа, не сме бити мања од називне вршне снаге обвојнице
радио-предајника. 

Члан
71. 

Антене морају бити
израђене тако да не мењају своје електричне карактеристике и под следећим
условима: 

1) при промени
температуре од – 25 до + 55°С; 

2) при промени
релативне влажности до 100% на температури од + 50°С; 

3) при брзини ветра
од 150 km/час, без додатног оптерећења леда. 

Осим услова из става
1. овог члана, антене морају бити израђене, постављене и одржаване у складу са
одредбама Правилника о техничким мерама за изградњу, постављање и одржавање
антенских постројења („Службени лист СФРЈ”, бр. 1/69). 

Члан
72. 

Антене сталних и
матичних радио-станица, које су предвиђене да се користе у радио-службама безбедности
људских живота и имовине, морају бити конструктивно тако изведене да се могу,
по потреби, лако транспортовати и брзо постављати или спуштати. 

V.
ПРЕЛАЗНЕ И ЗАВРШНЕ ОДРЕДБЕ 

Члан
73. 

Радио-станице које
су пуштене у рад, пре дана ступања на снагу овог правилника, а не одговарају
техничким и експлоатационим условима прописаним у овом правилнику, могу
наставити са радом ако не стварају штетне радио-сметње другим радио-станицама,
а најдуже до своје амортизације. 

Изузетно од одредбе
става 1. овог члана, ако радио-станице које су пуштене у рад, пре дана ступања
на снагу овог правилника, стварају штетне радио-сметње другим радио-станицама,
њихове техничке карактеристике у погледу радио-сметњи морају се довести у склад
са одредбама овог правилника, у року од шест месеци од дана кад се утврди да
радио-станица ствара штетне радио-сметње, или морају престати са радом. 

Члан
74. 

Овај правилник ступа
на снагу осмог дана од дана објављивања у „Службеном листу СФРЈ”. 



Бр. 365/2

11.
фебруара 1980. године

Београд

Председник

Савезног комитета за

саобраћај и везе,

Анте Зелић, с.р.







НАПОМЕНА ИЗДАВАЧА: 

Цртежи
бр. 1. и 2. објављени су у „Службеном листу СФРЈ", број 14/80 на страни
456. 





