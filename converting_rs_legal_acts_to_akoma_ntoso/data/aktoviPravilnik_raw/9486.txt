


	
	Zakon


	Редакцијски пречишћен текст
	
	
	
	На основу члана 37. став 3. Закона о лековима и медицинским средствима („Службени гласник РС”, број 30/10),
	Министар здравља и министар пољопривреде, трговине, шумарства и водопривреде споразумно доносе
	
	ПРАВИЛНИК
	о садржају дозволе за стављање лека у промет
	
	"Службени гласник РС", бр. 30 од 10. априла 
	2012, 30 од 10. априла 2012.
	
	Члан 1.
	Овим правилником прописује се садржај дозволе за стављање лека у промет (у даљем тексту: дозвола). 
	
	Члан 2.
	Дозвола из члана 1. овог правилника садржи следеће податке:
	1) Врста дозволе;
	2) Врста лека; 
	3) Врста поступка за добијање дозволе:
	а) Са потпуном документацијом:
	1. Лек са сопственом документацијом,
	2. Лек са добро познатом употребом активне супстанце (библиографски подаци),
	3. Фиксна комбинација активних супстанци,
	4. Лек са информацијом о пристанку,
	б) Са скраћеном документацијом:
	1. Генерички лек,
	2. Генерички хибридни лек,
	3. Биолошки сличан лек;
	4) Име лека;
	5) Интернационално незаштићено име (INN);
	6) Квалитативни и квантитативни састав активне/их супстанци;
	7) Јачина лека;
	8) Фармацеутски облик;
	9) Унутрашње паковањe и величина паковања;
	10) Назив и адреса носиоца дозволе;
	11) Назив и адреса свих места производње који се односи најмање на паковање лека и пуштање серије лека у промет с тог места производње и свих места пуштања у промет лека; 
	
	12) Режим издавања лека;
	12а) поткатегорију лека за лек који се издаје уз 
	лекарски рецепт;
	13) Информације о садржају наркотичких или психотропних супстанци;
	14) АТC-код или АТC-вет;
	15) Рок важности дозволе; 
	16) ЕАN-код идентификациону шифру производа (13 или 8 бројева);
	17) Број и датум дозволе;
	18) Посебне ознаке;
	19) Потпис одговорног лица Агенције за лекове и медицинска средства Србије (у даљем тексту: Агенција);
	20) Правну поуку.
	*Службени гласник РС, број 94/2018
	Члан 3.
	Саставни део дозволе за лек је сажетак карактеристика лека, упутство за лек и текст за унутрашње и спољње паковање, а за ветеринарски лек саставни део дозволе за лек је сажетак карактеристика лека и упутство за лек.
	Члан 4.
	У условној дозволи и дозволи под посебним околностима наводе се и обавезе носиоца дозволе у складу са прописом којим се уређује садржај захтева и документације за добијање дозволе за лек. 
	
	Члан 5.
	Ступањем на снагу овог правилника престаје да важи Правилник о садржају дозволе за стављање лека у промет („Службени гласник РС”, број 93/05).
	Члан 6.
	Овај правилник ступа на снагу осмог дана од дана објављивања у „Службеном гласнику Републике Србије”.
	
	Број 110-00-00157/2011-03
	У Београду, 27. децембра 2011. године
	Министар здравља,
	проф. др 
	Зоран Станковић, с.р.
	Министар пољопривреде, трговине,
	шумарства и водопривреде,
	
	Душан Петровић, с.р.

