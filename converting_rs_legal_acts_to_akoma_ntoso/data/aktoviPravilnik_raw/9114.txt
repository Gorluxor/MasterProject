


	Редакцијски пречишћен текст





На основу члана 33.
став 4. Закона о ученичком и студентском стандарду („Службени гласник РС”, бр.
81/92, 49/93, 53/93, 67/93 и 48/94) и члана 99. став 5. Закона о средњој школи
(„Службени гласник РС”, број 50/92, 53/93, 67/93, 48/94 и 24/96),

Министар просвете
доноси




ПРАВИЛНИК


о садржају и начину вођења матичне евиденције о ученицима и остваривању годишњег 
програма рада у дому ученика и у школи са домом

„Службени
гласник РС”, бр. 24 од 10. 

јула 1998, 71 од 15. 


јула 2003.



Члан
1.

Овим правилником
прописује се садржај и начин вођења матичне евиденције о ученицима и
остваривању годишњег програма рада у дому ученика и у школи са домом (у даљем
тексту: дом ученика).


Члан
2.

Матична евиденција о
ученицима уписаним у дом ученика води се у матичној књизи ученика, на Обрасцу
број 1, у облику табака, величине 290 х 420 mm и састоји се од листова који се
повезују у књигу.

У матичној књизи
води се евиденција о сваком ученику, почев од уписа ученика у дом до завршетка
боравка у дому.

Матичну књигу
ученика води сваки васпитач за своју васпитну групу.

За тачно и уредно
вођење матичне књиге одговоран је директор.


Члан
3.

Евиденција о
остваривању годишњег програма рада у дому ученика води се у Дневнику васпитног
рада на Обрасцу број 2, у облику књиге са тврдим корицама, величине 250 х 350
mm, која има 128 страна.*

Дневник васпитног
рада води се посебно за сваку васпитну групу, за сваку школску годину.

Дневник васпитног
рада води сваки васпитач за своју васпитну групу.

За тачно и уредно
вођење дневника васпитног рада одговоран је директор.


*Службени гласник РС, број 71/2003


Члан
4.

Књига
дежурства води се за сваку школску годину на Обрасцу број 3, у облику књиге са
тврдим корицама, величине 250 х 350 mm, која има 530 страна.*

Књигу дежурства води
дежурни васпитач.

Контролу тачности
унетих података у књигу дежурства врши директор.


*Службени гласник РС, број 71/2003


Члан
5.

Дом ученика чува
матичну књигу ученика трајно, а дневник васпитног рада и књигу дежурства десет
година.


Члан
6.

Обрасци
евиденција из чл. 3. и 4. овог правилника одштампани су уз овај правилник и
чине његов саставни део.*


*Службени гласник РС, број 71/2003


Члан
7.

Погрешно уписани
подаци у евиденцију прописану овим правилником прецртавају се тако да остају
читљиви, а исправка се потписује и оверава печатом дома ученика.


Члан
8.

Даном ступања на
снагу овог правилника престаје да важи Правилник о евиденцији ученика и
остваривању програма рада у домовима ученика („Службени гласник СРС”, број
27/87).


Члан
9.

Овај правилник ступа
на снагу осмог дана од дана објављивања у „Службеном гласнику Републике
Србије”.




Број
110-00-29/98-05

У
Београду, 23. јуна 1998. године

Министар,

проф.
др 
Јово
Тодоровић, 
с. р.
















































