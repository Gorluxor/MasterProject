





На
основу члана 91. тачка 3. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану
прописује





ПРАВИЛНИК




о одређивању елемената и начину вођења евиденције о капацитетима за производњу 
наоружања и војне опреме

„Службени
лист СФРЈ”, број 9 од 13. фебруара 1981.





Члан
1.

Елементима
капацитета за производњу наоружања и војне опреме, у смислу овог правилника,
сматрају се:

1) машине, уређаји и
постројења;

2) производни и
помоћни грађевински објекти;

3) специјални и
стандардни алати за производњу, монтажу, контролу и испитивање средстава
наоружања и војне опреме;

4) постројења
енергетике и флуида;

5) путеви, мостови,
железничка постројења, друмска и железничка превозна средства;

6) конструкциона и
технолошка документација за развој и производњу наоружања и војне опреме;

7) технички услови и
стандарди за развој, производњу и пријем средстава наоружања и војне опреме;

8) запослени кадар
који се искључиво бави развојем и производњом наоружања и војне опреме;

9) патенти, лиценце
и друга материјална права у области наоружања и војне опреме.



Члан
2.

Евиденција о
елементима капацитета из члана 1. овог правилника воде основне организације
удруженог рада које производе наоружање и војну опрему из члана 7. Закона о
производњи наоружања и војне опреме.



Члан
3.

Евиденција о
елементима капацитета за производњу наоружања и војне опреме води се на
јединственим обрасцима, који су законом утврђени за вођење евиденције о
основним средствима и другим деловима капацитета организације удруженог рада.



Члан
4. 

Примерак попуњених и
оверених јединствених образаца на којима се води евиденција о елементима
капацитета за производњу наоружања и војне опреме чува се у организацији
удруженог рада.

Све промене
евидентираних капацитета за производњу наоружања и војне опреме, настале у току
једне пословне године, организације удруженог рада ће, по укслађивању стварног
стања са књиговодственим стањем редовним годишњим пописом (инвентаром), уносити
у свој примерак попуњених образаца.



Члан
5.

Савезни секретаријат
за народну одбрану у сарадњи са органима управљања и другим органима
организација удруженог рада које производе наоружање и војну опрему, врши
надзор над примењивањем одредаба овог правилника.

По извршеном надзору
из става 1. овог члана, Савезни секретаријат за народну одбрану указује на
утврђене неправилности, одређује рокове за њихово отклањање и о нађеном стању
саставља записник.

Надзор из става 1.
овог члана врши се по потреби, а најмање једанпут у две године, и то по
окончаном редовном годишњем попису (инвентару) елемената капацитета за
производњу наоружања и војне опреме.



Члан
6.

Овај правилник ступа
на снагу осмог дана до дана објављивања у „Службеном листу СФРЈ”.



Р. в. п. бр. 5

30. јануара 1981.
године

Београд


Савезни секретар за


народну одбрану

генерал армије,


Никола Љубичић, с.
р.





