


	
	Zakon



	
			На основу члана 83. став 5. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13, 63/13 – исправка, 108/13, 142/14, 68/15 – др. закон, 103/15, 99/16, 113/17 и 95/18), 
			Министар финансија доноси
			ПРАВИЛНИК
			о стручном усавршавању овлашћених интерних ревизора у јавном сектору
			"Службени гласник РС", број 15 од 8. марта 2019.
			1. Опште одредбе
			Члан 1.
			Овим правилником прописују се подручја и облици стручног усавршавања овлашћених интерних ревизора у јавном сектору и критеријуми за признавање стручног усавршавања.
			Члан 2.
			Овлашћени интерни ревизор у јавном сектору стално усавршава стечена знања, вештине и способности ради одржавања стручности и квалитета свог рада.
			Руководилац корисника јавних средстава обезбеђује стално стручно усавршавање овлашћених интерних ревизора у јавном сектору у складу са плaном зa прoфeсиoнaлну oбуку и прoфeсиoнaлни рaзвoj интeрних рeвизoрa.
			2. Подручја и облици стручног усавршавања
			а. Подручја стручног усавршавања
			Члан 3.
			Стручно усавршавање се остварује у следећим подручјима:
			1) интерна ревизија;
			2) интерна контрола;
			3) рачуноводство и финансије;
			4) управљање у јавном сектору;
			5) јавне набавке;
			6) управљање пројектима;
			7) информационе технологије;
			8) управно и радно право;
			9) управљање људским ресурсима;
			10) фондови Европске уније;
			11) специјализоване области основне делатности корисника јавних средстава у којима се врши ревизија;
			12) остале области – ,,меке вештине” (комуникација, руковођење, пословна коресподенција, вештине преговарања и интервјуисања, мотивација, самосвесност, социјалне вештине и решавање сукоба).
			б. Облици стручног усавршавања
			Члан 4.
			Стручно усавршавање овлашћеног интерног ревизора у јавном сектору остварује се кроз активности организованог стручног усавршавања и самосталног стручног усавршавања.
			Члан 5.
			Организовано стручно усавршавање из члана 4. овог правилника остварује се кроз следеће активности:
			1) одржавање предавања или учествовање на конференцијама, семинарима и радионицама у организацији релевантних националних и међународних институција или струковних удружења из члана 8. став 3. овог правилника, а из подручја наведених у члану 3. тач. 1)–10) овог правилника;
			2) одржавање предавања или учествовање на конференцијама, семинарима и радионицама из подручја наведених у члану 3. тач. 11) и 12) овог правилника;
			3) одржавање предавања или учествовање на састанцима, обукама, семинарима и радионицама интерних ревизора које организује или суорганизује Министарство финансија – Централна јединица за хармонизацију;
			4) учествовање у радним телима за израду законских и подзаконских прописа и приручника у подручју интерне ревизије или система финансијског управљања и контроле;
			5) обављање екстерне оцене квалитета рада интерне ревизије код корисника јавних средстава коју организује Централна јединица за хармонизацију;
			6) обављање послова ментора у склaду сa пoтрeбaмa зa спрoвoђeњe обуке зa прaктичaн рaд нa интeрнoj рeвизиjи коју организује Централна јединица за хармонизацију;
			7) објављивање радова и чланака или превођење материјала из подручја наведених у члану 3. тач. 1)–10) овог правилника.
			Члан 6.
			Самостално стручно усавршавање из члана 4. овог правилника остварује се кроз следеће активности:
			1) обављање послова интерне ревизије;
			2) завршетак академских студија другог и трећег степена у складу са прописима о високом образовању, из подручја наведених у члану 3. овог правилника;
			3) стицање сертификата међународних струковних удружења или националних институција из члана 8. став 3. овог правилника, у подручју интерне ревизије;
			4) чланство у ревизорском одбору.
			3. Критеријуми за признавање стручног усавршавања
			Члан 7.
			Овлашћени интерни ревизор у јавном сектору остварује најмање 50 бодова за стручно усавршавање у једној години, од чега најмање пет бодова кроз организовано стручно усавршавање.
			Овлашћени интерни ревизор у јавном сектору који не оствари најмањи број бодова из става 1. овог члана, у обавези је да у првој наредној години додатно оствари и недостајући број бодова из претходне године. 
			Изузетно од става 1. овог члана овлашћеном интерном ревизору у јавном сектору који је запослен у Централној јединици за хармонизацију признаје се по 50 остварених бодова за стручно усавршавање годишње, ако је у њој био запослен најмање шест месеци у току године.
			Критеријуми за признавање испуњености услова у вези са стручним усавршавањем из става 1. овога члана, наведени су у следећим табелама:
			Табела 1 – Организовано стручно усавршавање
			
				
					
					
					
					
				
				
					
						
							Ред. бр.
						
						
							Активност
						
						
							Број бодова
						
						
							Максималан број бодова у години
						
					
					
						
							1
						
						
							2
						
						
							3
						
						
							4
						
					
					
						
							1.
						
						
							Одржано предавање на конференцијама, семинарима и радионицама у организацији релевантних националних и међународних институција и струковних удружења
						
						
							По пуном сату = 3
							До пуног сата = 2
						
						
							24
						
					
					
						
							2.
						
						
							Учествовање на конференцијама, семинарима и радионицама у организацији релевантних националних и међународних институција и струковних удружења 
						
						
							У трајању до 6 сати = 3
							У трајању преко 6 сати = 4
							У трајању преко два радна дана = 6
						
						
							24
						
					
					
						
							3.
						
						
							Одржано предавање из подручја из члана 3. тачка 11) овог правилника на конференцијама, семинарима и радионицама
						
						
							По пуном сату = 3
							До пуног сата = 2
						
						
							12
						
					
					
						
							4.
						
						
							Учествовање на конференцијама, семинарима и радионицама из подручја из члана 3. тачка 11) овог правилника
						
						
							У трајању до 6 сати = 2
							У трајању преко 6 сати = 3
						
						
							6
						
					
					
						
							5.
						
						
							Одржано предавање из подручја из члана 3. тачка 12) овог правилника на конференцијама, семинарима и радионицама
						
						
							По пуном сату = 2
							До пуног сата = 1
						
						
							6
						
					
					
						
							6.
						
						
							Учествовање на конференцијама, семинарима и радионицама из подручја из члана 3. тачка 12) овог правилника 
						
						
							У трајању до 6 сати = 1
							У трајању преко 6 сати = 2
						
						
							4
						
					
					
						
							7.
						
						
							Одржано предавање на састанцима, семинарима, обукама и радионицама интерних ревизора у организацији или суорганизацији Централне јединице за хармонизацију
						
						
							По пуном сату = 4
							До пуног сата = 3
						
						
							24
						
					
					
						
							8.
						
						
							Учествовање на састанцима, семинарима и радионицама интерних ревизора које организује или суорганизује Централна јединица за хармонизацију
						
						
							По састанку = 3
						
						
							12
						
					
					
						
							9.
						
						
							Учешће у радним телима за израду законских и подзаконских прописа и приручника у подручју интерне ревизије или система финансијског управљања и контроле (као члан радног тела)
						
						
							Члан у радном телу = 8
						
						
							16
						
					
					
						
							10.
						
						
							Учешће као руководиоца тима за екстерну оцену квалитета рада интерне ревизије код корисника јавних средстава коју организује Централна јединица за хармонизацију
						
						
							Једна обављена провера = 20
						
						
							20
						
					
					
						
							11.
						
						
							Учешће као члана тима за екстерну оцену квалитета рада интерне ревизије код корисника јавних средстава коју организује Централна јединица за хармонизацију
						
						
							Једна обављена провера = 10
						
						
							10
						
					
					
						
							12.
						
						
							Обављање послова ментора у склaду сa пoтрeбaмa зa спрoвoђeњe обуке зa прaктичaн рaд нa интeрнoj рeвизиjи коју организује Централна јединица за хармонизацију
						
						
							Једна ревизија = 15
						
						
							30
						
					
					
						
							13.
						
						
							Објављени радови  и чланци или преведени текстови у стручним часописима или на јавним интернет страницама националних институција или међународних и националних струковних удружења из подручја наведених у члану 3. тач. 1)–10) овог правилника
						
						
							Кратки чланци/радови (мање од 3.000 речи) = 3
							Дужи чланци/радови (дужи од 3.000 речи) = 5
						
						
							15
						
					
				
			
			Табела 2 – Самостално стручно усавршавање
			
				
					
					
					
					
				
				
					
						
							Ред. бр.
						
						
							Активност
						
						
							Број бодова
						
						
							Максималан број бодова у години
						
					
					
						
							1
						
						
							2
						
						
							3
						
						
							4
						
					
					
						
							1.
						
						
							Руковођење јединицом интерне ревизије у којој је запослено најмање пет овлашћених интерних ревизора, дуже од шест месеци
						
						
							Годишње = 20
						
						
							20
						
					
					
						
							2.
						
						
							Обављање интерне ревизије као руководилац ревизорског тима
						
						
							Једна обављена ревизија = 12
						
						
							36
						
					
					
						
							3.
						
						
							Обављање интерне ревизије као члан ревизорског тима 
						
						
							Једна обављена ревизија = 10
						
						
							40
						
					
					
						
							4.
						
						
							Обављање саветодавног ангажмана
						
						
							Један ангажман = 3
						
						
							9
						
					
					
						
							5.
						
						
							Завршетак академских студија другог и трећег степена у складу са прописима о високом образовању, из подручја наведених у члану 3. овог правилника
						
						
							20 бодова за годину у којој су академске студије завршене
						
						
							20
						
					
					
						
							6.
						
						
							Стицање сертификата релевантних међународних струковних удружења или националних институција у подручју интерне ревизије
						
						
							20 бодова за годину у којој је стечен сертификат
						
						
							20
						
					
					
						
							7.
						
						
							Члан ревизорског одбора
						
						
							Годишње = 5
						
						
							5
						
					
				
			
			Члан 8.
			Потврду о оствареним бодовима издаје организатор појединих облика организованог стручног усавршавања за сваког овлашћеног интерног ревизора у јавном сектору појединачно.
			Централна јединица за хармонизацију може да тражи информацију о програму, предавачима, присуству учесника, радовима, чланцима, преводима текстова на српски језик и додељеним потврдама од организатора појединих облика организованог стручног усавршавања.
			Релевантне националне и међународне институције су државни органи и органи Европске комисије или организације основане од државних органа, Европске комисије или Светске банке. Релевантна национална струковна удружења су организације успостављене у складу са законом и у чијем су чланству најмање 20 чланова са стеченим сертификатом овлашћени интерни ревизор у јавном сектору или међународно признатим сертификатима CIA – Certified Internal Auditors (Сертификовани интерни ревизор) и CGAP – Certified Government Auditing Professional (Сертификовани професионалац за ревизију државне управе). Релевантна међународна струковна удружења су организације признате од стране IIA – The Institute of Internal Auditors (Институтa интeрних рeвизoрa). 
			На организације које организују конференције, семинаре и радионице у подручју из члана 3. тач. 11) и 12) овог правилника не примењује се став 3. овог члана. 
			4. Извештавање и евиденције о стручном усавршавању
			Члан 9.
			Oвлашћени интерни ревизор у јавном сектору доставља Централној јединици за хармонизацију до 31. јануара текуће године за претходну годину Извештај о стручном усавршавању овлашћеног интерног ревизора у јавном сектору (у даљем тексту: Извештај) на Образцу 1, који је одштампан уз овај правилник и чини његов саставни део.
			Oвлашћени интерни ревизор у јавном сектору који не испуни услов из члана 7. став 1. овог правилника у Извештају образлаже разлоге неиспуњења услова стручног усавршавања.
			У Извештају се наводе све активности стручног усавршавања појединачно без пропратне документације, а овлашћени интерни ревизор у јавном сектору је у обавези да чува потписани оригинал Извештаја са пропратном документацијом и доказима организованог стручног усавршавања најмање шест година од датума Извештаја.   
			На захтев Централне јединице за хармонизацију, овлашћени интерни ревизор у јавном сектору доставља копије докумената који доказују податке наведене у Извештају. 
			Oвлашћени интерни ревизор у јавном сектору који је у години за коју се подноси Извештај био одсутан са радног места дуже од пола године (шест месеци), из оправданих разлога као што су здравствени разлози, породиљско одсуство и слично, или је распоређен на послове интерне ревизије у трајању мање од пола године, не подноси Извештај за ту годину, већ доставља Централној јединици за хармонизацију до 31. јануара текуће године за претходну годину Обавештење о немогућности испуњења услова стручног усавршавања овлашћеног интерног ревизора у јавном сектору (у даљем тексту: Обавештење) на Образцу 2, који је одштампан уз овај правилник и чини његов саставни део.
			Уз Обавештење се достављају фотокопије докумената којима се правда одсуство или распоређивање на послове интерне ревизије.
			У случају да овлашћени интерни ревизор у јавном сектору није оправдао наведене разлоге, односно није приложио одговарајуће доказе, Централна јединица за хармонизацију га обавештава да је у обавези да оствари најмањи неопходан број бодова из члана 7. овог правилника. 
			Oвлашћени интерни ревизор у јавном сектору који у току календарске године заснује радни однос код другог корисника јавних средстава на радном месту интерног ревизора, обавезан је да у року од 15 дана од дана настале промене достави Централној јединици за хармонизацију Информацију о промени послодавца (у даљем тексту: Информација) на Обрасцу 3, који је одштампан уз овај правилник и чини његов саставни део. 
			Остварени бодови које овлашћени интерни ревизор у јавном сектору стекне у раду код више корисника јавних средстава се сабирају. 
			Члан 10.
			У јединици за интерну ревизију корисника јавних средстава води се евиденција о стручном усавршавању овлашћених интерних ревизора запослених у јединици интерне ревизије. Евиденција о стручном усавршавању овлашћених интерних ревизора се чува трајно. У личним досијеима овлашћених интерних ревизора запослених у јединици интерне ревизије прилажу се фотокопије доказа о стручном усавршавању.
			Централна јединица за хармонизацију може да изврши проверу података наведених у Извештају. О утврђеним неправилностима у подацима наведеним у Извештају, Централна јединица за хармонизацију обавештава овлашћеног интерног ревизора у јавном сектору и руководиоца организације у којој је запослен, а наведену неправилност уноси у евиденцију стручног усавршавања овлашћених интерних ревизора у јавном сектору.
			Евиденцију стручног усавршавања овлашћених интерних ревизора у јавном сектору води Централна јединица за хармонизацију.  
			Евиденција стручног усавршавања овлашћених интерних ревизора у јавном сектору се објављује на интернет презентацији Централне јединице за хармонизацију Министарства финансија. 
			5. Завршна одредба
			Члан 11.
			Овај правилник ступа на снагу осмог дана од дана објављивања у „Службеном гласнику Републике Србије”, а примењиваће се од 1. јануара 2020. године, осим одредбе члана 10. став 3. која ће се примењивати почев од 1. марта 2020. године.
			Број 110-00-78/2019-09
			У Београду, 5. марта 2019. године
			Министар,
			Синиша Мали, с.р.
			Прилози
			
			Образац 1 - Извештај о стручном усавршавању овлашћеног интерног 
			ревизора у јавном сектору - подаци о овлашћеном интерном ревизору
			
			
			Образац 2 - Обавештење о немогућности испуњења услова стручног 
			усавршавања овлашћеног интерног ревизора у јавном сектору
			
			Образац 3 - Информација о промени послодавца
	

