





Редакцијски пречишћен текст
На основу члана 34. став 3. и члана 35. став 2. Закона о заштити животиња од заразних болести које угрожавају целу земљу (“Службени лист СФРЈ ”, бр. 43/86), у сагласности са Савезним секретаром за рад, здравство, борачка питања и социјалну политику, савезни секретар за пољопривреду прописује

 

ПРАВИЛНИК
О НАЧИНУ ВРШЕЊА ВЕТЕРИНАРСКО-САНИТАРНОГ ПРЕГЛЕДА И КОНТРОЛЕ ЖИВОТИЊА ПРЕ КЛАЊА И ПРОИЗВОДА ЖИВОТИЊСКОГ ПОРЕКЛА
„Службени лист СФРЈ”, број 68 од 3. новембра 1989, „Службени лист СЦГ”, број 10 од 14. марта 2003. и „Службени гласник РС“, бр. 44 од 15. маја 2007, 91 од 6. новембра 2009 (др. правилник), 14 од 17. марта 2010 (др. правилник), 68 од 21. септембра 2010 (др. правилник), 99 од 27. децембра 2010 (др. правилник)



	НАПОМЕНА ИЗДАВАЧА: Правилник је престао да 
	важи даном почетка примене Правилника 
	
	
	о начину и поступку спровођења службене контроле хране животињског порекла и 
	начину вршења службене контроле животиња пре и после њиховог клања 
	("Службени гласник РС", број 99/2010), 1. јуна 2011. године, осим одредаба 
	које се односе на преглед јаја и производа од јаја, преглед меда и 
	евиденције о прегледу животиња пре клања и производа животињског порекла 
	(види чл. 40. и 41. Правилника - РС 99/2010-90).
	
	
	
	
	Чл. 1. до 106.
	
	Престали су да важе 
	
	
	(види чл. 40. и 41. Правилника - РС 99/2010-90)
	

	
	VI. ПРЕГЛЕД ЈАЈА И ПРОИЗВОДА ОД ЈАЈА

Члан 107.
Произвођач јаја, у року од 12 часова пре стављања у промет, пријављује надлежном органу преглед јаја.
Јаја се могу ставити у промет за јавну потрошњу ако је надлежни орган који је извршио преглед на месту производње и изда уверење о њиховој исправности.

Члан 108.
Јаја се прегледају визуелно ради оцењивања чистоће површине и облика и просветљавањем (лампирањем), а, по потреби, и разбијањем и прегледом њиховог садржаја, као и одговарајућим лабораторијским испитивањем.

Члан 109.
На основу прегледа, као и на основу резултата евентуалног микробиолошког или другог испитивања, јаја се оцењују као:
1) хигијенски исправна за јавну потрошњу;
2) хигијенски неисправна за јавну потрошњу;
3) условно хигијенски исправна за јавну потрошњу;
4) хигијенски исправна за прераду.

Члан 110.
Хигијенски исправна за јавну потрошњу су јаја здравих носиља која су органолептички непромењена.

Члан 111.
Хигијенски неисправна за јавну потрошњу су јаја:
1) која садрже узрочнике туберкулозе;
2) која садрже узрочнике салмонелозе;
3) која су од пернате живине лечене антибиотицима и другим лековима који прелазе у јаја или која је примала супстанције са фармаколошким дејством у профилактичке или нутритивне сврхе и није прошло потребно време за излучивање из организма животиње, према упутству произвођача о њиховој употреби (каренца);
4) која не одговарају одредбама Правилника о условима у погледу микробиолошке исправности којима морају одговарати животне намирнице у промету;
5) која не одговарају одредбама Правилника о количинама пестицима и друигх отровних материја, хормона, антибиотика и микотоксина који се могу налазити у животним намирницама;
6) ако је утврђена контаминација радионуклидима изнад дозвољеног нивоа активности;
7) ако обојеност жуманца потиче од синтетичких органских боја из хране;
8) која су захваћена процесом трулежи;
9) која су плеснива;
10) која садрже крваве мрље или страна тела;
11) ако су жуманац и беланац измешани;
12) која имају страни мирис и укус;
13) ако је при просветљавању видљив заметак;
14) ако су била инкубирана више од 24 часа.

Члан 112.
Условно хигијенски су исправна пачја јаја и јаја која потичу из запата сумњивих на салмонелозу.
На амбалажу у коју су пачја јаја упакована мора се ставити ознака „Пачја јаја” и упозорење да се морају кувати најмање 10 минута.

Члан 113.
Хигијенски исправна за прераду су јаја:
1) која су деформисана и напукла;
2) ако је лампирањем утврђено да жуманац належе на унутрашњи зид љуске;
3) која су у већем степену прљава:
4) која су била инкубирана до 24 часа.

Члан 114.
Јаја се чувају у складиштима (хладњацима) објекта на температури ваздуха од – 0,5 до + 20С.
Јаја морају бити ускладиштена тако да буду лако приступачна за преглед.
Јаја се прегледају пре и у току ускладиштења.
О прегледима јаја води се евиденција из које се морају видети датум стављања јаја у хладњачу и датум отпреме.

Члан 115.
Производи од јаја оцењују се као хигијенски исправни за јавну потрошњу на основу органолептичких и, по потреби, одговарајућих лабораторијских испитивања.

Члан 116.
Производи од јаја су хигијенски неисправни за јавну потрошњу:
1) ако су контаминирани узрочницима зооноза;
2) ако су били у додиру са лицима оболелим од заразних болести које се могу пренети тим производима;
3) ако су механички загађени толико да се примесе којима су загађени не могу ни на који начин отклонити;
4) ако су обојени или конзервисани недозвољеним конзервансима;
5) ако су промењених органолептичких својстава;
6) ако не одговарају одредбама Правилника о условима у погледу микробиолошке исправности којима морају одговарати животне намирнице у промету;
7) ако не одговарају одредбама Правилника о количинама пестицида и других отровних материја, хормона, антибиотика и микотоксина који се могу налазити у животним намирницама;
8) ако је утврђена контаминација радиоактивним супстанцијама изнад дозвољеног нивоа активности.


	Чл.117. до 153.
	
	Престали су да важе 
	
	
	(види чл. 40. и 41. Правилника - РС 99/2010-90)
	
	
IХ. ПРЕГЛЕД МЕДА

Члан 154.
Мед намењен за јавну потрошњу пријављује се надлежном органу ради прегледа у року од 12 часова пре стављања у промет.

Члан 155.
Мед се прегледа органолептички и, по потреби, лабораторијским испитивањима.

Члан 156.
На основу прегледа мед се може оценити као:
1) хигијенски исправан за јавну потрошњу;
2) хигијенски неисправан за јавну потрошњу.

Члан 157.
Мед је хигијенски исправан за јавну потрошњу:
1) ако је добијен из пчелињег друштва које не болује од заразних болести пчела;
2) ако је органолептички непромењен и хигијенски исправан.

Члан 158.
Мед је хигијенски неисправан за јавну потрошњу:
1) ако је добијен из пчелињака у коме је утврђена куга пчелињег легла, акариоза и ноземоза;
2) ако је сакупљен са цветова биљака врсте азалеа, рододендрон, олеандер и горска ловорика;
3) ако је механички загађен страним примесама;
4) ако је обојен или конзервисан хемијским средствима која снижавају киселост;
5) ако је плеснив;
6) ако је захваћен млечнокиселинским или сирћетнокиселинским врењем;
7) ако има несвојствен мирис и укус;
8) ако не одговара одредбама Правилника о условима у погледу микробиолошке исправности којима морају одговарати животне намирнице у промету;
9) ако не одговара одредбама Правилника о количинама пестицида и других отровних материја, хормона, антибиотика и микотоксина који се могу налазити у животним намирницама;
10) ако је контаминиран радионуклидима изнад дозвољеног нивоа активности.
	
	Чл. 159. до 201.
	
	
	Престали су да важе 
	
	
	(види чл. 40. и 41. Правилника - РС 99/2010-90)
	
	
	
ХII. ЕВИДЕНЦИЈЕ О ПРЕГЛЕДУ ЖИВОТИЊА ПРЕ КЛАЊА И ПРОИЗВОДА ЖИВОТИЊСКОГ ПОРЕКЛА

Члан 202.
Надлежни орган води следеће евиденције:
1) евиденције о прегледу животиња пре клања:
– евиденцију о прегледу животиња за клање по приспећу у депо кланице, на обрасцу бр. 1;
– евиденцију о прегледу животиња пре клања, на обрасцу бр. 2;
– извештај о прегледу животиња пре клања, на обрасцу бр. 3;
– евиденцију о прегледу сумњивих – оболелих животиња пре клања, на обрасцу бр. 4;
– извештај о прегледу сумњивих – оболелих животиња пре клања, на обрасцу бр. 5;
– евиденцију о запленама трупова угинулих животиња – конфиската, на обрасцу бр. 6;
2) евиденције о прегледу меса и унутрашњих органа после клања;
– евиденцију о оцени хигијенске исправности прегледаног меса и органа на линији клања, на обрасцу бр. 7;
– евиденцију о налазу на линији клања, на обрасцу бр. 8;
– евиденцију о запленама на линији клања, на обрасцу бр. 9;
– евиденцију о задржаним труповима, полуткама и органима на линији клања, на обрасцу бр. 10;
– евиденцију о условно хигијенски исправним труповима, полуткама и органима на линији клања, на обрасцу бр. 11;
– евиденцију о прегледу меса на трихинелозу, на обрасцу бр. 12;
3) евиденције о контроли производње и прераде:
– евиденцију о картицама – ознакама о забрани употребе неодговарајуће опреме и просторије, на обрасцу, бр. 13;
– евиденцију о контроли утрошка натријмнитрита (NaNО2), натријумнитрата (NaNО3), полифосфатног препарата, натријумаскорбата (витамин С), натријумказеината, беланчевина соје и др. по производним одељењима, на обрасцу бр. 14;
– евиденцију о прегледу откоштеног меса, на обрасцу бр. 15;
– евиденцију о саставу саламуре за убризгавање, на обрасцу бр. 16;
– евиденцију о контроли тежине убризгане саламуре, на обрасцу бр. 17;
– евиденцију о контроли нето-тежина пуњења лименки, пластичних и алуминијумских фолија, на обрасцу бр. 18;
– евиденцију о утрошку етикета са извозничким контролним бројем и ознаком ветеринарске инспекције за месо и производе од меса, на обрасцу бр. 19;
– евиденцију одобрења употребе производа или средстава, на обрасцу бр. 20;
– евиденцију о коришћењу картица за саламурење, на обрасцу бр. 21;
– евиденцију о утрошку средстава за дезинфекцију, дезинсекцију и дератизацију (DDD), по врстама, на обрасцу бр. 22;
– друге врсте евиденције према захтевима земаља увозница меса и производа од меса;
– термографске листе са уређаја за топлотну обраду производа;
– термографске листе за контролу температуре просторија за расецање и откоштавање, смрзавање, складиштење смрзнутог меса и просторије за термостатирање конзерви;
– графичке приказе кретања топлоте у центру садржаја производа – по врстама;
– графичке приказе максимално достигнуте температуре у центру производа – по врстама.


	
	Члан 203.

Престао је да важи 


(види чл. 40. и 41. Правилника - РС 99/2010-90)

	Чл. 204. 
Обрасци од бр. 1. до 22. из члана 202. овог правилника одштампани су уз овај правилник и чине његов саставни део.


	Чл. 205. 
	до 208.
	
	Престали су да важе 
	
	
	(види чл. 40. и 41. Правилника - РС 99/2010-90)
	
	
















