


	
	Zakon

	


	
			На основу члана 5. став 5. Закона о поједностављеном радном ангажовању на сезонским пословима у одређеним делатностима („Службени гласник РС”, број 50/18),
			Министар надлежан за послове рада доноси
			ПРАВИЛНИК 
			о садржини потврде о радном ангажовању сезонског радника 
			"Службени гласник РС", број 67 од 31. августа 
			2018.
			Члан 1.
			Овим правилником прописују се ближа садржина и изглед потврде о радном ангажовању сезонских радника.
			Члан 2.
			Потврда о радном ангажовању сезонског радника (Образац) обавезно садржи податке утврђене у члану 5. ст. 1. и 4. Закона о поједностављеном радном ангажовању на сезонским пословима у одређеним делатностима, као и  измене уговорених услова рада, а може да садржи и друге податке о уговореним условима рада у складу са законом.
			Свака потврда о радном ангажовању сезонског радника попуњава се најмање у два примерка од којих се један примерак предаје сезонском раднику, а други задржава послодавац.
			Образац је одштампан уз овај правилник и чини његов саставни део.
			Члан 3.
			Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 7. јануара 2019. године.
			Број 110-00-638/2018-05
			У Београду, 23. августа 2018. године
			Министар,
			Зоран Ђорђевић, с.р.
			Прилог
			Образац -
			
			Потврда о радном ангажовању сезонског радника
	

