


	Редакцијски пречишћен текст




На основу члана 
125.

став 

2 Закона
о безбедности саобраћаја на путевима („Службени гласник СР

Србије”, број

47/74),

Републички
секретаријат

за 

здравље
и социјалну политику, доноси





ПРАВИЛНИК


о условима и вршењу здравствених прегледа за утврђивање способности за 
управљање моторним возилима*

„Службени
гласник СРС”, бр. 19 до 21. 

маја 1976, 26 од 29. 


јуна 1976 
- исправка, 49 од 15.


новембра 1979.

*Службени гласник
СРС, број 26/1976



Члан
1.

Овим правилником
утврђује се, врста, обим и начин вршења здравствених прегледа, као и услови у
погледу кадрова и материјалне опреме за вршење прегледа, ради утврђивања
телесне и душевне способности за управљање моторним возилима.

Члан
2.

Поступак за издавање
лекарског уверења о телесној и душевној способности за управљање моторним
возилима (даље: лекарско уверење) покреће се подношењем писменог захтева
здравственој организацији за коју је утврђено да испуњава услове за вршење
здравствених прегледа и за издавање лекарског уверења.

Захтев подноси лице
које жели да добије лакарско уверење, и исти садржи најмање ове податке:
презиме и име, дан, месец и годину рођења, занимање, пребивалиште, адресу, број
личне карте, од кога је издата, као и назнака за коју категорију возила жели
полагати испит.

Члан
3.

Здравствени преглед
ради издавања лекарског уверења у здравственој организацији обављају: лекар
опште медицине, лекар специјалиста из неуропсихијатрије, лекар специјалиста из
офталмологије и психолог.

Члан
4.

Лекар, лекари
специјалисти из неуропсихијатрије и офталмологије, односно психолог приликом
прегледа кандидата за возача или возача моторних возила А и Б категорије којим
управљање моторним возилима није основно занимање морају нарочиту пажњу
обратити на постојање болести, мана, повреда, или психолошких стања прописаних
Правилником о здравственим условима које морају да испуњавају возачи моторних
возила („Службени лист СФРЈ” број 20/75).

При узимању анамнезе
затражиће се и подаци о стањима, оболењима, повредама, манама и навикама које
могу негативно утицати на способност за управљање моторним возилом.

У случају потребе
затражиће се и одређене лабораторијске и друге анализе.

Члан
5.

Поред врста прегледа
наведених у члану 4. као посебно за кандидате за возача и возача моторних
возила А и Б категорије, којима је управљање моторним возилом основно занимање,
као и за кандидата за возача и возаче моторних возила категорије Ц, Д и Е,
лекар, лекари специјалисти, односно психолог морају да обаве и прегледе ради
утврђивања обољења, повреда или мана које су прописане чланом 4. Правилника о
здравственим условима које морају да испуњавају возачи моторних возила
(„Службени лист СФРЈ” број 20/75), за ову групу кандидата за возача или возаче.

Члан
6.

Ако лекар, лекари
специјалисти, односно психолог, при прегледу посумња да кандидат за возача или
возач болује од болести наведене у Правилнику о здравственим условима које
морају да испуњавају возачи моторних возила („Службени лист СФРЈ” број 20/75)
за чије утврђивање су потребни посебни прегледи, мора упутити то лице и на
преглед одговарајућим лекарима специјалистима.

Члан
7.

За рад лекара
здравствена организација испуњава услове прописане Правилником о стручним
кадровима, опреми и грађевинским објектима, за оснивање, почетка рада и вршење
делатности одређених здравствених установа („Службени гласник СРС” број 7/70)
односно Правилником о стручним кадровима, опреми и грађевинским објектима за
оснивање, почетак рада и вршење делатности завода за здравствену заштиту
(„Службени гласник СРС” број 36/71).

Члан
8.

За рад лекара
специјалисте из неуропсихијатрије здравствена организација има најмање следећу
опрему:

– отоман за
прегледе,

– чекић за рефлексе,

– лампу за преглед
зеница и

– звучну виљушку.

Члан
9.

За рад лекара
специјалисте из офталмологије здравствена организација има најмање следећу
опрему:

– електрични оптотип
или Snellen-ове таблице са стандардним осветљењем за испитивање оштрине вида, а
по могућности орторајтер,

– brillien – kasete,

– офталмоскоп,

– псеудоизохроматске
таблице,

– периметар,

– уређај за испитивање
адаптација.

Члан
10.

За рад
психолога здравствена организација има најмање следећу опрему:*

1. за
испитивање моторике:*

–
електронски реакциометар за испитивање времена просте и изборне реакције на
светлосне и звучне сигнале, и*

– апарат за
испитивање визуомоторне координације.*

2. За
испитивање когнитивних функција најмање 4 од следећих тестова:*

– Равенове
прогресивне матрице,*

– Kohsov
тест,*

– Векслер –
Белви тест,*

– Бета тест,*

– Векслерова
скала памћења,*

– Бројчани
квадрат,*

–
Бендер–Гешталт тест,*

– Бентон
тест,*

– Харисов
тест латералне доминације.*

3. За
испитивање стања личности најмање 4 од следећих тестова:*

– Корнел
индекс,*

– ММПИ-тест,*

– Баранова
скала јачине ега,*

– Тест
личности и интереса – 01,*

– Роршах
тест,*

– ТАТ–тест,*

– Тест
недовршених реченица,*

– Тест его
перцепције и его идеала,*

– Плучиков
профил индекс емоција.* 

*Службени гласник
СРС, број 49/1979

Члан
11.

По обављеном
здравственом прегледу лекар, лекари специјалисти, односно психолог дају посебне
налазе и мишљења о здравственој способности кандидата за возача или возача за
управљање моторним возилом, на основу којих здравствена организација издаје
лекарско уверење.

Налаз и мишљење, као
и лекарско уверење о здравственој способности дају се на посебном обрасцу
уверења.

Обрасци бр. 1. и број
2. одштампани су уз овај правилник и чине његов саставни део.

Члан
12.

Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”, а примењиваће се од 15. јуна 1976. године.



Републички
секретар

за
здравље и социјалну 

политику,

др
Љубинко Ђорђревић, с.р.





Образац
уверења




























