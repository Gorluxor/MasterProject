




Редакцијски пречишћен текст




На основу члана 
86. став 1. тач. 5) и 6) и став 2. Закона о матичним књигама („Службени гласник 
РС”, број 20/09), 

Министар за 
државну управу и локалну самоуправу доноси





ПРАВИЛНИК

о издавању 
извода из матичних књига намењених иностранству


“Службени гласник РС“, бр. 
15 од 19. марта 2010,


102 од 31. децембра 2011 
- исправка, 103 од 26. децембра 2018.





Садржина 
правилника



Члан 1.

Овим правилником 
уређује се начин издавања извода из матичних књига рођених, матичних књига 
венчаних и матичних књига умрлих намењених за употребу у иностранству (у даљем 
тексту: изводи из матичних књига намењени иностранству), обрасци извода из 
матичних књига намењени иностранству и садржина и начин вођења евиденције о 
издатим изводима из матичних књига намењених иностранству. 



Изводи из 
матичних књига намењени иностранству



Члан 2.

Изводи из 
матичних књига намењени иностранству издају се и израђују у складу са 
Конвенцијом о издавању извода из матичних књига на више језика – Беч, 8. 
септембар 1976. године („Службени лист СФРЈ – Међународни уговори”, број 8/91, у 
даљем тексту: Бечка конвенција) на посебним обрасцима, вертикалног формата А4.

Обрасци извода 
из матичних књига намењени иностранству из става 1. овог члана израђују се од 
заштићене 80-грамске хартије са следећим елементима: водени знак, хемијска 
заштита и папир без избељивача. 

Заштитни 
елементи у штампи су антy-цопy елементи, уз примену графичке технологије офсет 
штампа. 



Члан 3.

Извод из матичне 
књиге рођених намењен иностранству у смислу члана 2. став 1. овог правилника 
израђује се и издаје на Обрасцу А, који је као прилог 1 одштампан уз овај 
правилник и чини његов саставни део. 

Поред елемената 
заштите из члана 2. ст. 2. и 3. овог правилника, образац из става 1. овог члана 
израђује се са штампом у зеленој боји и садржи Мали грб Републике Србије у 
средини обрасца. 



Члан 4.

Извод из матичне 
књиге венчаних намењен иностранству у смислу члана 2. став 1. овог правилника 
израђује се и издаје на Обрасцу Б, који је као прилог 2 одштампан уз овај 
правилник и чини његов саставни део.

Поред елемената 
заштите из члана 2. ст. 2. и 3. овог правилника, образац из става 1. овог члана 
израђује се са штампом у ружичастој боји и садржи Мали грб Републике Србије у 
средини обрасца. 





Члан 5.

Извод из матичне 
књиге умрлих намењен иностранству у смислу члана 2. став 1. овог правилника 
израђује се и издаје на Обрасцу Ц, који је као прилог 3 одштампан уз овај 
правилник и чини његов саставни део.

Поред елемената 
заштите из члана 2. ст. 2. и 3. овог правилника, образац из става 1. овог члана 
израђује се са штампом у сивој боји и садржи Мали грб Републике Србије у средини 
обрасца. 



Члан 6.

Изузетно од 
одредаба чл. 2 – 5. овог правилника, изводи из матичних књига намењени 
иностранству у државама које су приступиле 
Конвенцији о издавању неких извода из 
матичних књига намењених иностранству – Париз, 27. септембар 1956. године 
(„Службени лист СФРЈ” – Додатак, број 9/67, у даљем тексту: Париска конвенција), 
а нису приступиле Бечкој конвенцији издају се и израђују у складу са Париском 
конвенцијом на посебним обрасцима, вертикалног формата А4.

Обрасци извода 
из матичних књига намењени иностранству из става 1. овог члана израђују се од 
заштићене 80-грамске хартије са следећим елементима: водени знак, хемијска 
заштита и папир без избељивача. 

Заштитни 
елементи у штампи су антy-цопy елементи, уз примену графичке технологије офсет 
штампа. 



Члан 7.

Извод из матичне 
књиге рођених намењен иностранству у смислу члана 6. став 1. овог правилника 
израђује се и издаје на обрасцу А, који је као прилог 4 одштампан уз овај 
правилник и чини његов саставни део.

Поред елемената 
заштите из члана 6. ст. 2. и 3. овог правилника, образац из става 1. овог члана 
израђује се са штампом у зеленој боји и садржи Мали грб Републике Србије у 
средини обрасца. 



Члан 8.

Извод из матичне 
књиге венчаних намењен иностранству у смислу члана 6. став 1. овог правилника 
израђује се и издаје на обрасцу Б, који је као прилог 5 одштампан уз овај 
правилник и чини његов саставни део.

Поред елемената 
заштите из члана 6. ст. 2. и 3. овог правилника, образац из става 1. овог члана 
израђује се са штампом у ружичастој боји и садржи Мали грб Републике Србије у 
средини обрасца. 



Члан 9.

Извод из матичне 
књиге умрлих намењен иностранству у смислу члана 6. став 1. овог правилника 
израђује се и издаје на обрасцу Ц, који је као прилог 6 одштампан уз овај 
правилник и чини његов саставни део.

Поред елемената 
заштите из члана 6. ст. 2. и 3. овог правилника, образац из става 1. овог члана 
израђује се са штампом у сивој боји и садржи Мали грб Републике Србије у средини 
обрасца. 



Начин 
издавања извода из матичних књига намењених иностранству



Члан 10.
Изводи из матичних књига намењених иностранству издају 
се на основу података садржаних у Регистру матичних књига.
Сви подаци које се уносе у обрасце извода из матичних 
књига намењених иностранству уписују се латиничним писмом, штампаним словима.

*Службени гласник РС, број 103/2018

Члан 11.

У изводе из 
матичних књига намењене иностранству из чл. 3 – 5. овог правилника у рубрику 
„Матична служба” уписује се град, односно општина, матично подручје, текући број 
и година за коју се води матична књига из које се издаје извод из матичне књиге 
намењен иностранству.

У изводе из 
матичних књига намењене иностранству из чл. 7 – 9. овог правилника у рубрику 
„Општина” уписује се град, односно општина, матично подручје, текући број и 
година за коју се води матична књига из које се издаје извод из матичне књиге 
намењен иностранству. 

У изводе из 
матичних књига намењене иностранству који се издају из матичних књига које се 
воде у дипломатско-конзуларним представништвима Републике Србије у рубрику 
„Матична служба”, односно „Општина” уписује се назив и седиште 
дипломатско-конзуларног представништва Републике Србије у иностранству, текући 
број и година за коју се води матична књига из које се издаје извод из матичне 
књиге намењен иностранству.



Члан 12.

Датуми (дан, 
месец и година) уписују се арапским цифрама.

Дан и месец 
означавају се са две цифре, а година са четири цифре. 

Првих девет дана 
у месецу и првих девет месеци у години означавају се бројевима од 01 до 09.




Члан 13.

Поред назива 
места уписаног у извод из матичне књиге намењен иностранству уписује се и назив 
државе у којој се то место налази, ако се не налази у Републици Србији. 


Називи места у 
страним државама и називи страних држава уписују се ортографски, а називи места 
у страним државама и називи страних држава у којима није у употреби латинично 
писмо – према енглеској или француској ортографији. 



Члан 14.

За уписивање у 
обрасце извода из матичних књига намењених иностранству података о полу, 
закључењу брака, разводу брака, поништењу брака, смрти носиоца извода из матичне 
књиге рођених и смрти супружника, користе се искључиво следеће ознаке: за мушки 
пол – М, за женски пол – Ф, за брак – Мар, за развод – Див, за поништење брака – 
А, за смрт – Д, за смрт женика – Дм, за смрт невесте – Дф. 

Иза ових ознака 
наводе се датум и место догађаја. 

Поред ознаке 
„Мар” наводи се презиме и име супружника. 



Члан 15.
У рубрику „Остали подаци из изворног документа” 
уписују се подаци који се сагласно Упутству о вођењу матичних књига и обрасцима 
матичних књига („Службени гласник РС”, број 93/18) уписују у изводе из матичних 
књига.
Ако је у матичну књигу рођених уписан податак о 
националној припадности у складу са чланом 45а Закона о матичним књигама 
(„Службени гласник РС”, бр. 20/09, 145/14 и 47/18) у извод из матичне књиге 
рођених намењен иностранству у рубрику „Остали подаци из изворног документа” 
уписује се забелешка: „Лице је ......... националне припадности.”
Ако супружници у току трајања брака промене лично име 
у извод из матичне књиге венчаних намењен иностранству уписује се забелешка из 
тачке 60. Упутства о вођењу матичних књига и обрасцима матичних књига.

*Службени гласник РС, број 103/2018

Члан 16.

У рубрику „Датум 
издавања, потпис и печат” уписује се датум издавања извода из матичне књиге 
намењен иностранству, који након што у електронској обради података упише пуно 
име и презиме потписује матичар, односно лице из члана 70. Закона о матичним 
књигама и оверава печатом органа. 



Члан 17.

Рубрика или део 
рубрике извода из матичне књиге намењеног иностранству у који се не могу уписати 
одговарајући подаци прецртава се.



Члан 18.

У изводе из 
матичних књига намењене иностранству подаци се уписују читко, а ниједан податак 
се не сме прецртавати или преправљати преко текста или брисати.

Ако се приликом 
уписивања података у образац извода из матичне књиге намењен иностранству упише 
погрешан податак тако да се не може користити у сврху за коју је намењен, 
комисијски се уништава на начин и у поступку утврђеном прописима о 
канцеларијском пословању о излучивању безвредног регистратурског материјала.



Члан 19.

Приликом 
уписивања података у образац извода из матичне књиге намењен иностранству 
сачињава се и копија издатог извода на белој хартији вертикалног формата А4.

Брисан је ранији став 2. (види члан 3. Правилника - 103/2018-50)

Копија из става 
1. овог члана улаже се у омот списа предмета на који се односи издавање извода 
из матичне књиге намењеног иностранству.



Евиденција о 
издатим изводима из матичних књига намењених иностранству



Члан 20.

О издатим 
изводима из матичних књига намењених иностранству води се Евиденција о издатим 
изводима намењеним иностранству.

Евиденција из 
става 1. овог члана може се водити у облику књиге тврдог повеза, хоризонталног 
формата А4 или у електронском облику.

Образац 
Евиденције из става 1. овог члана, као прилог 7 одштампан је уз овај правилник и 
чини његов саставни део.

*Службени гласник РС, број 103/2018

Члан 21.

Брисан је (види члан 5. Правилника - 103/2018-50)



Прелазне и 
завршне одредбе



Члан 22.

Подаци који се 
уносе у обрасце извода из матичних књига намењених иностранству могу се 
уписивати писаћом машином најкасније до истека рока из члана 91. Закона о 
матичним књигама. 



Члан 23.

Ступањем на 
снагу овог правилника престаје да важи Правилник о издавању извода из матичних 
књига намењених иностранству („Службени лист СФРЈ”, број 55/91). 



Члан 24.

Овај правилник 
ступа на снагу наредног дана од дана објављивања у „Службеном гласнику Републике 
Србије”.





 Број 
110-00-138/2009-04

 У Београду, 5. 
марта 2010. године

 Министар,

 Милан 
Марковић, с.р.
ОДРЕДБЕ КОЈЕ НИСУ УНЕТЕ У „ПРЕЧИШЋЕН ТЕКСТ“ ПРАВИЛНИКА

Правилник о изменама Правилника о издавању матичних књига 
намењених иностранству: „Службени гласник РС“, број 103/2018-50
Члан 7.
Овај правилник ступа на снагу 1. јануара 
2019. године.





Прилози

НАПОМЕНА ИЗДАВАЧА: Правилником о изменама Правилника о издавању матичних 
књига намењених иностранству ("Службени гласник РС", број 103/2018) брисан је 
ранији Прилог 7 (види члан 6. Правилника - 103/2018-50).






























