





	На основу члана 28. став 7. 
	Закона о заштити биља од болести и штеточина које угрожавају целу земљу 
	("Службени лист СФРЈ", бр. 49/76 и 43/82), 
	председник Савезног комитета за 
	пољопривреду прописује
	
	ПРАВИЛНИК
	о обрасцу уверења о здравственом стању пошиљака биља које се извозе или реекспортују
	"Службени лист СФРЈ", бр. 32 од 
	8. маја 1987.
	
	Члан 1.
	За пошиљку биља која се извози из 
	Социјалистичке Федеративне Републике Југославије издаје се уверење о 
	здравственом стању пошиљке биља (фитосанитетско уверење), на обрасцу ФУ.
	За пошиљку биља која се 
	реекспортује издаје се здравствено уверење за реекспорт (фитосанитетско 
	уверење за реекспорт), на обрасцу ФУР.
	Обрасци ФУ и ФУР из ст. 1. и 2. 
	овог члана одштампани су уз овај правилник и чине његов саставни део.
	Члан 2.
	Уверења о здравственом стању 
	пошиљака биља из члана 1. овог правилника оверавају се печатом, и то: 
	уверење које издаје надлежни орган за заштиту биља у републици, односно 
	аутономној покрајини - печатом тог органа, а уверење које издаје Савезни 
	комитет за пољопривреду - гранична станица за заштиту биља - печатом 
	граничне станице.
	Члан 3.
	Даном ступања на снагу овог 
	правилника престаје да важи Правилник о обрасцу уверења о здравственом стању 
	пошиљака биља које се извозе или реекспортују ("Службени лист СФРЈ", бр. 
	57/83).
	Члан 4.
	Овај правилник ступа на снагу 
	осмог дана од дана објављивања у "Службеном листу СФРЈ".
	
	Бр. 977/1
	12. фебруара 1987. године
	Београд
	
	Председник Савезног комитета за
	пољопривреду, 
	Сава Вујков, 
	с. р.
	

















