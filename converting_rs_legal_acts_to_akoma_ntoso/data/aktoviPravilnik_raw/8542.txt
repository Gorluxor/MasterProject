





На
основу члана 49. став 4. Закона о дувану („Службени гласник РС”, број 101/05), 

Министар
трговине, туризма и услуга доноси

ПРАВИЛНИК

о условима за постављање хјумидора 

у угоститељским и малопродајним објектима

“Службени гласник
РС”, број 116 од
29.12.2005.





Члан 1.

Овим
правилником ближе се прописују услови за постављање хјумидора у угоститељским и
малопродајним објектима за трговину на мало дуванским производима.

Члан 2.

Хјумидор
за трговину на мало дуванским производима (у даљем тексту: хјумидор) може да се
постави у угоститељском објекту који пружа услуге смештаја, услуге исхране и пића
и друге услуге уобичајене у угоститељству у складу са законом који уређује туризам
и угоститељство, осим у:

–
угоститељском објекту за одмор и рекреацију малолетних лица;

–
угоститељском објекту у коме се продаја јела и пића врши преко шалтера и сличном
угоститељском објекту (киоск);

–
угоститељском објекту који није намењен за продају дуванских производа.

Члан 3.

Хјумидор
може да се постави и у малопродајном објекту у коме се обавља делатност:

52260
Трговина на мало производима од дувана;

52270
Остала трговина на мало храном, пићима и дуваном у специјализованим продавницама.

Изузетно
од става 1. овог члана, хјумидор се не може поставити у малопродајном објекту у
коме се продаја дуванских и других производа обавља кроз шалтер и сличном малопродајном
објекту (киоск).

Члан 4.

Хјумидор
се поставља на начин који омогућава да се дувански производи који се чувају у хјумидору
продају искључиво услуживањем купца од стране продавца и да се сваки појединачно
остварени промет евидентира преко фискалне касе у складу са прописима који уређују
евидентирање тог промета.

Члан 5.

Ако
се хјумидор поставља у угоститељском објекту у коме се може хјумидор постављати
у складу са чланом 2. овог правилника, место на коме се хјумидор поставља мора бити
у оквиру простора дозвољеног за пушење у смислу прописа који уређују забрану пушења
на јавним местима и у затвореним просторијама.

Члан 6.

Овај правилник ступа
на снагу наредног дана од дана објављивања у „Службеном гласнику Републике Србије”.



Број
110-00-00155/2005-01

У
Београду, 22. децембра 2005. године

Министар,

проф.
др Бојан Димитријевић, с.р.



