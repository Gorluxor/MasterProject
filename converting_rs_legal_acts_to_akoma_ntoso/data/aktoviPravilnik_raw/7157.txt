


	
	Zakon



	
			На основу члана 72. став 3. Закона о накнадама за коришћење јавних добара („Службени гласник РС”, број 95/18),
			Министар пољопривреде, шумарства и водопривреде доноси
			ПРАВИЛНИК
			о обрасцу за обрачун накнаде за коришћење ловостајем заштићених врста дивљачи за наредну ловну годину
			"Службени гласник РС", број 18 од 15. марта 2019.
			Члан 1.
			Овим правилником прописује се образац за обрачун накнаде за коришћење ловостајем заштићених врста дивљачи за наредну ловну годину.
			Члан 2.
			Накнада за коришћење ловостајем заштићених врста дивљачи за наредну ловну годину обрачунава се на Обрасцу – Обрачун накнаде за коришћење ловостајем заштићених врста дивљачи за наредну ловну годину, који је одштампан уз овај правилник и чини његов саставни део.
			Образац из става 1. овог члана садржи: у одељку А – редни број, врсту дивљачи, основицу накнаде по јединки, планирани одстрел (број јединки), вредност планираног одстрела и обрачунату висину накнаде за наредну ловну годину (10% од основице), у одељку Б – износ за уплату у текућој години, у одељку Б1 – износ који је потребно уплатити до 15. априла текуће године, у одељку Б2 – износ који је потребно уплатити до 31. децембра текуће године и потпис одговорног лица.
			Образац из става 1. овог члана попуњава се у Excel формату и доставља електронски и у писаној форми министарству надлежном за послове ловства.
			Члан 3.
			Овај правилник ступа на снагу наредног дана од дана објављивања у „Службеном гласнику Републике Србије”.
			Број 110-00-17/2019-09
			У Београду, 6. марта 2019. године
			Министар,
			Бранислав Недимовић, с.р.
			
			
	

