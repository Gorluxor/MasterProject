






На основу члана 11.
став 2. Закона о генетички модификованим организмима (“Службени лист СРЈ”, бр.
21/2001), савезни министар привреде и унутрашње трговине прописује








ПРАВИЛНИК 


о садржини и
подацима регистра генетички модификованих организама и производа од генетички
модификованих организама


„Службени лист СРЈ“,
број 66 од 15. новембра 2002.








Члан 1


Овим правилником прописују се садржина и подаци који се
воде у Регистру генетички модификованих организама (у даљем тексту: ГМО) и
производа од ГМО за које је савезна организација надлежна за послове ограничене
употребе, производње и промета ГМО и производа од ГМО издала решење којим
одобрава ограничену употребу, увођење у производњу или стављање у промет ГМО и
производа од ГМО. 





Члан 2


Регистар ГМО и производа од ГМО садржи следеће податке:
назив и седиште подносиоца пријаве, број и датум пријаве, број и датум решења
којим се одобрава ограничена употреба, увођење у производњу или стављање у
промет ГМО и производа од ГМО, врста (уобичајени назив), латински назив, нова
особина (својство), нови ген, извор новог (унетог) гена, место увођења и број
места гена, временско ограничење решења којим се одобрава ограничена употреба,
увођење у производњу или стављање у промет ГМО и производа од ГМО. 





Члан 3


Овај правилник ступа на снагу осмог дана од дана
објављивања у "Службеном листу СРЈ". 





Бр.
1669/1 


5.
децембра 2002. године


Београд 


Савезни министар привреде


и унутрашње трговине


Петар Тројановић,
с. р.



