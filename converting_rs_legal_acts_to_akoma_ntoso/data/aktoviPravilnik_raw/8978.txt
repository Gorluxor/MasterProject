





На основу 
члана 

136. 

тачка
1а. 
Закона
о 
основама

система
веза (“Службени лист СФРЈ”,
бр. 
24/74
и 29/77), 

у
споразуму са председником Савезног комитета за енергетику и индустрију,
преседник Савезног комитета за саобраћај и везе прописује



ПРАВИЛНИК

о техничким 
карактеристикама преносних и џепних радио-станица

"Службени
лист СФРЈ", број 44 од 19. 

августа 1983.


I.
УВОДНЕ ОДРЕДБЕ

Члан
1.

Овим правилником
прописују се техничке карактеристике преносних и џепних радио-станица (у даљем
тексту: радио-станица) које се користе:

1) у копненим
покретним радио-службама;

2) за предају,
односно пријем радио-телефонских емисија са:

– фреквенцијском или
фазном модулацијом (врста емисије F3E или G3E);

– ширином потребног
опсега од 16 kHz;

– максималном
девијацијом фреквенције од ± 5 kHz;

– максималном
модулишућом фреквенцијом од 3 kHz;

– вертикалном
поларизацијом на извору;

3) у VHF и UHF
опсезима између 68 и 470 MHz;

4) у једном или више
канала са размаком (између централних фреквенција суседних канала) од 25 kHz;

5) за симплексан рад
(са једном или две фреквенције) или семидуплексан рад.

Члан
2.

Ниже наведени
изрази, у смислу овог правилника, имају следећа значења:

1) АМ ниво шума и
брујања радио-предајника је вршни напон наизменичке компоненте на излазу
линеарног детектора обвојнице која је проузрокована нежељеном асинхроном
амплитудском модулацијом у одсуству ма ког спољног референтног нивоа
(референтни ниво је једнак напону једносмерне компоненте на излазу детектора
која одговара континуалној емисији у одсуству ма ког спољњег модулишућег
сигнала);

2)
амплитудно-фреквенцијска карактеристика радио-предајника је:

– промена девијације
фреквенције у функцији фреквенције аудиофреквенцијског улазног сигнала
константног нивоа; или

– промена нивоа
аудиофреквенцијског улазног сигнала у функцији фреквенције за константну
девијацију фреквенције;

3)
амплитудно-фреквенцијска карактеристика радио-пријемника је промена нивоа
аудиофреквенцијске излазне снаге у функцији модулишуће фреквенције извора
улазног сигнала за константну девијацију фреквенције улазног сигнала;

4) антена је направа
која се користи за емисију или пријем радио-таласа;

5)
аудиофреквенцијско оптерећење је излазни електроакустички претварач за
радио-пријемник са интегралним електроакустичким претварачем на
аудиофреквенцијама;

6)
аудиофреквенцијско испитно оптерећење је импеданцијска мрежа која замењује
оптерећење на које је радио-пријемник прикључен при нормалним радним условима.
Та мрежа симулира импедансу нормалног оптерећења и ма ког вода са којим се оно
обично употребљава;

7) аутоматска
блокада (сквелч) радио-пријемника је поступак аутоматског потискивања ма ког
аудиофреквенцијског излазног сигнала кад је ниво улазног сигнала или однос
сигнала и шума на излазу из радио-пријемника мањи од неке претходно одређене
вредности;

8) блокирање
радио-пријемника је смањење С + Ш+ И и Ш+ И за одређену вредност услед
присуства нежељеног улазног сигнала на одређеној блиској фреквенцији;

9) деакцентуација је
поступак обнављања релативне амплитуде синусоидалних компонената демодулисаног
сигнала на вредност коју су имале пре него што је била примењена
преакцентуација;

10) девијација
фреквенције је разлика између максималне (или минималне) – вредности тренутне
фреквенције и централне фреквенције у присуству модулације;

11) димензије
радио-станице су мере простора који заузима кућиште основног радио-уређаја без
пратеће опреме која се може одвојити;

12) џепна
радио-станица је преносна радио-станица која је подесна да се носи у оделу,
првенствено у џепу;

13) ефективна
зрачена снага радио-предајника (са интегралном антеном) је производ снаге која
се доводи антени и њеног добитка у посматраном смеру у односу на полуталасни
дипол;

14) фактор
аудиофреквенцијског хармоничног изобличења радио-предајника је однос, изражен у
процентима, ефективне вредности напона другог хармоника и виших хармоника на
излазу мерног демодулатора и ефективне вредности напона свих хармоника, за
синусоидалан аудиофреквенцијски улазни сигнал одређене фреквенције и амплитуде;

15) фактор
хармоничног изобличења радио-пријемника је однос, изражен у процентима,
ефективне вредности напона другог хармоника и виших хармоника на излазу из
радио-пријемника и ефективне вредности напона свих хармоника, за одређену
аудиофреквенцијску излазну снагу и одређену модулишућу фреквенцију и девијацију
фреквенције улазног сигнала;

16) ФМ ниво шума и
брујања радио-предајника је ефективни напон наизменичне компоненте на излазу
мерног демодулатора који је проузрокован нежељеном асинхроном фреквенцијском
модулацијом у одсуству ма ког спољњег модулишућег сигнала, изражен у dB у
односу на одређени референтни ниво (референтни ниво је једнак ефективном напону
наизменичне компоненте која се јавља на излазу демодулатора при стандардној
модулацији радио-предајника);

17) фреквенцијски
опсег радио-станице је опсег фреквенција у оквиру којих радио-станица може бити
подешена за рад;

18) грешка
фреквенције радио-предајника је разлика између фреквенције немодулисаног
носиоца и додељене фреквенције, изражена у милионитим деловима. За сврху
мерења, додељена фреквенција је ма која од називних фреквенција;

19) интегрална
антена је антена која се сматра интегралним делом радио-уређаја, тј. која је
стално прикључена на радио-уређај без употребе спољњег вода;

20) максимална
девијација фреквенције радио-предајника је вредност на коју девијација
фреквенције мора бити ограничена према пропису;

21) маса
радио-станице је маса основног радио-уређаја и пратеће опреме која је потребна
за његову наменску употребу;

22) називна
аудиофреквенцијска излазна снага радио-пријемника је снага коју је одредио
произвођач и која, под одређеним условима рада, треба да буде расположива на
излазном прикључку радио-пријемника кад је он спојен на одређено оптерећење;

23) напон на крају
трајања батерије је напон оптерећене батерије при ком карактеристике радио-уређаја
опадну на одређену вредност;

24) називна излазна
снага радио-предајника је снага коју је одредио произвођач и која, под
одређеним условима рада, треба да буде расположива на излазном прикључку
радио-предајника кад је он спојен на одређено оптерећење;

25) ниво шума и
брујања радио-пријемника је однос, изражен у dB, нежељене аудиофреквенцијске
излазне снаге у одсуству модулације извора улазног сигнала и називне
аудиофреквенцијске излазне снаге у присуству одређене модулације, за одређени
ниво улазног сигнала;

26) однос С+Ш+И и
Ш+И је скраћена ознака за однос, изражен у dB, аудиофреквенцијске излазне снаге
„Сигнал + Шум + Изобличење” и аудио-фреквенцијске излазне снаге „Шум +
Изобличење”;

27) ограничавање
модулације радио-предајника је поступак који се, по правилу, врши у
аудиофреквенцијским степенима, а којим се спречава да радио-предајник, услед
модулације, производи девијацију фреквенције чија вредност прелази максималну
девијацију фреквенције;

28) преакцентација
је поступак повећања релативне амплитуде синусоидалних компонената на вишим
фреквенцијама модулишућег сигнала у сагласности са претходно одређеном
карактеристиком;

29) преносна
радио-станица је покретна радио-станица која се може носити у руци, на опасачу,
рамену (преко рамена), леђима или на сличан начин, а чији радио-уређај, ради са
сопственим извором напајања и сопственом антеном;

30) радио-предајник
је направа која се користи за претварање аудиофреквенцијских сигнала намењених
за пренос говора у захтеване фреквенцијски или фазно-модулисане радио-фреквенцијске
сигнале;

31) радио-пријемник
је направа која се користи за претварање фреквенцијских или фазно-модулисаних
радио-фреквенцијских сигнала у захтеване говорне или аудиофреквенцијске
сигнале;

32) радио-станица је
радио-уређај са антеном и другом помоћном опремом која је потребна за вршење
службе радио-веза;

33) радио-уређај је
радио-предајник или радио-пријемник, или комбинација радио-предајника и
радио-пријемника;

34) референтна
осетљивост радио-пријемника је ниво улазног сигнала са одређеном модулацијом
који проузрокује стандардни (референтни) однос С + Ш + И и Ш + И на излазу
радио-пријемника и изражава се у виду електромоторне силе (емс) извора улазног
сигнала – за радио-пријемник са погодним прикључком за антену или у виду јачине
поља – за радио-пријемник са интегралном антеном;

35) селективност за
суседни канал радио-пријемника је однос, изражен у dB, нивоа нежељеног улазног
сигнала на централној фреквенцији (горњег или доњег) суседног канала и
одређеног нивоа жељеног улазног сигнала, кад нежељени улазни сигнал са
одређеном модулацијом дејствује истовременом са жељеним улазним сигналом и
проузрокује одређено смањење односа С + Ш + И и Ш + И;

36) слабљење
споредног интермодулационог одзива радио-пријемника је однос, изражен у dB,
нивоа два нежељена улазна сигнала на одређеним фреквенцијама и одређеног нивоа
жељеног улазног сигнала, кад нежељени улазни сигнали са одређеним модулацијама
дејствују истовремено са жељеним улазним сигналом и проузрокују одређено
смањење односа С + Ш + И и Ш + И;

37) слабљење
споредног одзива радио-пријемника је однос, изражен у dB, нивоа нежељеног
улазног сигнала на одређеној споредној фреквенцији и одређеног нивоа жељеног
улазног сигнала, кад нежељени улазни сигнал са одређеном модулацијом дејствује
истовремено са жељеним улазним сигналом и проузрокује одређено смањење односа С
+ Ш + И и Ш + И;

38) снага у суседном
каналу радио-предајника је део укупне излазне снаге који се, под одређеним
условима модулације, појављује унутар одређене ширине опсега смештеног симетрично
у односу на централну фреквенцију суседног канала (горњег или доњег);

39) споредна емисија
радио-предајника са интегралном антеном је емисија настала услед споредне
компоненте;

40) споредна
компонента радио-предајника (са погодним прикључком за антену) је компонента
сигнала на излазу радио-предајника на фреквенцији или у узаном опсегу
фреквенција ван потребног опсега, чији ниво може бити смањен без утицаја на
пренос одговарајуће информације. Споредне компоненте обухватају хармоничне,
нехармоничне и паразитне компоненте, осим компонената ван опсега;

41) споредна
компонента радио-пријемника са погодним прикључком за антену је компонента
сигнала на улазу радио-пријемника, на дискретној фреквенцији или у узаном
опсегу фреквенција;

42) степен
потискивања у каналу радио-пријемника је однос, изражен у dB, нивоа нежељеног
улазног сигнала на номиналној пријемној фреквенцији и одређеног нивоа жељеног
улазног сигнала, кад нежељени улазни сигнал са одређеном модулацијом дејствује
истовремено са жељеним улазним сигналом и проузрокује одређено смањење односа С
+ Ш + И и Ш + И;

43) стандардна
испитна модулација радио-предајника је модулација настала услед синусоидалног
улазног сигнала са стандардном референтном фреквенцијом од 1000 Hz и са нивоом
који даје девијацију фреквенције од ± 3 kHz;

44) ширина
комутационог опсега вишеканалне радио-станице је фреквенцијски опсег унутар ког
је могућа комутација канала, а да карактеристике радио-станице остану у
одређеним границама;

45) ширина опсега
прихватљиве модулације радио-пријемника је двострука девијација фреквенције
улазног сигнала који, доведен на улаз са нивоом за 6 dB већим од референтне
осетљивости, производи на излазу однос С + Ш + И и Ш + И једнак односу који је
одређен за референтну осетљивост;

46) ширина опсега
емисије радио-предајника је ширина фреквенцијског опсега ван ког је било која
дискретна спектрална компонента или континуална спектрална густина снаге за
одређену вредност нижа од претходно одређеног нултог референтног нивоа;

47) укупна снага
потрошње радио-предајника је снага којом се напаја радио-предајник при
одређеним условима рада и модулације, укључујући снагу утрошену за напајање
помоћних направа потребних за нормалан рад;

48) укупан степен
искоришћења радио-предајника је однос излазне снаге и укупне снаге потрошње
радио-предајника, изражен обично у процентима;

49) улазна импеданса
радио-пријемника је однос комплексног напона и струје синусоидалног сигнала
доведеног на улазне прикључке радио-пријемника;

50) употребљива
трајност батерије (или извора напајања) радио-станице је време изражено у
данима или часовима за које радио-станица може да ради под одређеним условима
за рад са прекидима, са свежом батеријом или потпуно напуњеним акумулатором пре
него што се достигне напон на крају трајања батерије;

51) време активирања
радио-предајника је време које протекне од тренутка промене стања
радио-предајника „спреман за рад” на предају до тренутка у ком снага
немодулисаног носиоца достигне вредност која је за 3 dB мања од вредности у
устаљеном стању;

52) време активирања
радио-предајника је време које протекне од тренутка довођења улазног сигнала до
тренутка у ком се произведе одређена аудиофреквенцијска излазна снага;

53) време активирања
аутоматске блокаде радио-пријемника је време које протекне од тренутка укидања
немодулисаног улазног сигнала одређеног нивоа до тренутка у ком
аудиофреквенцијски шум на излазу радио-пријемника падне на одређену вредност;

54) зрачење кућишта
је било које зрачење од радио-станице, на ма којој фреквенцији, а потиче од
извора друкчијих од антене или антенског система.

II.
ОПШТЕ ОДРЕДБЕ О ТЕХНИЧКИМ КАРАКТЕРИСТИКАМА РАДИО-СТАНИЦА

Члан
3.

Фреквенцијски опсег
радио-станице мора бити унутар 68 MHz до 87,5 MHz, 146 MHz до 174 MHz или 440
MHz до 470 MHz.

Члан
4.

Ширина комутационог
опсега вишеканалне радио-станице не сме бити мања од 0,5% радне фреквенције.

Члан
5.

Радио-станица из
члана 4. овог правилника мора омогућавати рад најмање три канала.

Члан
6.

Размак између
предајне и пријемне фреквенције, као и положај предајне и пријемне фреквенције
радио-станице која се користи за симплексан рад са две фреквенције (преко
репетиторске радио-станице) или за семидуплексан рад, морају одговарати,
првенствено, вредностима, односно захтевима одређеним у следећој табели:

	
		
		
		Фреквенцијски
  опсег
		
		
		
		Размак
  између предајне и пријемне фреквенције
		
		
		
		Предајна
  фреквенција у односу на пријемну фреквенцију
		
	
	
		
		
		69 MHz до 78 MHz
		
		
		
		4,5
  MHz
		
		
		
		Виша
		
	
	
		
		
		78 MHz до 87 MHz
		
		
		
		4,5
  MHz
		
		
		
		Нижа
		
	
	
		
		
		147 MHz до 156 MHz
		
		
		
		4,5
  MHz
		
		
		
		Виша
		
	
	
		
		
		156 MHz до 165 MHz
		
		
		
		4,5
  MHz
		
		
		
		Нижа
		
	
	
		
		
		165 MHz до 174 MHz
		
		
		
		4,5
  MHz
		
		
		
		Виша
		
	
	
		
		
		440 MHz до 460 MHz
		
		
		
		10,0
  MHz
		
		
		
		Виша
		
	
	
		
		
		460 MHz до 470 MHz 
		
		
		
		
		5,0
  MHz
		
		
		
		Нижа
		
	


Изузетно од одредбе
става 1. овог члана, размак између предајне и пријемне фреквенције
радио-станице за симплексан рад са две фреквенције или семидуплексан рад у
фреквенцијском опсегу од 69 MHz до 78 MHz може бити до 1 MHz.

Члан
7.

Радио-станица мора
да ради са техничким карактеристикама прописаним у одредбама чл. 18. до 33. и
чл. 40 до 55. овог правилника, при стандардним условима испитивања, и то:

1) стандардном
испитном напону напајања који је унутар ± 2% напона оптерећене батерије мереног
после 10% употребљиве трајности батерије (или извора напајања);

2) стандардним
атмосферским условима испитивања у погледу температуре, влажности и
атмосферског притиска, ако су они у следећим границама:

– температура: +150С
до +350С;

– релативна
влажност: 45% до 75%;

– атмосферски
притисак: 0,86 х 105 Ра до 1,06 х 105 Ра (880 mbar до
1060 mbar).

Члан
8.

Радио-станица
(радио-уређај) мора бити произведена тако да омогући рад са прекидима. Том раду
одговарају услови испитивања са стандардним фактором употребе од:

1) 6s пријема са
називном аудиофреквенцијском излазном снагом, 6s предаје са називном
радио-фреквенцијском излазном снагом и 48s чекања, при чему се тај циклус
понавља у току 8 h – за радио-станицу која садржи радио-предајник и
радио-пријемник и која има снагу потрошње 1W или већу од 1W;

2) 3s пријема са
називном аудиофреквенцијском излазном снагом, 3s предаје се називном
радио-фреквенцијском излазном снагом и 54s чекања, при чему се тај циклус
понавља у току 8 h – за радио-станицу која садржи радио-предајник и
радио-пријемник и која има снагу потрошње мању од 1W;

3) 3s предаје (или
пријема) са називном излазном снагом и 54s чекања, при чему се тај циклус
понавља у току 8h – за радио-станицу која садржи само радио-пријемник.

Члан
9.

Радио-станица мора
да ради са техничким карактеристикама прописаним у одредбама чл. 34. до 36. и
чл. 56. до 58. овог правилника, при условима који одступају од стандардних
услова испитивања, и то:

1) у опсегу напона
извора напајања од максималног напона на крају трајања батерије (или извора
напајања);

2) у температурном
опсегу од:

а) –250С
до +550С – за преносну радио-станицу;

б) –100С
до +400С – за џепну радио-станицу;

3) при релативној
влажности до 93 + 2% (–3%) на температури од +400С.

Испитивање
радио-станице ради проверавања њене отпорности на климатске утицаје прописане
одредбама тач. 2. и 3. става 1. овог члана, врши се према југословенским
стандардима JUS N.A5.705 и JUS. N.A5.710.

Члан
10.

Радио-станица при
раду мора да удовољава техничким карактеристикама прописаним овим правилником.
Ниједан причвршћен део не сме бити олабављен и ниједан покретан део не сме бити
померен после дејства синусоидалних вибрација, у сваком од три смера, са
амплитудом од:

1) 0,350 mm – при
униформној промени фреквенције између 10 Hz и 30 Hz, у току три циклуса од по 5
минута;

2) 0,175 mm – при
униформној промени фреквенције између 30 Hz и 60 Hz, у току три циклуса од по 5
минута.

Испитивање
радио-станице ради проверавања њене отпорности на механичке утицаје (вибрације)
прописане одредбом става 1. овог члана, врши се према југословенском стандарду
JUS N.A5.730.

Члан
11.

Радио-станица мора
да ради са техничким карактеристикама прописаним овим правилником и може да
претрпи само површинска механичка оштећења после пада на раван бетонски под са
висине од:

1) 50 cm – на сваку
од пет бочних страна ако је у питању преносна радио-станица;

2) 100 cm – на сваку
од шест бочних страна ако је у питању џепна радио-станица.

Члан
12.

Употребљива трајност
батерије (или извора напајања) радио-станице, мерена под стандардним
атмосферским условима испитивања и при стандардном фактору употребе док се не
достигне напон на крају трајања одређен у ставу 2. овог члана, не сме бити мања
од вредности дате у произвођачкој спецификацији.

Напон на крају
трајања батерије је достигнут кад је испуњен било који од ниже наведених
услова:

1) ако је излазна
снага радио-предајника са погодним прикључком за антену или ефективна зрачена
снага радио-предајника са интегралном антеном мања од своје називне вредности
за 6 dB;

2) ако је грешка
фреквенције радио-предајника ван прописане толеранције;

3) ако је референтна
осетљивост радио-пријемника већа од своје називне вредности за 6 dB.

Члан
13.

Димензије и маса
радио-станице не смеју бити веће од вредности датих у произвођачкој
спецификацији.

III.
ПОСЕБНЕ ОДРЕДБЕ О ТЕХНИЧКИМ КАРАКТЕРИСТИКАМА РАДИО-СТАНИЦА

1.
Техничке карактеристике радио-предајника

а)
Опште техничке карактеристике радио-предајника

Члан
14.

Називна излазна
импеданса радио-предајника са погодним прикључком за антену мора бити једнака
50 oma (несиметрично).

Члан
15.

Називна излазна
снага радио-предајника са погодним прикључком за антену не сме бити већа од 5W.

Члан
16.

Називна ефективна
зрачена снага радио-предајника са интегралном антеном не сме бити већа од 2,5W.

Члан
17.

Идеална
карактеристика преакцентуације радио-предајника, унутар аудиофреквенцијског
опсега од 300 Hz до 3000 Hz, мора имати пораст са стрмином од 6 dB по октави
(цртеж бр. 1).

б)
Техничке карактеристике радио-предајника под стандардним условима испитивања

Члан
18.

Грешка фреквенције,
мерена после „загревања” од 1 минута и после рада у условима предаје од 5s,
мора бити унутар следећих толеранција:

1) ±20 х 10–6
– за радио-предајник који се користи у фреквенцијском опсегу од 68 MHz до 87,5
MHz;

2) ±10 х 10–6
– за радио-предајник који се користи у фреквенцијском опсегу од 146 MHz до 174
MHz;

3) ±7,5 х 10–6
– за радио-предајник који се користи у фреквенцијском опсегу од 440 MHz до 470
MHz.

Члан
19.

Излазна снага
радио-предајника са погодним прикључком за антену или ефективна зрачена снага
(у смеру максималне јачине поља) радио-предајника са интегралном антеном може
да одступа од своје називне вредности највише за ±1,5 dB.

Члан
20.

Ширина опсега
емисије радио-предајника, мерена при модулацији насталој услед синусоидалног
улазног сигнала са фреквенцијом од 2500 Hz и са нивоом за 16 dB већим од нивоа
који, на фреквенцији од 1000 Hz, даје девијацију фреквенције од ±2,5 kHz, не
сме бити већа од 16 kHz – на нивоу од 25 dB у односу на ниво немодулисаног
носиоца.

Члан
21.

Снага у суседном
каналу, мерена у оквиру ширине опсега од 16 kHz и при модулацији насталој услед
синусоидалог улазног сигнала са фреквенцијом од 1250 Hz и са нивоом за 20 dB
већим од нивоа који даје девијацију фреквенције од ±3 kHz, мора бити:

1) 2,5 
µW 
или мања од 2,5 µW – за
радио-предајник са излазном снагом до 2,5 W;

2) најмање за 60 dB
испод снаге носиоца – за радио-предајник са излазном снагом већом од 2,5 W.

Члан
22.

Снага било које
споредне компоненте радио-предајника са погодним прикључком за антену, мерена у
одсуству модулације на ма којој дискретној фреквенцији у подручју од најниже
радио-фреквенције произведене у радио-уређају до десетог хармоника фреквенције
носиоца, не сме бити већа од 25 µW.

Члан
23.

Ефективна зрачена
снага било које споредне емисије радио-предајника са интегралном антеном,
мерена у одсуству модулације на ма којој дискретној фреквенцији у подручју од
30 MHz до десетог хармоника фреквенције носиоца, не сме бити већа од 25 
µW.

Члан
24.

Еквивалентна
ефективна снага зрачења кућишта радио-предајника са погодним прикључком за
антену, мерена у одсуству модулације на било којој споредној фреквенцији у
подручју одређеном у члану 23. овог правилника и под условом да је радио уређај
прикључен на вештачко оптерећење које не зрачи, не сме бити већа од 25 
µW.

Члан
25.

Ограничавање
модулације радио-предајника мора обезбеђивати да, при синусоидалном улазном
сигналу са било којом фреквенцијом у опсегу од 300 Hz до 3000 Hz и са нивоом за
10 dB већим од нивоа за стандардну испитну модулацију, девијација фреквенције
не прелази ±5 kHz.

Члан
26.

Акустички притисак
испред мембране микрофона радио-предајника, који даје стандардну испитну
модулацију, не сме бити већи од 93 dB (20 
µРа).

Члан
27.

ФМ ниво шума и
брујања радио-предајника, мерен у односу на референтни ниво који се јавља на
излазу демодулатора са одговарајућом мрежом за деакцентуацију и при стандардној
испитној модулацији, не сме бити већи од –40 dB.

Члан
28.

АМ ниво шума и
брујања радио-предајника не сме бити већи од 2%.

Члан
29.

Амплитудно-фреквенцијска
карактеристика радио-предајника, мерена при константном нивоу улазног сигнала
који на референтној фреквенцији од 1000 Hz даје девијацију фреквенције од ±1
kHz, мора:

1) бити унутар
граница приказаних на цртежу бр. 1, који је одштампан уз овај правилник и чини
његов саставни део – за модулишуће фреквенције од 300 Hz до 3000 Hz;

2) имати пад са
стрмином од најмање 12 dB по октави – за модулишуће фреквенције од 3 kHz до 15
kHz.

Члан
30.

Фактор
аудиофреквенцијског хармоничног изобличења радио-предајника, мерен при
стандардној испитној модулацији и при укљученој мрежи за деакцентуацију у
демодулатору, не сме бити већи од 7%.

Члан
31.

Време активирања
радио-предајника не сме бити веће од 100 ms.

Члан
32.

Укупна снага
потрошње радио-предајника не сме бити већа од вредности дате у произвођачкој
спецификацији.

Члан
33.

Укупна снага
потрошње радио-предајника не сме бити већа од вредности дате у произвођачкој
спецификацији.

в)
Техничке карактеристике радио-предајника под условима који одступају од
стандардних услова испитивања

Члан
34.

При промени напона
извора напајања у прописаном опсегу (члан 9. став 1. тачка 1), радио-предајник
у погледу техничких карактеристика, мора испуњавати следеће захтеве:

1) грешка
фреквенције (члан 18) мора бити унутар прописане толеранције;

2) излазна снага или
ефективна зрачена снага (члан 19) може бити мања од своје називне вредности
највише за 6 dB.

Члан
35.

При промени
температуре околине у прописаном опсегу (члан 9. став 1. тачка 2)
радио-предајник, у погледу техничких карактеристика, мора испуњавати следеће
захтеве:

1) грешка
фреквенције (члан 18) мора бити унутар пописане толеранције;

2) излазна снага
(члан 19) може бити мања од своје називне вредности највише за 3 dB;

3) ФМ ниво шума и
брујања (члан 27) може бити већи од своје називне вредности највише за 10 dB.

Члан
36.

При промени
релативне влажности околине до прописане граничне вредности (члан 9. став 1.
тачка 3) радио-предајник, у погледу техничких карактеристика, мора испуњавати
следеће захтеве:

1) грешка
фреквенције (члан 18) мора бити унутар прописане толеранције;

2) излазна снага
(члан 19) може бити мања од своје називне вредности највише за 3 dB;

3) ФМ ниво шума и
брујања (члан 27) може бити већи од своје називне вредности највише за 6 dB.

2.
Техничке карактеристике радио-пријемника

а)
Опште техничке карактеристике радио-пријемника

Члан
37.

Називна улазна
импеданса радио-пријемника са погодним прикључком за антену мора бити једнака
50 oma (несиметрично).

Члан
38.

Називна
аудиофреквенцијска излазна снага не сме бити мања од:

1) 200 mW – за
радио-пријемник са звучником;

2) 1 mW – за
радио-пријемник са слушалицом.

Члан
39.

Идеална
карактеристика деакцентуације радио-пријемника, унутар аудиофреквенцијског
опсега од 300 Hz до 3000 Hz, мора имати пад са стрмином од 6 dB по октави.

б)
Техничке карактеристике радио-предајника под стандардним условима испитивања

Члан
40.

Референтна
осетљивост, мерена при стандардној модулацији улазног сигнала (модулацији
насталој услед синусоидалног сигнала са фреквенцијом од 1000 Hz и са нивоом
који даје девијацију фреквенције од ±3 kHz) и при стандардном (референтном)
односу С + Ш + И/Ш + И од 12 dB, не сме бити већа од:

1) 2µV (емс) – за
радио-пријемника погодним прикључком за антену који се користи у преносној или
џепној радио-станици;

2) 26 dB (µV/m) – за
радио-пријемник са интегралном антеном који се користи у преносној
радио-станици;

3) 32 dB (µV/m) – за
радио-пријемник са интегралном антеном који се користи у џепној радио-станици.

Члан
41.

Ширина опсега
прихватљиве модулације радио-пријемника, мерена при модулишућој фреквенцији од
1000 Hz, не сме бити мања од 100 kHz.

Члан
42.

Степен потискивања у
каналу радио-пријемника, мерен при нивоу жељеног сигнала једнаком референтној
осетљивости, при стандардној модулацији жељеног улазног сигнала, при модулацији
нежељеног улазног сигнала једнакој модулацији насталој услед синусоидалног
сигнала са фреквенцијом од 400 Hz и са нивоом који даје девијацију фреквенције
од ±3 kHz, при разлици фреквенција нежељеног и жељеног улазног сигнала мањој од
300 Hz и при смањењу односа С + Ш + И/Ш + И за 6 dB, не сме бити мањи од – 8
dB.

Члан
43.

Селективност за
суседни канал радио-пријемника, мерена при нивоу жељеног улазног сигнала
једнаком референтној осетљивости, при стандардној модулацији жељеног улазног
сигнала, при модулацији нежељеног улазног сигнала једнакој модулацији насталој
услед синусоидалног сигнала са фреквенцијом од 400 Hz и са нивоом који даје
девијацију фреквенције од ±3 kHz и при смањењу односа С + Ш + И/Ш + И за 6 dB,
не сме бити мања од 60 dB.

Члан
44.

Слабљење споредног
интермодулационог одзива, мерено при нивоу жељеног улазног сигнала једнаком
референтној осетљивости, при стандардној модулацији жељеног улазног сигнала,
при фреквенцији првог нежељеног немодулисаног улазног сигнала једнакој f0
+ Df (или f0
– Df) (где је:
f0 – фреквенција жељеног улазног сигнала и Df = 25 kHz)
при фреквенцији другог нежељеног улазног сигнала једнакој f0 + 2Df (или f0
– 2Df), при
модулацији другог нежељеног улазног сигнала једнакој модулацији насталој услед
синусоидалног сигнала са фреквенцијом од 400 Hz и са нивоом који даје
девијацију фреквенције од ±3 kHz и при смањењу односа односа С + Ш + И/Ш + И за
6 dB, не сме бити мање од:

1) 60 dB – за
радио-пријемник који се користи у преносној радио-станици;

2) 55 dB – за
радио-пријемник који се користи у џепној радио-станици.

Члан
45.

Слабљење споредног
одзива, мерено при нивоу жељеног улазног сигнала једнаком референтној
осетљивости, при стандардној модулацији жељеног улазног сигнала, при модулацији
нежељеног улазног сигнала једнакој модулацији насталој услед синусоидалног
сигнала са фреквенцијом од 400 Hz и са нивоом који даје девијацију фреквенције
од ±3 kHz, при фреквенцији нежељеног улазног сигнала једнакој међуфреквенцији,
симетричној фреквенцији и било којој другој споредној фреквенцији у
фреквенцијском подручју од најниже радио-фреквенције појачаване у радио-уређају
до двоструке фреквенције жељеног улазног сигнала и при смањењу односа С + Ш +
И/Ш+И за 6 dB, не сме бити мање од:

1) 60 dB – за
радио-пријемник који се користи у преносној радио-станици;

2) 55 dB – за
радио-пријемник који се користи у џепној радио-станици.

Члан
46.

Ниво нежељеног
немодулисаног улазног сигнала који проузрокује блокирање радио-пријемника,
мерен при нивоу жељеног улазног сигнала једнаком референтној осетљивости, при
стандардној модулацији жељеног улазног сигнала, при фреквенцији нежељеног
улазног сигнала једнакој f0 + Df (или f0
– Df) (где је:
f0 – фреквенција жељеног улазног сигнала, а Df ³ 0,01 f0)
и при смањењу односа С + Ш + И/Ш + И за 6 dB, мора бити најмање 80 dB изнад
референтне осетљивости.

Члан
47.

Снага било које
споредне компоненте радио-пријемника са погодним прикључком за антену или
ефективна зрачена снага било ког споредног зрачења радио-пријемника са
интегралном антеном, мерена на основној фреквенцији, хармоничним и
потхармоничним фреквенцијама локалног осцилатора, као и ма којој другој
дискретној фреквенцији у подручју од најниже радио-фреквенције произведене у
радио-уређају до 1000 МHz, не сме бити већа од 20 nW.

Члан
48.

Аудиофреквенцијска
излазна снага радио-пријемника, мерена при стандардној модулацији улазног
сигнала, при нивоу улазног сигнала већем од референтне осетљивости за 60 dB и
при фактору хармоничног изобличења једнаком или мањем од граничне вредности
одређене у члану 49. овог правилника, не сме бити мања од своје назвине
вредности.

Члан
49.

Фактор хармоничног
изобличења радио-пријемника, мерен при стандардној модулацији улазног сигнала,
при нивоу улазног сигнала већем од референтне осетљивости за 60 dB и при
називној аудиофреквенцијској излазној снази, не сме бити већи од 7%.

Члан
50.

Акустички притисак,
мерен на 50 cm од звучника при стандардној модулацији улазног сигнала и при
називној аудиофреквенцијској излазној снази, не сме бити мањи од:

1) 80 dB (20 
µРа) + 10 log
(аудиофреквенцијска излазна снага, у W) – за радио-пријемник који се користи у
преносној радио-станици;

2) 70 dB (20 
µРа) + 10 log
(аудиофреквенцијска излазна снага, у W) – за радио-пријемник који се користи у
џепној радио-станици.

Члан
51.

Ниво шума и брујања
радио-пријемника, мерен при нивоу улазног сигнала већем од референтне
осетљивости за 60 dB и при аудиофреквенцијској излазној снази, у присуству
стандардне модулације, једнакој својој називној вредности, не сме бити већи од
– 40 dB.

Члан
52.

Амплитудно-фреквенцијска
карактеристика радио-пријемника, мерена при промени модулишуће фреквенције од
300 Hz до 3000 Hz, при нивоу улазног сигнала већем од референтне осетљивости за
60 dB, при константној девијацији фреквенције улазног сигнала од +1 kHz и при
аудиофреквенцијској излазној снази, на референтној фреквенцији од 1000 Hz,
мањој од њене називне вредности за око 12 dB, може да одступа од идеалне
карактеристике деакцентуације (члан 39) највише за:

1) +1 dB и – 3 dB –
за аудиофреквенцијско испитно оптерећење;

2) +2 dB и – 10 dB –
за аудиофреквенцијско оптерећење које се користи у нормалном раду.

Члан
53.

Осетљивост
аутоматске блокаде, мерена при стандардној модулацији улазног сигнала и под
условом да је регулатор те осетљивости постављен на доњу границу опсега
подешавања (на „праг”), не сме бити већа од нивоа улазног сигнала ком одговара
однос С + Ш + И/Ш + И од:

1) 8 dB – за
радио-пријемник који се користи у преносној радио-станици;

2) 10 dB – за радио-пријемник
који се користи у џепној радио-станици.

Осетљивост
аутоматске блокаде радио-пријемника, мерена при стандардној модулацији улазног
сигнала и под условом да је регулатор те осетљивости постављен на горњу границу
опсега подешавања, може бити већа од референтне осетљивости највише за 20 dB.

Члан
54.

Време активирања
радио-пријемника, мерено при нивоу улазног сигнала већем од референтне
осетљивости за 12 dB, при стандардној модулацији улазног сигнала и под условом
да је регулатор аутоматске блокаде постављен на „праг" осетљивости, не сме
бити веће од 150 ms.

Испитивање
радио-пријемника са погодним прикључком за антену, ради проверавања његове
саобразности са прописаном техничком карактеристиком из става 1. овог члана,
врши се према блок-шеми приказаној на цртежу бр. 2, који је одштампан уз овај
правилник и чини његов саставни део.

Члан
55.

Време активирања
аутоматске блокаде радио-пријемника, мерено при нивоу улазног сигнала већем од
референтне осетљивости за 12 dB, под условом да је улазни сигнал немодулисан и
под условом да је регулатор аутоматске блокаде постављен на „праг” осетљивости,
не сме бити веће од 250 ms.

Испитивање
радио-пријемника са погодним прикључком за антену, ради проверавања његове
саобразности са прописаном техничком карактеристиком из става 1. овог члана,
врши се према блок-шеми приказаној на цртежу бр. 3, који је одштампан уз овај
правилник и чини његов саставни део.

в)
Техничке карактеристике радио-пријемника под условима који одступају од
стандардних услова испитивања

Члан
56.

При примени напона
извора напајања у прописаном опсегу (члан 9. став 1. тачка 1) радио-пријемник,
у погледу техничких карактеристика, мора испуњавати следеће захтеве:

1) референтна
осетљивост (члан 40) може бити већа од своје називне вредности највише за 6 dB;

2)
аудиофреквенцијска излазна снага (члан 48) може се променити највише за 3 dB у
односу на вредност под стандардним условима испитивања (регулатор
аудиофреквенцијског појачања може се подесити);

3) осетљивост
аутоматске блокаде (члан 53) може бити већа од своје називне вредности највише
за 6 dB.

Члан
57.

При промени
температуре околине у прописаном опсегу (члан 9. став 1. тачка 2)
радио-пријемник, у погледу техничких карактеристика, мора испуњавати следеће
захтеве:

1) референтна
осетљивост (члан 40) може бити већа од своје називне вредности највише за 6 dB;

2) ширина опсега
прихватљиве модулације (члан 41) може бити мања од своје називне вредности
највише за 20%;

3) селективност, за
суседни канал (члан 43) може бити мања од своје називне вредности највише за 12
dB;

4)
аудиофреквенцијска излазна снага (члан 48) може бити мања од своје називне
вредности највише за 3 dB;

5) ниво шума и
брујања (члан 51) може бити већи од своје називне вредности највише за 10 dB;

6) осетљивост
аутоматске блокаде (члан 53) може бити већа од своје називне вредности највише
за 6 dB.

Члан
58.

При промени
релативне влажности околине до прописане граничне вредности (члан 9. став 1.
тачка 3) радио-пријемник, у погледу техничких карактеристика, мора испуњавати
следеће захтеве:

1) референтна
осетљивост (члан 40) може бити већа од своје називне вредности највише за 10
dB;

2) ширина опсега
прихватљиве модулације (члан 41) може бити мања од своје називне вредности
највише за 20%;

3) селективност за
суседни канал (члан 43) може бити мања од своје називне вредности највише за 12
dB;

4)
аудиофреквенцијска излазна снага (члан 48) може бити мања од своје називне
вредности највише за 3 dB;

5) ниво шума и
брујања (члан 51) може бити већи од своје називне вредности највише за 10 dB;

6) осетљивост аутоматске
блокаде (члан 53) може бити већа од своје називне вредности највише за 10 dB.

IV.
ПРЕЛАЗНЕ И ЗАВРШНЕ ОДРЕДБЕ

Члан
59.

Радио-станице
произведене и увезене за домаће тржиште, односно пуштене у рад пре дана ступања
на снагу овог правилника, које у погледу техничких карактеристика не испуњавају
захтеве прописане овим правилником, могу да се продају, односно да раде до
своје амортизације ако не проузрокују штетне радио-сметње другим
радио-станицама.

Изузетно од одредбе
става 1. овог члана, ако радио-станице које су пуштене у рад пре дана ступања
на снагу овог правилника проузрокују штетне радио-сметње другим
радио-станицама, њихове техничке карактеристике у погледу радио-сметњи морају
се ускладити са одредбама овог правилника у року од шест месеци од дана кад се
утврди да стварају штетне радио-сметње или морају престати да раде.

Члан
60.

Домаћи произвођачи
радио-станица могу до 1. јануара 1985. године производити радио-станице које ће
радити до своје амортизације а које у погледу техничких карактеристика морају
да испуњавају следеће захтеве:

1) доња граница
температурног опсега за преносну радио-станицу мора бити једнака – 100С
(члан 9. став 1. тачка 2. алинеја 1);

2) слабљење
споредног интермодулационог одзива (члан 44. тачка 1) не сме бити мање од 40
dB.

Ако радио-станице из
става 1. овог члана после пуштања у рад проузрокују штетне радио-сметње другим
радио-станицама, произвођач таквих радио-станица је дужан да, у року од шест
месеци од дана кад се утврди да радио-станице из тог става проузрокују штетне радио-сметње,
усклади њихове техничке карактеристике у погледу радио-сметњи са одредбама овог
правилника.

Члан
61.

Овај правилник ступа
на снагу осмог дана од дана објављивања у „Службеном листу СФРЈ".



Бр. 3355/1

7. јуна 1983. године

Београд

Председник

Савезног комитета за

саобраћај и везе,

мр 
Назими Мустафа,
с.р.



Прилози
Цртеж бр. 1
Цртеж бр. 2
Цртеж бр. 3

