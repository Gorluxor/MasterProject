



На
основу члана 6. став 3. Закона о ветеринарској
инспекцији („Службени гласник СРС”, бр. 16/76 и 55/82),

Републички комитет за пољопривреду, шумарство и
водопривреду,
на седници од 26. марта 1984. године, донео је



ПРАВИЛНИК

О ПОСЛОВИМА
ВЕТЕРИНАРСКЕ ИНСПЕКЦИЈЕ КОЈИ СЕ СМАТРАЈУ ТЕХНИЧКИМ А КОЈЕ МОЖЕ ДА ВРШИ
ВЕТЕРИНАРСКИ ТЕХНИЧАР 

„Службени гласник
СРС", број 17 од 12. 

маја 1984. 

Члан 1. 

Овим правилником прописују се послови ветеринарске
инспекције који се сматрају техничким а које може да врши ветеринарски техничар,
у области: 

– промета животиња; 

– прегледа намирница животињског порекла и 

– сузбијања заразних болести животиња.

Члан 2. 

Техничким пословима ветеринарске инспекције које може
да врши ветеринарски техничар сматрају се: 

1. У области промета животиња: 

– утврђивање исправности уверења о здравственом стању
животиња; 

– утврђивање да ли су испуњени ветеринарско-санитарни
услови возила за превоз животиња. 

2. У области прегледа намирница животињског порекла: 

– узимање узорака намирница животињског порекла,
паковање и слање на лабораторијску анализу; 

– узимање узорака меса за трихиноскопију, припремање
препарата и трихиноскопирање; 

– мерење садржаја резидуалног хлора хлорним
компаратором у води за пиће у објектима за производњу и промет намирница животињског
порекла; 

– технички послови код прегледа животиња сумњивих на
обољење пре клања (обуздавање животиња; мерење телесне температуре, вађење крви
и сл.); 

– праћење обављања топлотне обраде намирница
животињског порекла (пастеризација, стерилизација и сл.); 

– техничка контрола спровођења дезинфекције,
дезинсекције и дератизације у објектима за производњу и промет намирница
животињског порекла (контрола: јачине раствора дезинфекционих средстава,
употребе средстава за дезинсекцију, врсте и начина постављања мамца за
дератизацију, уклањање уловљених пацова, мишева и инсеката, мамаца и слично); 

– теренска мерења и испитивања, као што су: мерење
специфичне тежине млека, редуктазни тест, лугол проба лампирање јаја и слично; 

– обележавање меса и органа закланих животиња. 

3. У области сузбијања заразних болести животиња: 

А. Обезбеђење непосредне присутности код: 

– издвајања здравих од оболелих животиња; 

– убијања болесних животиња; 

– затварања оболелих животиња или затварања заражених
дворишта у којима је утврђена зараза; 

– спровођења дезинфекције, дезинсекције и дератизације
просторија и опреме у којима су боравиле животиње; 

– нешкодљивог уклањања животињских лешева, производа и
отпадака; 

Б. Узимање узорака крви, слузи и другог садржаја
оболелих животиња, органа угинулих животиња, средстава за заштиту и лечење
животиња, паковање и слање на лабораторијску анализу. 

4. Вођење прописане евиденције. 

Члан 3. 

Овај правилник ступа на снагу осмог дана од дана
објављивања у „Службеном гласнику Социјалистичке Републике Србије". 



Број
323-357/82-05

У Београду, 26.
марта 1984. године

Републички комитет
за
пољопривреду, шумарство и
водопривреду

Председник комитета,

мр Никола Станић,
с.р.







