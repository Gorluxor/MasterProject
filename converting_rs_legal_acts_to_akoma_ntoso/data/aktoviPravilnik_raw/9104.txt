





На основу члана 44. став 3. Закона о високом образовању
(„Службени гласник РС”, број 76/05), 

Министар просвете и спорта доноси



ПРАВИЛНИК

о регистру високошколских
установа, студијских програма, наставника, 

сарадника и осталих запослених

“Службени гласник РС”,
број 21
од
14. марта 2006.







Члан 1.

Овим правилником прописује се садржај и начин вођења Регистра
високошколских установа, Регистра студијских програма и Регистра наставника, сарадника
и осталих запослених на високошколској установи.



Члан 2.

Регистри из члана 1. овог правилника воде се у електронском
облику, односно у облику компјутерске базе података.



Члан 3.

Регистар високошколских установа садржи следеће податке
о високошколској установи:

1) број уписа у Регистар;

2) број уписа у надлежни регистар правних лица;

3) назив и седиште;

4) скраћени назив;

5) адреса, телефон, телефакс, електронска пошта, УРЛ;

6) пореско-идентификациони број – ПИБ;

7) матични број додељен од стране републичког органа надлежног
за статистику;

8) број подрачуна Трезора;

9) висина и давалац банкарске гаранције;

10) јавна или приватна високошколска установа;

11) име, презиме и пребивалиште, односно назив и седиште
оснивача;

12) врста високошколске установе (универзитет, факултет,
уметничка академија, академија струковних студија, висока школа, висока школа струковних
студија);

13) подаци о органу пословођења (име и презиме, стручни,
академски и научни назив, наставничко звање, функција, датум ступања на функцију
и трајање мандата, број уписа у регистар као наставника);

14) припадност самосталној високошколској установи;

15) број и датум дозволе за рад;

16) шифра делатности према класификацији делатности;

17) назив, број и датум акта о оснивању;

18) датум почетка рада;

19) називи одобрених студијских програма;

20) укупан број запослених, број наставника са пуним радним
временом и број сарадника са пуним радним временом; 

21) објекти у којима се обавља делатност;

22) подаци о одобрењу обављања делатности изван седишта
и о извођењу студија на даљину;

23) унутрашња организација и органи;

24) образовно-научна, односно образовно-уметничка поља у
оквиру којих остварује студијске програме;

25) научне, уметничке и стручне области у оквиру којих остварује
студијске програме;

26) укупан број студената, број студената који се финансирају
из буџета и број студената који сами финансирају студије;

27) назив, број и датум акта о одузимању дозволе за рад;

28) назив, број и датум акта о привременој забрани обављања
делатности;

29) назив, број и датум акта о престанку рада високошколске
установе.



Члан 4.

Регистар студијских програма садржи следеће податке:

1) број уписа у Регистар;

2) назив и седиште високошколске установе која изводи студијски
програм;

3) назив студијског програма;

4) стручни, академски или научни назив који се стиче завршетком
студијског програма;

5) ниво и врста студија;

6) број студената за који је студијски програм одобрен;


7) податак о одобрењу за извођење студија на даљину;

8) податак о одобрењу за извођење студијског програма изван
седишта високошколске установе;

9) трајање студијског програма;

10) укупан број ЕСПБ бодова;

11) услови за упис на студијски програм;

12) назив предмета предвиђених студијским програмом и бодовна
вредност сваког предмета;

13) предвиђеност завршног рада и његова бодовна вредност;

14) предвиђеност студентске праксе и укупно време трајања;

15) број и датум дозволе за рад у којој је наведен студијски
програм;

16) назив, број и датум акта о одузимању дозволе за рад
у којој је наведен студијски програм.



Члан 5.

Регистар наставника, сарадника и осталих запослених на високошколској
установи садржи следеће податке о наставницима високошколске установе:

1) број уписа у Регистар;

2) име, име једног родитеља и презиме;

3) датум, општина и држава рођења;

4) пол;

5) лични (ЈМБГ) број;

6) држављанство;

7) адреса становања;

8) телефон и електронска пошта;

9) високошколска установа у којој је запослен са пуним радним
временом;

10) високошколска установа у којој је додатно радно ангажован;

11) датум запослења у високошколској установи;

12) подаци о ранијем запослењу;

13) година првог запослења;

14) укупан радни стаж;

15) знање страних језика;

16) стручни, академски и научни назив;

17) назив завршног, односно магистарског рада, име ментора,
датум одбране и високошколска установа на којој је рад брањен;

18) назив докторске дисертације, име ментора, датум одбране
и високошколска установа на којој је дисертација брањена;

19) назив, број и датум акта о признавању стране високошколске
исправе;

20) наставничко звање, датум избора у звање и високошколска
установа која је извршила избор у звање;

21) рок за реизбор или избор у више звање;

22) ужа област за коју је наставник биран;

23) чланство у САНУ;

24) обављено научно и стручно усавршавање у иностранству
(најмање три месеца);

25) учешће у научним пројектима (назив пројекта, руководилац
пројекта, трајање пројекта, назив носиоца пројекта);

26) функција на високошколској установи.



Члан 6.

Регистар наставника, сарадника и осталих запослених на високошколској
установи садржи следеће податке о сарадницима високошколске установе:

1) број уписа у Регистар;

2) име, име једног родитеља и презиме;

3) датум, општина и држава рођења;

4) пол;

5) лични (ЈМБГ) број;

6) држављанство;

7) адреса становања;

8) телефон и електронска пошта;

9) високошколска установа у којој је запослен са пуним радним
временом;

10) високошколска установа у којој је додатно радно ангажован;

11) датум запослења у високошколској установи;

12) подаци о ранијем запослењу;

13) година првог запослења;

14) укупан радни стаж;

15) знање страних језика;

16) стручни, академски и научни назив;

17) назив завршног, односно магистарског рада, име ментора,
датум одбране и високошколска установа на којој је рад брањен;

18) назив, број и датум акта о признавању стране високошколске
исправе;

19) сарадничко звање, датум избора у звање и високошколска
установа која је извршила избор у звање;

20) рок за реизбор или избор у више звање;

21) научна област за коју је сарадник биран;

22) обављено научно и стручно усавршавање у иностранству
(најмање три месеца);

23) учешће у научним пројектима (назив пројекта, руководилац
пројекта, трајање пројекта, назив носиоца пројекта).



Члан 7.

Регистар наставника, сарадника и осталих запослених на високошколској
установи садржи следеће податке о осталим запосленима високошколске установе:

1) број уписа у Регистар;

2) име, име једног родитеља и презиме;

3) датум, општина и држава рођења;

4) пол;

5) лични (ЈМБГ) број;

6) држављанство;

7) адреса становања;

8) телефон и електронска пошта;

9) високошколска установа у којој је запослен са пуним радним
временом;

10) датум запослења у високошколској установи;

11) подаци о ранијем запослењу;

12) година првог запослења;

13) укупан радни стаж;

14) знање страних језика;

15) стручни, академски и научни назив;

16) радно место на коме је запослен.



Члан 8.

Упис у Регистар високошколских установа врши се на основу
пријаве коју подноси високошколска установа која је добила дозволу за рад. 

Пријава за упис у Регистар високошколских установа подноси
се на Обрасцу број 1. 

Упис у Регистар студијских програма врши се на основу пријаве
коју подноси високошколска установа која је добила дозволу за рад за одговарајући
студијски програм. 

Пријава за упис у Регистар студијских програма подноси се
на Обрасцу број 2. 

Упис података о наставницима, сарадницима и осталим запосленима
на високошколској установи врши се на основу пријаве коју подноси високошколска
установа у којој су ова лица запослена са пуним радним временом. 

Пријава за упис у Регистар наставника, сарадника и осталих
запослених на високошколској установи подноси се за наставнике на Обрасцу број
3. 

Пријава за упис у Регистар наставника, сарадника и осталих
запослених на високошколској установи подноси се за сараднике на Обрасцу број
4. 

Пријава за упис у Регистар наставника, сарадника и осталих
запослених на високошколској установи подноси се за остале запослене на високошколској
установи на Обрасцу број 5. 

Високошколска установа доставља пријаву са подацима о радном
ангажовању наставника и сарадника који нису запослени на високошколској установи
са пуним радним временом.

Пријава из става 9. овог члана подноси се на Обрасцу број
6.

У регистар се пријављује и промена података из чл. 3–7.
овог правилника.



Члан 9.

Обрасци бр. 1, 2, 3, 4, 5. и 6. одштампани су уз овај правилник
и чине његов саставни део.



Члан 10.

Пријава за први упис у регистар подноси се у року од 30
дана од дана добијања дозволе за рад.

Пријава за упис промене података у регистар подноси се у
року од 30 дана од настанка промене, на одговарајућем обрасцу из члана 9. овог правилника.

Уз пријаву за упис у регистар доставља се и пријава у облику
електронског (компјутерског) фајла.



Члан 11.

Овај
правилник ступа на снагу осмог дана од дана објављивања у „Службеном гласнику Републике
Србије”.







Број 110-00-00998/2006-04

У Београду, 3. марта 2006.
године

Министар,

др Слободан Вуксановић, с.р.





















