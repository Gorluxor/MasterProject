


	
	Zakon

	


	
				На основу члана 84. став 3. Закона о електронским комуникацијама („Службени гласник РС”, бр. 44/10, 60/13 – УС и 62/14), на предлог Регулаторне агенције за електронске комуникације и поштанске услуге,
				Министар трговине, туризма и телекомуникација доноси
				ПРАВИЛНИК
				о утврђивању Плана расподеле фреквенција/локација за терестричке аналогне FM радио-дифузне станице за територију Републике Србије
				"Службени гласник РС", број 102 од 20. 
				децембра 2016.
				
				Члан 1.
				Овим правилником утврђује се План расподеле фреквенција/локација за терестричке аналогне FM радио-дифузне станице за територију Републике Србије, који је одштампан уз овај правилник и чини његов саставни део.
				Члан 2.
				Планом расподеле из члана 1. овог правилника утврђени су услови за расподелу радио-фреквенција по локацијама, као и други технички услови за коришћење радио-фреквенција у радио-фреквенцијском опсегу 87,5 MHz–108 MHz (аналогна FM радио-дифузија).
				Члан 3.
				Даном ступања на снагу oвог правилника престаје да важи Правилник о утврђивању Плана расподеле фреквенција/локација за терестричке аналогне FM и ТV радио-дифузне станице за територију Републике Србије („Службени гласник РС”, бр. 9/12, 30/12, 93/13, 10/14 и 33/15).
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 011-00-00444/2016-07
				У Београду, 1. децембра 2016. године
				Министар,
				Расим Љајић, с.р.
				ПЛАН
				РАСПОДЕЛЕ ФРЕКВЕНЦИЈА/ЛОКАЦИЈА ЗА ТЕРЕСТРИЧКЕ АНАЛОГНЕ FM РАДИО-ДИФУЗНЕ СТАНИЦЕ ЗА ТЕРИТОРИЈУ РЕПУБЛИКЕ СРБИЈЕ
				УВОД
				План расподеле фреквенција/локација за терестричке аналогне FM радио-дифузне станице за територију Републике Србије (у даљем тексту: План расподеле), утврђује се на основу Уредбе о утврђивању Плана намене радио-фреквенцијских опсега („Службени гласник РС”, број 99/12) и одговарајућих међународних споразума и препорука имајући у виду потребе и захтеве корисника.
				Основ за доношење и услови за израду Плана расподеле садржани су у следећим документима:
				1. Финална акта Регионалне административне конференције за планирање VHF FM звучне радио-дифузије (Регион 1 и део Региона 3), Женева, 1984 (GE 84) (у даљем тексту: Споразум);
				2. Закон о потврђивању Завршних аката Светске конференције о радио-комуникацијама (WRC-07) („Службени гласник РС – Међународни уговори”, број 2/11);
				3. Закон о електронским комуникацијама („Службени гласник РС”, бр. 44/10, 60/13 – УС и 62/14, у даљем тексту: Закон);
				4. Уредба о утврђивању Плана намене радио-фреквенцијских опсега;
				5. Закон о електронским медијима („Службени гласник РС”, број 83/14);
				6. Закон о јавним медијским сервисима („Службени гласник РС”, бр. 83/14 и 103/15).
				1. Услови за израду Плана расподеле
				На основу Закона, План расподеле садржи:
				– услове за расподелу радио-фреквенција из намењених радио-фреквенцијских опсега;
				– расподелу радио-фреквенција по локацијама или областима за једну или више радио-комуникацијских служби и делатности;
				– техничке услове за коришћење радио-фреквенција.
				При изради Плана расподeле примењени су следећи услови и принципи:
				1) омогућавања, у ограниченом фреквенцијском ресурсу, одговарајући број фреквенција/локација, које ће, у максимално могућој мери, задовољити потребе корисника радио-дифузног спектра за покривањем жељене зоне сервиса, тј. територије републике, покрајине, региона и/или локалне територије, односно одговарајућег процента становништва, радио-дифузним сигналом;
				2) обезбеђивања јавном медијском сервису одговарајући број фреквенција/локација који ће обезбедити квалитетан пријем радијског аналогног сигнала за најмање 90% становништва на подручју на коме се пружа услуга јавног медијског сервиса;
				3) обезбеђивања комерцијалним пружаоцима медијске услуге радија путем терестричког аналогног преноса, квалитетан пријем радијског аналогног сигнала за најмање 60% становништва у зони покривања.
				2. Општи услови за расподелу радио-фреквенција из намењених радио-фреквенцијских опсега
				За FM радио-дифузију намењен је фреквенцијски опсег: 87,5–108 MHz. 
				Услови за коришћење опсега 87,5–108 MHz, за радио-дифузну службу, садржани су у:
				1) Плану намене;
				2) Споразуму.
				Фреквенцијски опсег 87,5–108 MHz садржи 204 канала, чије су називне фреквенције носиоца, дате у MHz, одређене изразом:
				fn = 87,5 + n x 0,1 где је n = 1, 2 .... 204 – редни број канала.
				Канали из опсега 87,5–108 MHz могу се користити под условима да је:
				1) врста емисије F3E или F8E;
				2) ширина потребног опсега 180 kHz (за монофонске емисије) и 250 kHz (за стереофонске емисије);
				3) максимална девијација фреквенције 75 kHz;
				4) снага, фреквенција, као и други параметри сваке радио станице утврђени у Плану расподеле.
				3. Технички услови за коришћење радио-фреквенција
				Да би се унутар одређене зоне осигурао одговарајући квалитет пријема прописују се одређене норме, а избор параметара система врши се на бази захтева да се постављени циљеви реализују на оптималан начин. Да би се постављени циљеви реализовали, планирање фреквенција за FM радиодифузну службу извршиће се за следеће параметре система:
				1) Модулациони стандарди:
				а) код монофонских емисија сигнал ће се емитовати са максималном девијацијом фреквенције од ±75 kHz или ±50 kHz,
				б) код стереофонских емисија, стереофонски мултиплексни сигнал за систем са тон-пилотом емитоваће се са максималном девијацијом од ±75 kHz;
				2) RF заштитни односи:
				Односи заштите су дефинисани за случај стално присутне интерференције, као и за случај повремено присутне интерференције (тропосферска интерференција).
				RF односи заштите који обезбеђују задовољавајући монофонски и стереофонски пријем за 99% времена дати су у следећој табели:
				
					
						
							
								Фреквенцијски размак (kHz)
							
							
								RF однос заштите (dB) при максималној фреквенцијској девијацији од +/– 75 kHz
							
						
						
							
							
							
								Монофонија
							
							
								Стереофонија
							
						
						
							
							
							
								Сметња
							
							
								Сметња
							
						
						
							
							
							
								Стална
							
							
								Тропосферска
							
							
								Стална
							
							
								Тропосферска
							
						
						
							
								0
							
							
								36,0
							
							
								28,0
							
							
								45,0
							
							
								37,0
							
						
						
							
								100
							
							
								12,0
							
							
								12,0
							
							
								33,0
							
							
								25,0
							
						
						
							
								200
							
							
								6,0
							
							
								6,0
							
							
								7,0
							
							
								7,0
							
						
						
							
								300
							
							
								–7,0
							
							
								–7,0
							
							
								–7,0
							
							
								–7,0
							
						
						
							
								400
							
							
								–20,0
							
							
								–20,0
							
							
								–20,0
							
							
								–20,0
							
						
					
				
				Минимална медијанска вредност јачине поља која се штити је вредност поља потребна да обезбеди жељени квалитет пријема, под одређеним условима, у присуству природног и вештачког шума, али у одсуству сметњи од других станица;
				3) Минимална јачина употребљивог поља:
				
					
						
							
								Сервисне зоне
							
							
								Монофонски пренос
							
							
								Стереофонски пренос
							
						
						
							
								сеоско подручје
							
							
								48 dB ( μV/m)
							
							
								54 dB ( μV/m)
							
						
						
							
								градско подручје
							
							
								60 dB ( μV/m)
							
							
								66 dB ( μV/m)
							
						
						
							
								подручје великих градова
							
							
								70 dB ( μV/m)
							
							
								74 dB ( μV/m)
							
						
					
				
				4) Карактеристике емисионог система:
				За потребе планирања потребно је специфицирати следеће:
				а) максималну ефективну израчену снагу,
				б) азимут максималног зрачења (за усмерене антенске системе), као и ширину сектора у којем максимална снага опадне на половину своје вредности,
				в) слабљења у односу на максималну вредност израчене снаге (за усмерене антенске системе) у 36 праваца, и
				г) поларизацију ЕМ таласа.
				4. Анекс
				План расподеле обавезује све кориснике FM радио-дифузних фреквенција да своје емитовање, у потпуности, ускладе са параметрима специфицираним у Aнексу, који је одштампан уз План расподеле и чини његов саставни део.
				Детаљан табеларни приказ параметара Плана расподеле дат је у табели у Анексу.
				
				
				Анекс - План расподеле фреквенција/локација за аналогну FM 
				радио-дифузиу за територију Републике Србије
	

