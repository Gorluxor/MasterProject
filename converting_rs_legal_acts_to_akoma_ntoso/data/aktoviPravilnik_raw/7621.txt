

	
		
		09-2002-9-Pravilnik
		
		
	
	
		
			
				Редакцијски пречишћен текст
			
			На основу чл. 9. и 11. Закона о стандардизацији („Службени лист СРЈ”, бр. 30/96 и 59/98) и члана 2. став 3. Уредбе о начину израде и доношења техничких прописа и вођења регистра тих прописа („Службени лист СРЈ”, бр. 4/97), савезни министар привреде и унутрашње трговине прописује
			ПРАВИЛНИК
			О КВАЛИТЕТУ И ДРУГИМ ЗАХТЕВИМА ЗА ПЕКАРСКИ КВАСАЦ
			"Службени лист СРЈ", број 9 од 15. фебруара 2002, 
			"Службени лист СЦГ", бр. 56 од 26. децембра 2003, 4 од 23. јнауара 
			2004.
			Члап 1.
			Овим правилником прописују се квалитет и други захтеви за пекарски квасац који морају бити испуњени у производњи и про- мету.
			Пекарски квасац, у смислу овог правилника, јесте производ који се састоји од живих ћелија Sacharomyces cerevisiae, а намењен је растењу теста.
			Члан 2.
			Произвођач је дужан да пре почетка производње пекарског квасца донесе произвођачку спецификацију.
			Произвођачка спецификација мора да садржи кратак опис технолошког поступка производње, као и извештај о извршеном испитивању квалитета пекарског квасца (сензорске, физичке и хемијске карактеристике).
			O донетим произвођачким спецификацијама произвођач је дужан да води евиденцију која мора да садржи следеће податке:
			1) евиденцијски број спецификације;
			2) датум доношења произвођачке спецификације;
			3) назив и седиште произвођача;
			4) назив производа и његово трговачко име, ако га производ има;
			5) датум почетка производње према произвођачкој спецификацији;
			6) датум о извршеном испитивању показатеља квалитета производа;
			7) о адитивима који се додају производу и који се означавају у списку састојака у складу са Правилником о квалитету и другим захтевима за адитиве и њихове мешавине за прехрамбене произ- воде;
			8) рок употребе или ознаку „употребљив до”;
			9) услове складиштења.
			Члан 3.
			Пекарски квасац који произвођач ставља у промет, мора на омоту, суду или налепници за појединачно паковање имати дек- ларацију која садржи следеће податке:
			1) назив производа и његово трговачко име, ако га производ има;
			2) назив и седиште произвођача;
			3) датум производње и рок употребе или ознаку „употребљив до”;
			4) нето количину производа, а за свежи пекарски квасац и садржај суве материје;
			5) основне састојке производа према опадајућем редоследу;
			6) о адитивима који се додају производу и који се означавају у списку састојака у складу са Правилником о квалитету и другим захтевима за адитиве и њихове мешавине за прехрамбене производе;
			7) упутство о начину чувања пекарског квасца;
			8) друге податке од интереса за потрошаче.
			Декларација производа мора бити видљива, јасна, лако уочљива, читка и неизбрисива.
			Слова којима су одштампани назив производа и назив и седиште произвођача морају бити већа од слова којима су одштампани остали подаци у тексту декларације.
			Члан 4.
			Ако производ не пакује произвођач, декларација мора да садржи назив и седиште организације која је производ упаковала, као и све податке из члана 3. став 1. овог правилника, осим података из тачке 2. тог става.
			Члан 5.
			За пекарски квасац који је увезен, декларација поред података из члана 3. овог правилника мора да садржи и назив земље порекла производа.
			Члан 6.
			Пекарски квасац се ставља у промет само у оригиналном паковању, у амбалажи од материјала који обезбеђује очување квалитета производа до момента отварања у року употребе.
			Суви пекарски квасац мора се паковати у амбалажи непропустљивој за влагу, под вакуумом или инертним гасом (N2 или CO2).
			Мала паковања сувог пекарског квасца (до 20g) морају бити пакована у амбалажи непропустљивој за влагу.
			Члан 7.
			За појединачно паковање сувог квасца чији је садржај декла- рисан у јединицама масе дозвољена одступања од називне масе наведена су у следећој табели:
			
				
					
						
						Редни 6poj
						
						
						Декларисана називна маса
						
						
						Граница допуштене грешке
						
					
					
						
						1
						
						
						2
						
						
						3
						
					
					
						
						1
						
						
						до 12,5 g
						
						
						± 8% декларисане називне масе
						
					
					
						
						2
						
						
						изнад 12,5 g до 50 g
						
						
						± 1000 mg
						
					
					
						
						3
						
						
						изнад 50 g до 2 kg
						
						
						± 2% декларисане називне масе
						
					
					
						
						4
						
						
						изнад 2 kg до 5 kg
						
						
						± 40 g
						
					
					
						
						5
						
						
						изнад 5 kg до 50 kg
						
						
						± 0,8% декларисане називне масе
						
					
					
						
						6
						
						
						изнад 50 kg до 100 kg
						
						
						±400 g
						
					
					
						
						7
						
						
						изнад 100 kg
						
						
						± 0,4% декларисане називне масе
						
					
				
			
			Средња вредност стварне грешке за узорак од 10 појединачних паковања мора бити мања од 40% или једнака 40% границе допуштене грешке за називну масу наведену у табели из става 1. овог члана.
			За појединачна паковања свежег квасца чији је садржај декларисан у јединицама масе дозвољено је одступање декларисане масе суве материје ± 2%.
			Члан 8.
			Ако овим правилником није друкчије прописано, забрањено је бојење, заслађивање или ароматизовање пекарског квасца вештачким средствима, конзервисање хемијским средствима и зрачење пекарског квасца јонизујућим зрацима и ултравиолетним зрацима, као и додавање других хемијских средстава.
			Члан 9.
			Пекарски квасац мора се у производњи и промету складиштити, транспортовати и чувати на начин којим се обезбеђује очување његовог квалитета, до момента отварања у року употребе.
			Члан 10.
			Пекарски квасац ставља се у промет као:
			1) квасно млеко;
			2) свеж пекарски квасац;
			3) сув пекарски квасац;
			4) сув пекарски инстант-квасац.
			Члан 11.
			При производњи пекарског квасца могу се користити адитиви из групе емулгатора наведени у следећој табели:
			
				
					
						
						Редни број
						
						
						Назив и група адитива
						
						
						E број
						
						
						Максимално дозвољена количина
						
					
					
						
						1
						
						
						моно- и диглицериди масних киселина
						
						
						E 471
						
						
						2% m/m
						
					
					
						
						2
						
						
						естри лимунске киселине и моно- и диглицерида лимунске киселине
						
						
						E 472 ц
						
						
						2% m/m
						
					
					
						
						3
						
						
						сорбитанмоностеарат
						
						
						E 491
						
						
						2% m/m
						
					
					
						
						4
						
						
						сорбитантристеарат
						
						
						E 492
						
						
						2% m/m
						
					
					
						
						5
						
						
						сорбитанмоноолеат
						
						
						E 494
						
						
						2% mm
						
					
					
						
						6
						
						
						сорбитанмонопалмитат
						
						
						E 495
						
						
						2% m/m
						
					
				
			
			Члан 12.
			Квасно млеко је производ добијен суспендовањем квасних ћелија у води.
			Члан 13.
			Свеж пекарски квасац је производ настао издвајањем квасних ћелија из течне средине. При производњи свежег пекарског квасца могу се додати адитиви из групе емулгатора наведени у табели из члана 11. овог правилника.
			Члан 14.
			Сув пекарски квасац је производ добијен сушењем свежег пекарског квасца уз примену емулгатора који су наведени у табели из члана 11. овог правилника. Сув пекарски квасац мора се пре коришћења хидратисати.
			Члан 15.
			Сув пекарски инстант-квасац је производ добијен сушењем свежег пекарског квасца уз примену емулгатора који су наведени у табели из члана 11. овог правилника, а користи се директним дозирањем у брашно, без претходне хидратације.
			Члан 16.
			Квасно млеко мора да испуњава следеће захтеве:
			1) да је укуса и мириса карактеристичног за пекарски квасац;
			2) да чувањем на температури од + 6oC, у декларисаном року трајања не сме изгубити више од 15% своје почетне активности од 800 ml CO2/g суве материје за два сата.
			Члан 17.
			Свеж пекарски квасац мора да испуњава следеће захтеве:
			1) да је светложуте до сивкасте боје, која је уједначена по целој површини пресека;
			2) да је хомогене конзистенције;
			3) да је лако ломљив и да се не размазује;
			4) да има пријатан укус и мирис, својствен пекарском квасцу;
			5) да садржи најмање 28% суве материје;
			6) да у прописаном року употребе задржава своја органолептичка и употребна својства на температури од 19 до 21oC;
			7) да у декларисаном року трајања специфична активност није мања од 800 ml CО2/g суве материје за два сата.
			Члан 18.
			Сув пекарски квасац мора да испуњава следеће захтеве:
			1) да је уједначене гранулације;
			2) да је уједначене светлокрем боје;
			3) да је пријатног мириса и укуса својственог квасцу;
			4) да у декларисаном року трајња у оригиналном паковању мора садржати карактеристична својства;
			5) да садржи најмање 92% суве материје;
			6) да у прописаном року трајања специфична активност није мања од 470 ml CO2/g суве материје за два сата.
			Члан 19.
			Сув пекарски инстант-квасац мора да испуњава следеће зах- теве:
			1) да је у облику честица, уједначен по крупноћи и да се дозира без претходне хидратације;
			2) да је уједначене светлокрем боје;
			3) да је пријатног мириса и укуса својственог квасцу;
			4) да у декларисаном року трајања у оригиналном паковању мора садржати карактеристична својства;
			5) да садржи најмање 94% суве материје;
			6) да у декларисаном року трајања специфична активност није мања од 470 ml CО2/g суве материје за два сата.
			ПРОВЕРАВАЊЕ КВАЛИТЕТА
			Члан 20.
			Квалитет пекарског квасца утврђује се следећим југословенским стандардима:
			1) JUS E.M8.020 – Методе за испитивање производа индустрије врења – Узимање узорака пекарског квасца;
			2) JUS E.M8.021 – Методе за испитивање производа индустрије врења – Органолептичка испитивања пекарског квасца;
			3) JUS E.M8.022 – Методе за испитивање производа индустрије врења – Одређивање садржаја воде у пекарском квасцу;
			4) JUS E.M8.024 – Методе за испитивање производа индустрије врења – Одређивање активности пекарског квасца;
			5) JUS E.M8.025 – Методе за испитивање производа индустрије врења – Одређивање трајности пекарског квасца.
			Члан 21.
			Даном ступања на снагу овог правилника престаје да важи Правилник о квалитету пекарског квасца („Службени лист СФРЈ”, бр. 32/87).
			Члан 22.
			Овај правилник ступа на снагу осмог дана од дана објављи- вања у „Службеном листу СРЈ”.
			
			Бр. 207/1
			20. децембра 2001. године
			Београд
			Савезни министар привреде
			и унутрашње трговине
			Петар Тројановић, с.р.
		
	

