


	
	Zakon

	


	
				На основу члана 27. став 2. Закона о психоактивним контролисаним супстанцама („Службени гласник РС”, број 99/10),
				Министар здравља доноси 
				ПРАВИЛНИК
				о садржају и обрасцу дозволе за производњу, односно промет психоактивне контролисане супстанце
				"Службени гласник РС", број 33 од 7. 
				априла 2017.
				Члан 1.
				Овим правилником прописује се садржај и образац дозволе за производњу, односно промет психоактивне контролисане супстанце (у даљем тексту: дозвола), коју издаје министарство надлежно за послове здравља.
				Члан 2.
				Дозвола се издаје на обрасцу који садржи податке прописане чланом 3. овог правилника.
				Образац дозволе одштампан је уз овај правилник и чини његов саставни део.
				Члан 3.
				Образац дозволе из члана 2. овог правилника садржи следеће податке:
				1) број дозволе;
				2) рок на који се дозвола издаје, односно рок важења дозволе;
				3) назив и седиште правног лица које се бави производњом, односно прометом психоактивне контролисане супстанце (пословно име, адреса, телефон, факс, имејл, ПИБ, матични број и број решења Агенције за привредне регистре Србије);
				4) место производње, односно промета психоактивне контролисане супстанце (адреса, телефон, факс, имејл);
				5) име и презиме лица одговорног за производњу, односно промет психоактивне контролисане супстанце са подацима о стручној спреми и контакт подацима (адреса, телефон, факс, имејл); 
				6) назив психоактивне контролисане супстанце за коју је издата дозвола (прeмa Списку психoaктивних кoнтрoлисaних супстaнци), CAS број из Meђунaрoднoг рeгистрa хeмикaлиja и HS код (тарифна ознака);
				7) количину психоактивне контролисане супстанце за коју се дозвола издаје (на годишњем нивоу);
				8) друге податке од значаја за издавање дозволе.
				Члан 4. 
				Овај правилник ступа на снагу осмог дана од дана објављивања у „Службеном гласнику Републике Србије”.
				Брoj 110-00-00413/2016-12
				У Бeoгрaду, 20. марта 2017. гoдинe
				Mинистaр,
				acc. др Златибор Лончар, с.р.
				
				Прилози
				Образац дозволе за производњу, 
				односно промет психоактивне контролисане супстанце
	

