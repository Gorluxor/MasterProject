



На основу члана 16. став 5. Закона о заштити
животиња од заразних болести које угрожавају целу земљу (“Службени лист СФРЈ ”, бр.
43/86 и 53/91), Савезни секретар за пољопривреду прописује

ПРАВИЛНИК

О МЕРАМА ЗА
СУЗБИЈАЊЕ И ИСКОРЕЊИВАЊЕ ВРТИЧАВОСТИ ПАСТРМКИ

„Службени лист
СФРЈ”, број 72 од 4. 

октобра 1991.

Члан 1.

Ради сузбијања и искорењивања вртичавости пастрмки
(Mahomatosis salmonis) примењују се мере предвиђене овим правилником.

Члан 2.

Пастрмке се сматрају сумњивим на вртичавост пастрмки
ако се на основу епизоотолошких података оправдано посумња на ту заразну
болест, односно ако се клиничким прегледом код њих установе знаци те болести.

Члан 3.

Пастрмке до три месеца старости сматрају се оболелим од
вртичавости пастрмки ако се вегетативни облици (трофозоити или амебоидни
стадијуми развоја) узрочника вртичавости M. cerebralis у хрскавичавом ткиву
главе докажу патохистолошким прегледом.

Пастрмке старије од три месеца сматрају се оболелим од
вртичавости ако се паразитолошким прегледом скелетних струготина пастрмки или
хомогенизованог костура главе пастрмки докажу споре M. cerebralis.

Пастрмке се сматрају обоелим од вртичавости пастрмки и
ако се методом дигестије утврди присуство узрочника вртичавости пастрмки.

Члан 4.

Дијагностичка лабораторијска испитивања пастрмки из
одгајивалишта врше се у за то овлашћеној специјалистичкој ветеинарској
организацији, а обавезно се предузимају у случајевима када на то упућују
епизоотолошки разлози, односно када се на основу клиничких знакова болести пастрмки
посумња на вртичавост пастрмки.

Члан 5.

У одгајивалишту пастрмки у коме је утврђена вртичавост
пастрмки наредиће се следеће мере:

1) забрана излова пастрмки и њихово пребацивање из
једног одгајивалишта у друго одгајивалиште, односно у друге водотокове;

2) забрана испуштања пастрмки из одгајивалишта
пастрмки, односно других објеката у отворене воде;

3) забрана издавања уверења о здравственом стању
животиња;

4) нешкодљиво уклањање теже оболелих и угинулих
пастрмки;

5) забрана или ограничење приступа страних лица и
посетилаца одгајивалишту пастрмки;

6) дијагностичко испитивање пастрмки у водотоку,
узводно и низводно од одгајивалишта;

7) механичко чишћење одгајивалишта пастрмки, устава,
канала и других предмета за рад и дезинфекција одговарајућим дезинфицијенсом.

Члан 6.

Сматра се да вртичавост пастрмки нема у зараженом
одгајивалишту ако су у њему извршене све наређене мере, чишћење и дезинфекција
и ако код новонасељених младих пастрмки, на основу клиничке слике и
лабораторијских испитивања, нема вртичавости пастрмки.

Члан 7.

Овај правилник ступа на снагу осмог дана од дана
објављивања у „Службеном листу СФРЈ”.



Бр.: 5/0-04-001/075

9. септембра 1991. године

Београд

Савезни секретар за

пољопривреду,

др 
Стево Мирјановић, с.р.



