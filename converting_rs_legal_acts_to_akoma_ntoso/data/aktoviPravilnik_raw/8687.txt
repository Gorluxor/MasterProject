


	Редакцијски пречишћен текст

 

На
основу члана 221. став 1. тачка 2. Закона о основама безбедности саобраћаја на
путевима („Службени лист СФРЈ“, бр. 63/80), у споразуму са савезним секретаром
за унутрашње послове, председник Савезног комитета за саобраћај и везе
прописује





ПРАВИЛНИК


о посебном знаку за означавање возила којим управља лице коме су оштећени 
екстремитети битни за управљање возилом

„Службени
лист СФРЈ”, бр. 2 од 14. 

јануара 1983, 64 од 28. 


новембра 1986.





Члан
1.

Овим правилником
прописују се значење, облик, садржај, боја, димензије и место постављања знака
за означавање возила којим управља лице коме су оштећени екстремитети битни за
управљање возилом (у даљем тексту: знак).



Члан
2.

Знак има облик
квадрата, у који је уписан круг са уцртаним симболом који представља профил
возача у седећем положају у покретној столици за инвалидно лице.

Основна боја знака
је бела, а боја уписаног круга је плава, са уцртаним симболом беле боје.

Димензије знака су
110 mm х 110 mm, а величина симбола знака је у одговарајућој сразмери са
величином знака и треба да буде у складу са прописом о југословенским
стандардима за саобраћајне знакове.

Знак је приказан на
цртежу М, који је одштампан уз овај правилник и чини његов састани део.



Члан
3.

Знак се
израђује од одговарајућег лепљивог материјала у облику налепнице која може да
буде превучена рефлектујућом материјом одговарајућих боја.*

Врста лепљивог
материјала утврдиће се уговором који закључи председник Савезног комитета за
саобраћај и везе са организацијом удруженог рада којој се повери штампање
знака.

Знак се не може
пустити у јавну продају. 



*Службени лист СФРЈ, број 64/1986



Члан
4.

Знак се налепљује на
уочљиво место, у горњи десни угао предњег ветробранског стакла и горњи леви
угао задњег ветробранског стакла, и то на унутрашњу страну стакла.



Члан
5.

Овај правилник ступа
на снагу по истеку шездесет дана од дана објављивања у „Службеном листу СФРЈ”.





Бр
952

7.
септембра 1983. године

Београд

Председник

Савезног
комитета за 

саобраћај
и везе,

мр
Назуми Мустафа, с.р.












