



На
основу члана 265. Закона о ваздушној пловидби (“Службени лист СФРЈ”, бр.
45/86),
председник Савезног комитета за саобраћај и везе прописује





ПРАВИЛНИК

О ЛЕГИТИМАЦИЈИ
ОВЛАШЋЕНОГ РАДНИКА САВЕЗНОГ ОРГАНА УПРАВЕ НАДЛЕЖНОГ ЗА ПОСЛОВЕ САОБРАЋАЈА И
ВЕЗА

„Службени лист
СФРЈ”, број 40 од 12. VI 1987.





Члан 1.

Легитимацију овлашћеног радника савезног органа управе
надлежног за послове саобраћаја и веза (у даљем тексту: легитимација) издаје
Савезни комитет за саобраћај и везе на обрасцу који је одштампан уз овај правилник
и чини његов саставни део.

Члан 2.

Величина обрасца легитимације је 100 mm х 70 mm.

Члан 3.

Образац легитиамције штампа се на чврстој хартији,
плаве је боје и заштићен је омотом од провидне пластике.

Члан 4.

Овлашћени радник савезног органа управе надлежног за
послове саобраћаја и веза дужан је да врати легитимацију кад му престане радни
однос у Савезном комитету за саобраћај и везе.

Члан 5.

О издатим легитимацијама води се евиденција.

Члан 6.

У року од 30 дана од дана ступања на снагу овог
правилника извршиће се издавање легитимација овлашћеним радницима.

Члан 7.

Овај правилник ступа на снагу осмог дана од дана
објављивања у „Службеном листу СФРЈ”.





Бр 3249/1

19. маја
1987. године

Београд 

Председник

Савезног комитета за 

саобраћај и везе,

Мустафа Пљакић, с.
р.









