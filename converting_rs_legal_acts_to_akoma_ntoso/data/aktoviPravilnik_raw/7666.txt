



На основу члана 32. став 1. Закона о
стандардизацији
(“Службени лист
СФРЈ”, бр. 38/77
и 11/80), у
сагласности са председником Савезног комитета за пољопривреду и председником
Савезног комитета за рад, здравство и социјалну заштиту, директор Савезног
завода за стандардизацију прописује





ПРАВИЛНИК

О МЕТОДАМА УЗИМАЊА
УЗОРАКА И ВРШЕЊА ХЕМИЈСКИХ И ФИЗИЧКИХ АНАЛИЗА РАДИ КОНТРОЛЕ КВАЛИТЕТА ПРОИЗВОДА
ОД ВОЋА И ПОВРЋА

„Службени лист СФРЈ”
број 29. од 10. јуна 1983.





Члан 1.

Контрола квалитета производа од воћа и поврћа, у смислу
овог правилника, врши се на узорцима узетим за испитивање, по методама које су
прописане овим правилником.



Члан 2.

Под методама којима се врши контрола квалитета
производа од воћа и поврћа подразумевају се:

1) методе узимања узорака производа од воћа и поврћа;

2) методе хемијских и физичких анализа.

Методе из става 1. тачка 2. овог члана прописане су као
обавезне, одштампане уз овај правилник и чине његов саставни део.



Члан 3.

Методама узимања узорака производа од воћа и поврћа
утврђује се поступак и начин узимања узорака на којима се врши контрола
квалитет ових производа.



Члан 4.

Методама хемијских и физичких анализа утврђују се
услови и поступци за вршење хемијских и физичких испитивања на узорцима
производа од воћа и поврћа ради проверавања хемијских и физичких својстава
производа.



Члан 5.

Сви реагенси који се употребљавају за вршење хемијских
анализа производа на које се односе одредбе овог правилника морају бити
аналитичке чистоће р. а., а вода мора бити дестилована.



Члан 6.

У извештају о извршеном хемијском и физичком испитивању
морају бити приказани резултати утврђени применом прописаних хемијских и
физичких метода анализе, обухваћених овим правилником.



Члан 7.

Прецизност одређивања хемијским методама анализе,сходно
овом правилнику утврђује се према принципима савремене аналитичке праксе, а
изражава се као апослутно или реалтивно одступање од просека добијеног на
основу резултата најмање два паралелна одређивања.

Дозвољена разлика резултата два појединачна одређивања,
која су извршена паралелно или убрзо једно за другим на истом узроку за
испитивање, истом методом, у истим условима, од истог аналитичара и у истој
лабораторији, мора бити у границама прописане методе, ако је то утврђено овим
правилником.



1. Методе узимања
узорака производа од воћа и поврћа



Члан 8.

Узорке производа од воћа и поврћа, сходно овом
правилнику, мора да узима стручно лице.

Члан 9.

Узорци производа од воћа и поврћа узимају се:

– у производњи, на производним партијама;

– у промету, на амбалажним једницама.



Члан 10.

Узорци производа од воћа и поврћа у производњи морају
се узимати тако да је сваку амбалажну јединицу прозводне партије поједнако
могуће изабрати као узорак за испитивање.

Узорци производа од воћа и поврћа у промету морају се
узимати тако да је савку амбалажну јединицу која је стављена у промет
подједнако могуће изабрати као узорак за испитивање.

Начин на који се узима узорак мора бити исти у
производњи и промету.



Члан 11.

Узорак производа од воћа и поврћа који се узима за
испитивање мора да представља просечан састав целокупне количине производа од
које се узима узорак.



Члан 12. 

Под производном партијом (серијом) производа од воћа и
поврћа, у смилу овог правилника, подразумева се одговарајућа количина производа
исте врсте, произведена истом технологијом у истим условима, упакована у
амбалажне јединице одговарајуће масе или запремине, са обавезном ознаком за
идентификацију.

Под амбалажним јединицима производа од воћа и поврћа
подразумевају се утврђене количине производа исте врсте, упаковане у појединачна
амбалажна паковања одговарајуће масе и запремине, са обавезном ознаком за
идентификацију.



Члан 13.

Узорак производа од воћа и поврћа мора да садржи
најмање два примерка узета појединачно, с тим што они морају бити идентични по
саставу и једнаки по маси, односно запремини која је потребна за физичке и
хемијске анализе.

Број узорака производа од воћа и поврћа зависи од врсте
производа, масе или запремине производа у амбалажној јединици, као и од
количине производа од које се узима узорак, а утврђује се на основу табеле из
овог правилника.



Члан 14.

Ако су за узорак узета више од два појединачна
примерка, формира се један узорак, с тим што сваки примерак може бити издвојен
за узорак.

Узорак мора да садржи најмање два идентична примерка.
Један примерак стручно лице одмах доставља на анализу, а други служи за
суперанализу.

На захтев представника организације удруженог рада,
мора се узети и трећи идентични примерак, који се ставља на располагање том
представнику.



Члан 15. 

Приликом узимања узорка производа од воћа и поврћа
стручно лице које узима узорак за испитивање мора да сачини записник, у који
уноси податке значајне за резултат испитивања: место, услове чувања, датум и
време узимање узорка, врсту и количину производа од кога се узима узорак, број
узетих узорака и количину узетог узорка, ознаке за идентификацију узорка и
количину узорка која се доставља на испитивање.



Табела




 
  
  Производи од воћа и поврћа
  
  
  Количина од које се узима узорак
  
  
  Број узорака за испитивање
  
 
 
  
  1
  
  
  2
  
  
  3
  
 
 
  
  а) амбалажне јединице до 1 kg
  
  
  – до 3000 амбалажних јединица
  
  
  најмање
  1 узорак
  
 
 
  
  
  
  
  – за сваких даљих 1000 амбалажних јединица
  
  
  најмање
  1 узорак
  
 
 
  
  б) амбалажне јединице до 1 kg
  до 5 kg
  
  
  – до 6000 амбалажних јединица
  
  
  најмање
  1 узорак
  
 
 
  
  
  
  
  – за сваких даљих 6000 амбалажних јединица
  
  
  најмање
  1 узорак
  
 
 
  
  в) амбалажне јединице преко 5 kg
  
  
  – до 15000 амбалажних јединица
  
  
  најмање
  1 узорак
  
 
 
  
  
  
  
  – за сваких даљих 15000 амбалажних једницина
  
  
  најмање
  1 узорак
  
 




Члан 16.

Узорци се означавају ознаком која се не може лако
скинути или избрисати, а затим се утискује службени печат или се ставља пломба.

Узорци производа од воћа и поврћа морају се паковати
тако да се обезбеде услови чувања прописани одредбама о нормама квалитета
производа од воћа, поврћа, печурки и пектинских препарата.



2. Методе хемисјких
и физичких анализа за контролу квалаитета производа од воћа и поврћа



Члан 17.

Методама хемијских и физичких анализа којима се врши
контрола квалитета производа од воћа и поврћа обухвата се:

1) одређивање растворљиве суве материје;

2) одређивање укупне суве материје;

3) одређивање директно редукујућих и укупних шећера;

4) одређивање минералних нечистоћа;

5) одређивање пепела нерастоврљивог у холороводоничкој
киселини;

6) одређивање вредности рН;

7) одређивање бензоеве киселине;

8) одређивање сорбинске киселине;

9) одређивање етанола (етил-алкохола);

10) одређивање хлорида;

11) одређивање пектина;

12) одређивање алкалитета укупног пепела и у води
растовљивог пепела;

13) одређивање етарских уља;

14) одређивање етарског екстракта зачинске паприке;

15) одређивање L-аскорбинске киселине;

16) одређивање укупног сумпор-диоксида;

17) одређивање испарљивих киселина;

18) одређивање укупне киселости;

19) одређивање синтетских боја;

20) одређивање природних боја;

21) одређивање материја нерастворљивих у етанолу
(етил-алкохолу);

22) одређивање мравље киселине.



Члан 18.

Овај правилник ступа на снагу осмог дана од дана
објављивања у „Службеном листу СФРЈ”, а примењиваћњ се по истеку шест месеци од
дана објављивања.





Бр. 50-9311/1

4. јуна
1982.
године 

Београд 

Директор

савезног
завода за 

стандардизацију,

Вукашин
Драгојевић,
с.р.





МЕТОДЕ

ВРШЕЊА
ХЕМИЈСКИХ И ФИЗИЧКИХ АНАЛИЗА РАДИ КОНТРОЛЕ КВАЛИТЕТА ПРОИЗВОДА ОД ВОЋА И ПОВРЋА

1.
ОДРЕЂИВАЊЕ РАСТВОРЉИВЕ СУВЕ МАТЕРИЈЕ

(Рефрактометријска
метода)

Принцип и
примена

Одређивање
растворљиве суве материје у производима од воћа и поврћа заснива се на
очитавању растворљиве суве материје директно на скали рефрактометра или на
мерењу индекса рефракција испитиваног раствора на 20°С рефрактометром, на
основу ког се, помоћу табеле, израчунава количина растворљиве суве материје.

Ова метода се
примењује првенствено на течне и полугусте (кашасте) производе од воћа и
поврћа, као и на производе са целим плодовима и деловима плодова.

Апаратура и
прибор

Поред уобичајене
лабораторијске опреме, потребни су:

1) рефрактометара са
скалом за мерење индекса рефракције градуисаном на 0,001, са могућношћу процене
до 0,0002, који мора бити подешен тако да на 20°С показује индекс рефракције
дестиловане воде 1,3330;

2) рефрактометар са
скалом за директно очитавање суве материје (масе сахарозе) у процентима,
градуисан на 0,5%, са могућношћу процене 0,25%, који мора бити подешен тако да
на 20°С показује за дестиловану воду 0% суве материје;

3) уређај за
циркулацију воде који одржава константну температуру призми рефрактометра на
20°С, са тачношћу ± 0,5°С.

Припремање
узорака за испитивање

Течни производи. –
Лабораторијски узорак се добро измеша и директно користи за одређивање.

Полугусти производи.
– Узорак се хогмогенизује и један део протисне кроз четворструку газу. Првих
неколико капи се одбаци, а остатак течности служи за одређивање.

Густи и чврсти
производи. – У тарирану чашу унесе се 40 g узорка, мерено са тачношћу 0,01 g, и
дода се 100 до 150 ml дестиловане воде. Чаша са садржајем загрева се на топлом
купатилу и остави да кључа 2 до 3 минута, а затим се садржај добро измеша
стакленим штапићем. После 20 минута измери се са тачношћу 0,01 g и филтрира
кроз наборани филтрир-папир и сув суд. Овај филтрат служи за одређивање.

Смрзнути производи.
– После одрмзавања узорка, ако је потребно, одстране се семенке и семене ложе,
производ се измеша заједно са течношћу која се образује при одмрзавању и
поступи, зависно од конзистенције, како је прописано за полугусте или густе
производе.

Дехидрисани
производи. – Део лабораторијског узорка се исече на комадиће, ако је потребно
изваде се семенке и семене ложе и садржај брижљиво измеша. У тарирану чашу
унесе се 10 до 20 g узорка, мерено са тачношћу 0,01 g, а затим се дода 5 до 10
пута већа маса дестиловане воде. Чаша, са садржајем, стави се на топло или
кључало водено купатило 30 минута, уз повремено мешање сталеним штапићем. Ако
је потребно, време загревања се продужи до добијања хомогне смеше. Смеша се
охлади и добро промеша. После 20 минута, измери се садржај са тачношћу 0,01 gr
и филтрира се кроз наборани филтрир-папир. Овај филтрат служи за одређивање.

Одређивање

Испитивани раствор
доведе се на захтевану температуру мерења и стави мала количина (2–3) капи) на
доњу учвршћену призму рефрактометра. Преко ње се одмах стави горња покретна
призма. Извор светлости се подеси тако да добро осветли видно поље, а покретна
скала се подеси тако да гранична линија светлог и тамног поља буде оштра.

Очитава се, зависно
од врсте рефрактометра, индекс рефракције или процент сахарозе.

Одређивање се врши
два пута на истом припремљеном узорку за испитивање.

Корекција

Ако је одређивање
извршено на температури различитој од 20°С ± 0,5°С, врши се следећа корекција:

а) за рефрактометар
са скалом за очитавање индекса


 
  
  рефракције = n
  
  
  20
  
  
  =
  n
  
  
  t
  
  
  +0,00013
  (t–20)····(1)
  
 
 
  
  D
  
  
  D
  
 


где је t =
температура мерења у Целзијусовим степенима;

б) за рефрактометар
са скалом која означава процент масе сахарозе корекција резултата врши се у
складу са табелом 1.

Израчуанвање

За рефрактометар са
скалом за очитавање индекса рефракције израчунавање се врши на следећи начин:
на табели 2 очита се процент сахарозе која одговара очитаној вредности индекса
рефракције, а која је коригована, ако је потребно, у складу са формулом (1).

Ако је производ
течан или полугуст, количина растворљивих сувих материја се израчунава:


 
  
  P X m1
  
  
  ···· (2)
  
 
 
  
  M0
  
 


где је: P – процент
масе растворљиве суве материје у разблаженом раствору;

m0– маса
узорка пре разблажења, у g;

m1 – маса
узорка после разблажења, у g.

Као резултат узима
се аритметичка средина добијена од два паралелна мерења ако су испуњени захтеви
у погледу поновљивости.

Резултат се изражава
једном децималом.

За рефрактометар са
скалом која означава процент масе сахарозе код течних и полугустих производа
количина растворљиве суве материје једанака је очитој вредности, а ако је
потребно, коригује се према табели 1.

Ако се узорак
разблажује, садржај раствољивих сувих материја израчунава се према формули (2).

Ако су задовољени
захтеви у погледу поновљивости, за резултат се узима аритметичка средина два
понављања.

Поновљивост

Разлика између
резултата два одређивања, која је паралелно или убрзо једно за другим извршио
исти аналитичар, сходно члану 7. овог правилника, не сме прелазити 0,5 g
растворљиве суве материјае на 100 г производа.

ТАЧНОСТ
ОЧИТАВАЊА РЕФРАКТОМЕТРА СА СКАЛОМ КОЈА ПОКАЗУЈЕ САХАРОЗУ ЗА ТЕМПЕРАТУРУ
РАЗЛИЧИТУ ОД 20° ± 0,5°С

Табела
1.

СКЕНИРАЊЕ



ИНДЕКС
РЕФРАКЦИЈЕ И ОДГОВАРАЈУЋИ ПРОЦЕНТ РАСТВОРЉИВЕ СУВЕ МАТЕРИЈЕ (САХАРОЗА)

Табела
2.

СКЕНИРАЊЕ



2.
ОДРЕЂИВАЊЕ УКУПНЕ СУВЕ МАТЕРИЈЕ

Принцип и
примена

Укупну суву материју
сачињава целокупна количина материје из састава производа, које не испарава под
дефинисаним условима. 

Зависно од састава
производа, за одређивање укупне суве материје примењују се три поступка:

а) сушење на 105°С –
за све производе од воћа и поврћа, осим за производе са великом количином
шећера, односно етарских уља;

б) сушење у вакууму
– за производе чији се састав мења дугим сушењем, као и за производе у којима
садржај воде износи најмање 10%;

в) дестилација
(рекуперација) – за производе са знатно сниженом количином воде и великом
количином испарљивих састојака, као и за производе у којима је количина воде
мања од 10% (сушено воће и поврће и прашкасти производи од воћа и поврћа).

а) Сушење на
105°С

Принцип

Овим поступком
одређује се остатак после сушења на 105°С до константне масе.

Апаратура и
прибор

Поред уобичајене
лабораторијске опреме, користи се:

1) лабораторијска
сушница;

2) ексикатор са
средством за сушење;

3) судови од
алуминујума или нерђајућег челика или стаклени судови са равним дном, пречника
60 mm, дубине 25 mm, с поклопцем којим се суд херметички затвара, а који се
лако скида;

4) аналитичка вага;

5) стаклени штапић
одговарајуће дужине, зависно од величине суда;

6) наборани
филтрир-папир који сагорева без пепела;

7) песак који се
користи за густе производе и који треба да буде третиран са 5%-ном
хлороводоничном киселином, испран од остатка HCl, осушен и просејан кроз сито,
тако да честице буду величине 100 до 400 mм, а после тога
жарен.

Припрема
узорка за сушење

Течни или полутечни
производи. – Узорак се гомогенизује мешањем.

Густи, кашасти или
техерогени производи. – Узрорци се измешају и одвоји се количина која је
довољна за најмање два одређивања (узорак се хомогенизује мешањем или дробљењем
у тарионику).

Количина
узорка за испитивање

Течни и
полутечни производи

Метални суд са
траком набораног филтир-папира суше се у сушници, заједно са скинутим
поклопцем, под дефинисаним условима, затим се поклопац стави на суд, суд се
извади из сушнице и хлади у ексикатору, а потом мери са тачношћу 0,0002 g.

Из припремљеног
узорка пипетом се издвоји 10 ml за течан, а неколико милилитара за полутечан
производ, брзо нанесе на филтрир-папир у измереном суду и одмах стави поклопац.
Суд, заједно са узорком, мери се са тачношћу 0,0002 g.

Густи
(кашасти) или хетерогени производи

У метални осушени и
измерени суд стави се 10 g до 20 g песка и стаклени штапић, а потом се суши у
сушници под одређеним условима, заједно са скинутим поклопцем. Поклопац се
стави на суд, суд се извади из сушнице и хлади у ексикатору, а затим мери са
тачношћу 0,0002 g.

У охлађени и
измерени суд са песком унесе се 2 g до 5 g припремљеног узорка, добро измеша
стакленим штампићем и све заједно измери са тачношћу 0,002 g (ако је мешање
отежано, после мерења суда дода се мало дестисловане воде).

Сушење у
сушници на 105°С
± 0,5°С

Метални суд у коме
се налази филтрир-папир и испитивана количина узорка стави се у лабораторијску
сушницу загрејану на 105°С ± 0,5°С, загрева се при атмосферском притиску, са
скинутим поклопцем у трајању до 1 часа. После мерења, сушење се наставља све
док се после два узастопно изведена сушења у интервалу од 0,5 часа, после
хлађења и мерења, не покаже разлика мања од 0,001 g. Мерења се врше са тачношћу
0,0002 g.

На истом узорку за
испитивање изврше се најмање два одређивања.

б) Сушење у
вакуум-сушници

Принцип

Овим постпуком
одређује се остатак после сушења до константне масе под сниженим притиском од
30 mbar у струји сувог ваздуха протоко 40 l/h, на температури 70°С.

Апаратура и
прибор

Поред уобичајене
лабораторијске опреме користи се:

1) лабораторијска
сушница у којој је могуће сушење на температури 70°С под сниженим притиском
2KPa (30 mbar) у струји ваздуха (10 или 40 l/h) чији је проток мерен пре уласка
у сушницу под нормалним притиском. Ваздух се суши проласком кроз боцу за
испирање у којој се налази концентрисана сумпорна киселина.

Температура сушнице
мора бити иста на сваком месту простора за сушење.

Припремање
узорка за сушење

Течни и полутечни
производи

Осушен и измерен
метални суд са филтрир-папиром и испитиваним узорком стави се у вакуум-сушницу
на 70°С и суши под сниженим притиском 30 мбар у струји сувог ваздуха са
протоком од 40 l/h, тачно 3 часа. После хлађења у ексикатору и мерења са
тачношћу ± 0,0002 g, сушење се наставља у истим условима све док разлика два изастопна
мерења, у размаку од 1 часа, буде мања од 0,001 g.

Густи, кашасти и
хетерогени производи

Осушена и измерена
метална посуда са песком, стакленим штампићем и испитиваним узорком стави се у
вакуум-сушницу на 70°С. Суши се под сниженим притиском (30 mbar) у струји сувог
ваздуха протокока 10 l/h 3 часа са скинутим поклопцем. Затим се поклопац стави
на суд, суд се извади из сушнице, охлади се у ексикатору и после тога мери са
тачношћу 0,0002 g. Сушење се наставља у истим условима све док разлика два узастопна
мерења, у размаку од 4 часа, буде мања од 0,001 g.

На истом узорку за
испитивање изврше се најмање два одређивања.

Израчунавање
за поступке а) и б)

Процент масе укупне
суве материје је једнак.



где је:

М0 – маса суда и
помоћног материјала (филтрир-папир, песак, стаклени штапић, поклопац), у g;

М1 – маса истог суда
са испитиваним узорком пре сушења, у g;

М2 – маса истог суда
са остатком после сушења, у g.

Као резултат узима
се просечно утврђена вредност два одређивања ако су испуњени захтеви у погледу поновљивости.

Резултат се изражава
једном децималом.

Поновљивост

Разлика између
резултата два одређивања, која је паралелно или убрзо једно за другим извршио
исти аналитичар, сходно члану 7. став 2. овог правилника, не сме прелазити 1%
за резултате укупне суве материје који су већи од 10 g и 100 g производа,
односно 2% за резултате укупне суве материје који су мањи од 10 g у 100 g
производа, од просечно утврђене вредности.

Напомена:

Ако производ садржи
малу количину воде, резултат се може изразити као процент масе воде.

в)
Одређивање воде дестилацијом – по Dean–Starku

Принцип

Вода из испитиваног
узорка се предсестилише у специјалној апаратури помоћу органског растварача
који се не меша са водом, а затим се измери предестилисана количина у
грауисаној цеви.

Апаратура и
прибор

Поред уобичајене
лабораторијске опреме, користе се:

1) апарат по
Dean–Starku (слика 1), баждарен пре прве употребе;

2) електрични апарат
за загревање, снабдевен уређајем за контролу температуре или водено купатило;

3) аналитичка вага.

Реагенси

Користе се следећи
реагенси:

– бензен;

– толуен.

Напомена:

Да би се из
градуисане епрувете и унутрашњости кондензатора одстранио сваки траг масноће,
апаратуру треба очистити мешавином хром-сумпорне киселине и испрати
дестилисаном водом, а затим ацетоном. Апаратура се затим осуши у струји ваздуха
без загревања.

Припремање
узорка

Лабораторијски
узорак се добро измеша.

Количина
узорка за испитивање

Одмери се 5 g до 100
g припремљеног узорка за испитивање (на алуминијумском листићу), са тачношћу ±
0,01 g (количина узорка за испитивање зависи од количине воде).

Одређивање

Одмерена количина
узорка за испитивање стави се у тиквицу за дестилисање и прелије потребном
количином органског растварача, чија запремина не сме бити већа од 2/3
запремине тиквице за дестилисање.

Затим се апаратура
састави, пусти се вода кроз хладњак и приступи се дестилацији.

Приликом дестилације
водена пара и пара органског растварача прелазе у градуисану цев у којој се
кондензују и скупљају, док се вишак растварача враћа натраг. Дестилација се
врши све док прелази вода, а то се познаје по томе што је кондензована течност
мутна и што се капи воде одвајају и скупљају у градуисаној цеви.

Кад вода у
градуисаној епрувети престане да се скупља и кад прелази потпуно бистар
безводни кондензат органског растварача, дестилација се продужи још 15 минута.
Тада се прекида загревање и остави извесно време да се вода потпуно одели. При
дестилацији заостају капљице воде у цеви кондензатора и на зидовима посуде у
коју се хвата дестилат. Ове капљице треба на одговарајући начин придружити
предестилисаној води (помоћу стакленог штампића са гумом и сл.).

Када се градуисана
цев потпуно охлади, очита се запремина воде у њој.

На истом узорку за
испитивање изврше се најмање два одређивања.

Израчунавање

Укупна сува материја
изражава се као број грама суве материје у 100 г производа, према томе:

100 – V

где је:

V – количина воде у
производу изражена у грамима на 100 g узетог материјала, односно процент воде.

Процент воде
израчунава се формулом:


 
  
  V =
  
  
  v · 100
  
 
 
  
  O
  
 




где је:

v – запремина
очитане воде;

O – iдвага, у g.

3.
ОДРЕЂИВАЊЕ ДИРЕКТНО РЕДУКУЈУЋИХ И УКУПНИХ ШЕЋЕРА – LUFFOVIM РАСТВОРОМ

Принцип

Ова метода се
заснива на принципу да у оређеним условима редукујући шећери (природни инверт)
преводе купри–сулфат (CuSO4) из Luffovog раствора у бакар-оксидул (Cu2O).
Неутрошена количина купри-јона ретитрира се раствором тиосулфата. Из разлике
утрошка за слепу пробу и пробу очита се количина шећера из табеле.

Нередукујући
дисахарид (сахароза) мора се претходно инвертовати, односно хидролизовати на
редукујуће моносахариде помоћу киселине, а затим се одређује помоћу Luffovog
раствора. На тај начин се добија податак о укупној количини шећера у
испитиваном узорку (укупни инверт).

Разлика између
добијеног укупног инверта и природног инверта даје количину редукујућих шећера
насталих инверзијом сахарозе.

Апаратура и
прибор

Поред уобичајене
лабораторијске опреме, користе се:

1) пипете од 10 ml и
од 25 ml;

2) конусна тиквица
(ерленмајер) од 300 ml;

3) одмерне тиквице
од 100 ml, 200 ml и 500 ml.

Реагенси

1) Luffov реагенс:

– растовр
бакар-сулфата: раствори се 25 g CuSO4 5H2O у 100 ml воде;

– раствор лимунске
киселине: раствори се 50 g C6H8O7 · H2O у 50 ml воде;

– раствор
натријум-карбоната: рствори се 143 g безводног Na2CO3 у приближно 300 ml топле
воде и охлади.

У одмерну тквицу од
1000 ml унесе се раствор натријум-карбоната и, уз опрезно мешање, дода раствор
лимунске киселине. Меша се до нестанка угљен-диоксида, а зтим се дода раствор
бакар-сулфата и допуни до 1 литра. Остави се преко ноћи и, ако је потребно,
филтрира. Контролише се моларитет:



2) растовр
натријумф-тиосулфата c(Na2S2O3) = 0,1 mol/l;

3) раствор скроба: у
литар кључале воде дода се 5 g растворљивог скроба измешаног са 30 ml воде,
кува се 3 минута, охлади и евентуално дода 10 mg меркури-јодида као
конзерванса;

4) сумпорна киселина



5) раствор
калијум-јодида, 30% (m/V);

6) пловушац, искуван
у хлороводоничној киселини, испран и осушен;

7) изопентанол (није
неопходно потребан);

8)
натријумф–хидроксид, c(NaOH) = 0,1 mol/l;

9) хлороводонична
киселина c(HCl) = 0,1 mol/l;

10) 1%–ни раствор
фенолфталеина у етанолу;

11) раствор Carrez
I: раствори се 21,95 g цинк-ацетата /Zn (Ch3COO)2 · 2H2O/ или 24 g цинк-ацетата
/Zn (Ch3COO)2 · 3H2O/ и 3 g глацијалне сирћетне киселине, и допуни до 100 ml
водом;

12) раствор Carrez
II: раствори се 10,6 g калијум-хексацијаноферата /K4Fe (CH)6 · 3H2O/, раствори
се и допуни водом до 100 ml;

13) хлороводонична
киселина, концентрована r20 = 1,19 g/cm3;

14) раствор
натријумф–хидроксида, c(NaOH) = 1 mol/l.

Контрола реагенса по
Luffu

1) Отпипетира се 25
ml реагенса по Luffu, дода се 3 g калијум-јодида и 25 ml 6 mol/l сумпорне
киселине. Титрира се 0,1 mol/l раствором натријум-тиосулфата, уз присуство
скроба који се додаје при крају титрације.

Количина утрошеног
0,1 mol/l натријумф–тиосулфата мора да износи 25 ml (ако не износи 25 ml, треба
додати CuSO4).

б) У одмерну тиквицу
од 100 ml отпипетира се 10 ml реагенса по Luffu и допуни се водом до ознаке. У
конусној тиквици помеша се 10 ml разређеног реагенса са 25 ml 0,1 mol/l
хлороводоничне киселине и загрева 10 минута на кључалом воденом купатилу.
Раствор се затим охлади и допуни свеже прокуваном водом до почетне запремине, а
затим се титрира 0,1 mol/l раствором настријум-хидроксида у фенолфталеин.
Количина утрошеног 0,1 mol/l раствара натријум-хидроксида мора да износи између
5,5 ml и 6,5 ml.

в) Отпипетира се 10
ml разређеног реагенса и титрира се 0,1 mol/l раствором хлороводоничне
киселине, уз фенолфталеин, до нестанка љубичасте боје. Количина утрошеног
раствора хлороводоничне киселине мора износити од 6 ml до 7,5 ml.

г) pH Luffovog
реагенса износи 9,3 до 9,4 на температури 20°С.

Припремање
узорка

Лабораторијски
узорак се пажљиво измеша и профилтрира преко вате или филтрир-папира.

Количина
узорка за испитивање

Одмери се 5 g
припремљеног узорка, са тачношћу 0,001 g, у чаши од 400 ml и дода се 200 ml
воде. Ако је потребно, баластне материје се одстране додатком 5 ml раствора
Carrez I и 5 ml растовара Carrez II. После сваког додавања садржај се добро
промеша. Целокупна количина се пренесе у одмерну тиквицу запремине 250 ml,
допуни до ознаке, промеша и филтрира. То је филтрат I.

Одређивање
природног инверта.

У одмерну тиквицу
запремине 100 ml отпипетира се 25 ml филтрата I и допуни водом до ознаке. У
конусну тиквицу (ерленмајер) запремине 300 ml отпипетира се 25 ml Luffovog
раствора, дода 25 ml разређеног филтрата I (треба да садржи 15 до 60 mg шећера)
и дода пловушац.

Конусна тиквица се
загрева директно на пламенику, до кључања, које треба да започне после 2
минута. Кључање се наставља на азбестној мрежици са округлим отвором Ж 6 cm до 7
cm, а конусна тиквица се, помоћу гуменог запушача, споји са повратним
хладњаком. Од момента кључања кува се тачно 10 минута, после чега се садржај
тиквице хлади под воденим млазом, а после 5 минута се дода 10 ml раствора
калијум-јодида и поступно 25 ml 6 mol/l раствора сумпорне киселине. Раствор
сумпорне киселине мора се додавати опрезно, због могућности стварања пене, а
затим се титрира 0,1 mol/l раствором натријум тиосуфлата, уз непрекидно мешање,
све док боја не постане жута. Томе се дода неколико милилитара раствора скроба
и настави титрирање натријум-тиосулфатом, кап по кап, до потпуног нестанка
плаве боје.

У истим условима
мора се извршити и слепа проба са истом количином Luffovog реагенса, с тим што
се уместо разређеног филтрата I додаје 25 ml воде.

Израчунавање
природног инверта

У поступак је узето
5 g узорка, а разрешивање је вршено на следећи начин:

– 5 g разређено је
до 250 ml;

25 ml разређено је
до 100 ml.

Ако је за титрацију
слепе пробе (Sp) утрошено 24,9 ml 0,1 mol/l раствора Na2S2O3, а за титрацију
пробе (P) 20,9 ml истог раствора Na2S2O3, израчуна се разлика (Sp – P) = 4,0
ml, што одговара очитаној вредности из табеле 3, од 9,7 mg природног инверта.


 
  
  Процент природног инверта =
  
  
  250х100х9,7х100
  
  
  =7,76
  
 
 
  
  5х25х25х100
  
 


Одређивање
укупног инверта

У одмерену тиквицу
запремине 100 ml отпипетира се 10 ml филтрата I, разреди се са приближно 30 ml
воде и дода 0,5 ml концентроване HCl. Одмерна тиквица са садржајем стави се на
кључало водено купатило да инвертује 30 минута, а затим неутралише са 1 mol/l
раствором NaOH и допуни водом до ознаке.

Даљи поступак је
исти као код природног инверта.

Израчунавање
укупног инверта

У поступку је
измерено 5 g узорка, а заређивање је вршено на следећи начин: 5 g разређено је
до 250 ml, од тога је отпипетирано 10 ml и разређено до 100 ml. За коначни
поступак отпипетирано је 25 ml.

За титрацију слепе
пробе (Sp) утрошео је 24,9 ml 0,1 mol/l раствора Na2S2O3, а за титрацију пробе
(P) утрошено је 9,9 ml истог раствора, тако да разлика износи (Sp – P) = 15 ml,
што одговара вредности од 38,5 укупног инверта очитаној из табеле 3.


 
  
  Процент укупног инверта =
  
  
  250х100х38,5х100
  
  
  =77,0
  
 
 
  
  5х10х25х100
  
 


Израчунавање
процента сахарозе

Процент сахарозе
израчунава се по следећој формули: % сазарозе = (b – a)·0,95

а = % природног
инверта

b = % укупног
инверта.

Напомена:

Посебно се мора
водити рачуна о количини шећера.

На 25 ml Luffovog
раствора додаје се 25 ml разређеног филтрата I, који сме да садржи најмање 15
mg, а највише 62 mg редукујућих шећера изражених као глукоза.

Да би се спречило
стварање пене, препоручљиво је пре закисељавања сумпорном киселином додати 1 ml
изопентанола.

ТАБЛИЦА
ЗА ОДРЕЂИВАЊЕ КОЛИЧИНЕ ШЕЋЕРА СА 25 ml LUFFOVOG РАСТВОРА

Табела
3.

SKENIRATI

Поновљивост

Разлика резултата
између два одређивања, која је паралелно или убрзо једно за другим извршио исти
аналитичар, сходно члану 7. став 2. овог правилника, не сме прелазити 0,5%
релативне вредности.

4.
ОДРЕЂИВАЊЕ МИНЕРАЛНИХ НЕЧИСТОЋА

Принцип и
примена

Ова метода се заснива
на одстрањивању органских примеса добијених испирањем и таложењем, као и на
спаљивању на 600°С ± 10°С, а затим на мерењу добивеног остатка.

Метода се примењује
за одређивање минералних нечистоћа у производима од воћа и поврћа.

Апаратура и
прибор

Поред уобичајене
лабораторијске опреме, користи се:

1) пећ за спаљивање
са уређајем за регулацију температуре од 600°С ± 10°С;

2) аналитичка вага;

3) хомогенизатор;

4) ексикатор са
средством за сушење;

5) чаше запремине
250 ml, 800 ml и 2000 ml;

6) суд за спаљивање,
од кварца, порцулана или платине:

7) филтрир-папир
који сагорева без пепела;

8) левак;

9) Бунзенов
пламеник.

Реагенси

Користе се следећи
реагенси:

1) раствор
натријум–хлорида (NaCl), 15%-ни (m/m);

2) хлороводонична
киселина (HCl) концентрована;

3) раствор
сребро-нитрата (AgNO3) = 0,1 mol/l.

Припремање
узорка и количина узорка за испитивање

Лабораторијски
узорак или оргинално паковање производа од воћа и поврћа чија нето-маса не сме
бити мања од 500 g хомогенизује се у пасту и одмери 500 g као количина узорка
за испитивање.

Напомена:

Смрзнути производ се
одмрзне у затвореном суду и, зјендо са издвојеном течношћу, сматра узорком за
испитивање.

Приликом испитивања
сушених производа од воћа и поврћа одмери се 100 g узорка за испитивање,
пренесе у чашу запремине 800 ml и дода 400 ml воде. Смеша се загреје до кључања
и остави се ноћу на собној температури да се производ рехидрише.

Пре одређивања
нечистоћа садржај се дробо измеша.

Поступак за
одвајање нечистоћа

Припремљена количина
узорка за испитивање пренесе се у чашу запремине 2000 ml, допуни водом и измеша
стакленим штампићем. Остави се 10 минута и декантира у другу чашу запремине
2000 ml и, после 10 минута стајања, садржај треће чаше декантира се у сливник.

Исти поступак
понавља се тако што се садржај прве чаше декантира у другу чашу, допуни водом
и, после 10 минута стајања, декантира у трећу чашу, а из ње декантира у
сливник. Операција се понавља све док се из узорка за испитивање не издвоји
целокупна пулпа. Тада се остатак из прве и друге чаше пренесе у трећу чашу.

Семенке и воћна
пулпа које могу бити наталожене заједно са остатком елиминише се третирањем
врелим раствором натријум-хлорида, који се затим одстрани испирањем врућом
водом. Провера одсуства јона хлора утврђује се помоћу раствора сребро-нитрата.

Остатак се
квантитативно пренесе преко левка са филтрир-папиром, добро испере водом и,
заједно са филтрир-папиром, унесе у претходно ужарен и тариран суд за
спаљивање.

Спаљивање

Суд за спаљивање,
заједно са филтрир-папиром и остатком, загрева се на слабом пламену неколико
минута, а затим спаљује у пећи за спаљивање на 600°С ± 10°С око 1 час. Затим се
суд хлади у ексикатору и мери, са тачношћу 0,0002 g.

На истом узорку за
испитивање изврше се најмање два одређивања.

Израчунавање

Количина минералних
нечистоћа изражена као процент масе израчунава се формулом:



где је:

М0 – маса количине
узорка за испитивање, у g,

М1 – маса суда за
спаљивање, у g,

М2 – маса суда за
спаљивање и пепела, у g.

Као резултат узима
се средња вредност два одређивања ако су испуњени захтеви у погледу
поновљивости.

Поновљивост

Разлика између
резултата два одређивања, које је паралелно или убрзо једно за другим извршио
исти аналитичар, сходно члану 7. став 2. овог правилника, не сме прелазити 3%
релативне вредности.

5.
ОДРЕЂИВАЊЕ ПЕПЕЛА НЕРАСТВОРЉИВОГ У ХЛОРОВОДОНИЧНОЈ КИСЕЛИНИ

Принцип и
примена

Ова метода се
заснива на поступку спаљивања узорка на 525°С ± 25°С и на одвајању минералних
нечистоћа које су нераствољиве у разблаженом раствору хлороводоничне киселине.

Метода се примењује
за одређивање количине силицијумових једињења која потичу из тла и оних која се
налазе у производима од воћа и поврћа.

Реагенси

Користе се следећи
реагенси:

1) раствор
хлороводоничне киселине који садржи 10% (m/m) хлороводоника;

2) раствор
сребро-нитрата, око 17 g/l.

Апаратура и
прибор

Користи се следећи
прибор:

1) пећ за спаљивање
са уређајем за регулацију температуре на 525°С ± 25°С;

2) аналитичка вага;

3) водено купатило;

4) сушница са
аутоматском регуларцијом температуре на 103°С ± 2°С;

5) ексикатор са средством
за сушење;

6) суд за спаљивање
узорка, од кварца или платине;

7) квантитативни
филтрир-папир који сагорева без пепела.

Припремање узорка. –
Лабораторијски узорак се пажљиво иситни и хомогенизује. Смрзнут производ се
одмрзне и измеша са течношћу која се образује при одмрзавању.

Количина узорка за
испитивање. – Празан суд за спаљивање се жари, охлади се у ексикатору до собне
температуре и мери са тачношћу 0,0002 g. Затим се у тај суд, са тачношћу 0,01
g, одмери 4 g до 25 g припремљеног лабораторијског узорка, зависно од количине
воде у узорку.

Сушење и
спаљивање узорка

Суд за спаљивање, са
одмереном количином узорак за испитивање, стави се на кључало водено купатило
да испари вода, а затим у сушницу на 103°С ± 2°С. Сушење није потребно кад су у
питању сушени производи. Затим се суд унесе у пећ за спаљивање. Спаљивање се
врши на температури 525°С ± 25°С. Пепео мора бити бео. Суд се затим извади,
охлади у ексикатору и у њега дода 10 ml до 25 ml раствора хлороводоничне
киселине.

Суд се прекрије
сахатним стаклом и загрева 15 минута на топлом купатилу. Потом се садржај суда
прелије преко филтрир-папира који је постављен преко левка за филтрирање. Суд
се испере дестилованом водом која се такође прелије преко филтрр-папира.
Поступак се понавља све док се из раствора који истиче из левка не одстране сви
трагови јона хлора, а проба се контролише раствором сребро-нитрата. 

Филтрир-папир, са
талогом, ставља се поново у ижарен и измерен суд за спаљивање, који се суши на
тепретарути 103°С ± 2°С, затим се уноси у пећ за спаљивање и спаљује 30 минута
на 525°С ± 25°С.

После хлађења у
ексикатору, суд са пепелом се мери, са тачношћу 0,0002 g.

На истом узорку за
испитивање изврше се најмање два одређивања.

Израчунавање

Количина пепела
нераствољивог у холоводоничној киселини изражава се у процентима по маси:

процент пепела


 
  
  нерастворљивог у HCl =
  
  
  (m2–m1)
  
  
  ·100
  
 
 
  
  (m0–m1)
  
 


где је:

m0 – маса узорка и
суда за спаљивање, у g;

m1 – маса суда за
спаљивање, у g;

m2 – маса суда за
спаљивање и пепела, у g.

Као резултат узима
се средња вредност два одређивања ако су испуњени захтеви у погледу
поновљивости.

Резултат се изражава
са два децимала.

Поновљивост

Разлика између
резултата два одређивања, која је паралелно или убрзо једно за другим извео
исти аналитичар, сходно члану 7. став 2. овог правилника, не сме бити већа од
0,01 g пепела нераствољивог у хлороводоничној киселини за 100 g узорка.

6.
ОДРЕЂИВАЊЕ ВРЕДНОСТИ pH

Принцип

Метода се заснива на
мерењу разлике потенцијала између две електроде уроњене у испитивану течност.

Апаратура и
прибор

Поред уобичајене
лабораторијске опреме, користи се следећи прибор:

1) pH-метар, чија је
скала подељена на 0,1 или још мање јединице.

Ако pH-метар није
опремљен системом за корекцију температуре, мерење се врши на 20°С;

2) стаклене
електроде, које могу бити различитог геометријског облика и које се чувају у
води;

3)
каломел-електроде, које садрже засићен раствор калијум-хлорида и које се чувају
у том раствору. Обе електроде могу се чувати у води, али тада ниво
калијум-хлорида у каломел-електроди мора бити виши од нивоа воде;

4) водено купатило

Припремање
узорка за одређивање рН

Течни производи и
производи који се лако филтрирају (сокови, течности из компота или из туршије,
слани наливи, ферментисане течности и сл.). – Лабораторијски узорак се,
пажљивим мешањем, хомогенизује.

Густи или полугусти
производи и производи код којих је издвајање течности отежано (сирупи, џемови,
пиреи, желеи и сл.). – Лабораторијски узорак се измеша, а затим уситни у
хомогенизатору или авану.

Сврзнути производи.
– После одрмзавања производа и издвајања коштица, семенки и семених ложа,
поступа се као што је описано за течне и полугусте производе.

Сушени производи. –
Лабораторијски узорак се иситни на комадиће и одстране се коштице и смене ложе.
Иситњени комадићи се ставе у чашу и дода 2 до 3 пута већа маса воде (ако је
потребно, додаје се и више да би се добила одговарајућа конзистенција). Садржај
се загрева 30 минута на кључалом воденом купатилу, уз повремено мешање
стакленим штапићем. После тога се узорак измеша и хомогенизује млевељем или у
тарионику.

Свеже припремљени
производи који садрже чврсту и течну фазу. – Поступа се као што је описано за
течне и полугусте производе.

Количина
узорка за испитивање

За испитивање се
узима количина узорка која је довољна да се електроде могу уронити, што зависи
од примењене апаратуре.

Баждарење
pH-метра

За баждарење
pH-метра користи се пуферни раствор познатог pH на одређеној температури и, по
могућности, приближне вредности pH оном раствору који се одређује.

Ако pH-метар нема
уређај за корекцију температуре, температура пуферног раствора мора бити
подешена на 20°С ± 2°С.

Одређивање
pH

Електроде се уроне у
испитивану количину узорка који се испитује и подеси се систем за корекцију
температуре pH-метра на температуру мерења. Ако не постоји систем за корекцију
температуре, температура испитиване количине узорка мора се довести на 20°С ±
2°С.

Даље мерење се врши
према упутству pH-метра који се користи.

Очитавање pH врши се
директно на скали инструмента, са тачношћу 0,05 pH јединица до константне
вредности.

На истом узорку за
испитивање изврше се најмање два одређивања.

Израчунавање

Као резултат узима
се аритметичка средина два одређивања, ако су задовољени захтеви у погледу
поновљивости.

Резултат се изражава
са тачношћу 0,05 pH јединица.

Поновљивост

Разлика између
резултата два одређивања, које је паралелно или убрзо једно за другим извршио
исти аналитичар, сходно члану 7. став 2. овог правилника, не сме да пређе 0,1
pH јединице (апсолутна разлика).

Примедбе на
поступак

За баждарење се могу
користити следећи пуферни раствори:

– пуферни раствор pH
3,57 на 20°С припрема се на следећи начин: узме се засићен раствор киселог
калијум-тартарата (KHC4H4О6) који на 25°С има pH 3,56, а на 30°С pH тог
раствора износи 3,50;

– пуферни раствор pH
6,88 на 25°С припрема се на следећи начин: одмери се 3,402 g киселог
калијум-ортофосфата (KH2PO4), мерено са тачношћу 0,001 g, и 3,549 g киселог
динатријум-ортофосафата (Na2HPO4), мерено са истом тачношћу и раствори се у
1000 ml дестиловане воде температуре 20°С;

pH овог раствора је
на 10°С 6,92, а на 30°С pH тог раствора износи 6,85;

– пуферни раствор pH
4,00 на 20°С припрема се на следећи начин: одмери се 10,211 g киселог
калијум-фталата [KH C6H4 (COOO)2] који је сушен 1 час на 105°С и раствори у
1000 ml дестиловане воде, температуре 20°С. pH овог раствора је на 10°С 4,00, а
на 30°С pH тог раствора износи 4,01;

– пуферни раствор pH
5,00 на 20°С: користи се раствор киселог динатријум-цитрата c(Na2HC6H5O7) = 0,1
mol/l.

7.
ОДРЕЂИВАЊЕ БЕНЗОЕВЕ КИСЕЛИНЕ

(Спектрофотометријска
метода)

Принцип и
примена

Узорак се
хомогенизује, разреди и закисели, а затим се врши екстракција бензоеве киселине
помоћу диетил-етра. После поновне екстракције са алкалијама и пречишћавања
оксидацијом помоћу калијум-хромата у киселој средини, бензоева киселина растворена
у диетил-етру одређује се спектрофотометријски.

Метода се примењује
за одређивање бензоеве киселине у производима од воћа и поврћа, са изузетком
производа који садрже р–хлорбензоеву киселину (јер је она отпорна на
оксидацију), као и производа који садрже циметну киселину (јер се она при
оксидацији хром-сумпорном киселином трансформише у бензоеву киселину).

Апаратура и
прибор

Поред уобичајене
лабораторијске опреме користи се следећи прибор:

1) одмерне тиквице
од 50 ml;

2) чаше, запремине
50 ml и 100 ml;

3) пипете, запремине
20 ml;

4) градуисане
пипете;

5) боце од
бор-силикатног стакла, са брушеним запушачима, запремине 250 m, са равним дном;

6) левак за
одвајање, запремине 500 ml;

7) водено купатило
погодно за контролу температуре од 70°С до 80°С;

8) хомогенизатор;

9) спектрофотометар
за одређивање у ултраљубичастом делу спектра, опремљен монохроматором који
допушта мерење са тачношћу од 0,5 nm, са киветама од силицијума, дебљине
оптичког слоја 10 mm или 20 mm (боље 20 mm због повећавања осетљивости), са
поклопцем од брушеног стакла;

10) аналитичка вага.

Реагенси

Користе се следећи
реагенси:

1) винска киселина,
кристализована;

2)
натријум-хидроксид, приближно c (NaOH) = 1 mol/l;

3) калијум-дихромат,
раствор 33 до 34 g/l;

4) сумпорна
киселина, раствор добијен разблажењем 2 запремине концентроване сумпорне
киселине (r20 = 1,84
g/cm3) са једном запремином воде;

5) диетил-етар,
дестилован непосредно пре употребе;

6) бензоева
киселина, стандардни раствор 0,100 g/l у диетил-етру.

Припремање
узорка за испитивање

Течни и густи
производи (сокови, кашасти и бистри производи, сирупи, мармеладе и џемови). –
После пажљивог мешања, лабораторијски узорак се хомогенизује.

Чврсти производи
(воће, поврће). – Лабораторијски узорак се исече у ситне комаде, одстране се
семенке и семене ложе, ако је потребно, и пажљиво се хомогенизује око 40 g
узорка.

Смрзнути или брзо
смрзнути производи. – Лабораторијски узорак се одмрзне у затвореном суду, а
течност која настане одмрзавањем дода се производу пре хомогенизације.

Количина узорка
за испитивање

Течни производи. –
Отпипетира се 20 ml припремљеног узорка, разблажи се са приближно 50 ml воде и
пренесе у левак за одвајање (левак за одвајање А).

Напомена:

Количина узорка за
испитивање може се узети и по маси, мерењем приближно 20 g припремљеног узорка,
са тачношћу 0,01 g.

Кашасти производи. –
Отпипетира се 20 ml припремљеног узорка, стави се у тарионик и разреди са 20 ml
воде. После декантирања течност се филтрира.

Поступак се понови
два пута један за другим, са по 20 ml воде и после декантирања течност се
филтрира.

Филтрат се скупља
директно у левак за одвајање запремине 500 ml (левак за одвајање А).

Напомена:

Количина узорка за
испитивање може се узети и по маси, мерењем око 20 g припремљеног узорка, са
тачношћу 0,01 g.

Густи или чврсти
производи. – Измери се око 10 g припремљеног узорка, са тачношћу од 0,01 g, и
са 30 ml до 40 ml воде квантитативно пренесе у боцу запремине 250 ml. Дода се
око 50 mg натријум-хидроген-карбоната, промућка и стави на водено купатило
температуре 70°С до 80°С и остави 15 до 30 минута. Садржај боце се филтрира и
испере два пута са по 15 ml до 20 ml воде.

Целокупан филтрат са
сакупља у левак за одвајање запремине 500 ml (левак за одвајање А) и остави да
се охлади.

Напомена:

Натријум-хидрогенкарбонат
се додаје да би се неутралисала бензоева киселина, чији би се трагови могли
изгубити током испаравања.

Екстракција
бензоеве киселине

У левак за одвајање
(А) који садржи пробу унесе се 1 g винске киселине и дода 60 ml диетил-етра, а
затим се пажљиво промућка. Остави се да стоји док се слојеви раздвоје, а затим
се етарски слој пребаци у други левак за одвајање, запремине 50 ml (левак за
одвајање В). Водена фаза из левка за одвајање (А) испере се са 60 ml
диетил-етра, остави да стоји док се слојеви раздвоје и етарски слој поново
сакупља у левак за одвајање (В).

Исто се поступа и
при трећем одвајањеу, кад се испирање врши са 30 ml диетил-етра. Тај етарски
слој се пребаци у левак за одвајање В.

Екстраховање
бензоеве киселине из етарског раствора врши се помоћу узастопног додавања
најпре 10 ml, а затим 5 ml раствора натријум-хидроксида, а потом два пута по 10
ml воде. После сваког додавања, садржај се промућка и остави док се изврши
одвајање. Водена фаза се сакупља у зделицу, а затим стави на водено купатило на
температуру 70°С до 80°С и загрева док се запремина алкалног раствора не сведе
приближно н половину, при чему се уклоне трагови раствореног диетил-етра.

Пречишћавање
бензоеве киселине

После хлађења,
садржај суда се улије у боцу од 250 ml, у којој се налази мешавина од 20 ml
раствора сумпорне киселине и 20 ml раствора калијум-дихромата. Боца се затвори,
промућка и остави да стоји најмање 1 час.

Напомена:

У проби могу бити
заступљени и други конзерванси као деривати бензоеве киселине. У том случају
боца се остави најмање 3 часа да се изврши потпуна оксидација
трихидроксибензоеве киселине и спречи свака интерференција при одређивању.
Продужетак времена у коме се изврши реакција неће утицати на резултат, јер је
бензоева киселина отпорна на ову мешавину. Ако полазни производ садржи и
сорбинску киселину, потребно је продужити оксидацију на 24 часа, тако да се она
потпуно разори.

Екстракција
пречишћене бензоеве киселине

Екстраховање
бензоеве киселине врши се третирањем наведеног раствора, и то двапут, са 20 ml
до 25 ml диетил-етра, при чему се сакупља етарски раствор. Овај етарски раствор
се двапут испере са неколико милилитара воде. После декантирања, које се мора
брижљиво обавити, врши се филтрирање кроз суви филтрир-папир и филтрат се
сакупља у одмерну тиквицу запремине 50 ml.

После тога се
филтрир-папир испере са неколико милилитара диетил-етра, уз додавање довољне
количине раствора за испирање да се филтрат може разблажити и да се допуни до
ознаке.

Одређивање бензоеве
киселине

Коришћењем
спектофотометра мери се апсорбенција етарског раствора у односу на апсорбенцију
чистог диетил-етра на 267,5 нм до 272 nm и 276,5 nm (видети напомену).
Апсорбенција која припада бензоевој киселини изражена је формулом:


 
  
  A2–
  
  
  A1+A3
  
 
 
  
  2
  
 


где је:

А1 –
апсорбенција на 267,5 nm;

А2 –
апсорбенција на 272 nm;

А3 –
апсорбенција на 276,5 nm.

Напомена:

Испитивање спектра
апсорбенције етарског раствора пречишћене бензоеве киселине врши се помоћу два
апсорпциона максимума, и то код 272 nm и код 279 nm.

Екстрахована
бензоева киселина диетил-етром одређује се мерењем релативне висине врха на 272
nm с обзиром на правац који спаја тачке (минимуме) на апсциси код 267,5 nm и
код 276,5 nm.

На истом узорку за
испитивање изврше се најмање два одређивања.

Припрема
баждарне криве

У шест одмерних
тиквица запремине 50 ml уноси се по 5 – 7,5 – 10 – 12,5 – 15 и 20 ml раствора
стандардне бензоеве киселине. Разблажи се диетил-етром и допуни до ознаке.

Добијени раствори
садрже:

10 – 15 – 20 – 25 –
30 – 40 mg бензоеве киселине у 1 литру.

После тога се изврше
диференцијална мерења тих раствора, према поступку који је прописан у поглављу
Одређивање бензоеве киселине.

Нацртана крива
приказује диференцијална мерења (ордината) у односу на број милиграма бензоеве
киселине по литру, који су горе означени (апсциса).

Израчунавање

а) Количина
узорка за испитивање узета пипетирањем

Количина бензоеве
киселине, у милиграмима по литру производа, изражена је формулом:


 
  
  m 2·
  
  
  50
  
  
  2,5·m2
  
 
 
  
  20
  
 


где је:

m2 – маса
бензоеве киселине у милиграмима, очитана на баждарној кривој.

б) Количина
узорка за испитивање узета по маси (мерењем)

Количина бензоеве
киселине, издражена у милиграмима по килограму производа, израчунава се
формулом:


 
  
  m2·
  
  
  50
  
  
 
 
  
  m1
  
 




где је:

m1 – маса
количине узорка за испитивање, у g;

m2 – маса
бензоеве киселине очитана на баждарној кривој, у mg.

Поновљивост

Разлика између
резултата два одређивања,која је паралелно или убрзо једно за другим извршио
исти аналитичар, сходно члану 7. став 2. овог правилника, не сме прелазити 10
mg бензоеве киселине по литру или по килограму производа.

Напомена:

Метода дозвољава
одређивање бензоеве киселине са тачношћу приближно 2 mg ако производ садржи
мање од 50 mg бензоеве киселине у литру или у килограму.

8.
ОДРЕЂИВАЊЕ СОРБИНСКЕ КИСЕЛИНЕ

(Спектрофотометријска
метода)

Принцип и
примена

После хомогенизације
узорка од воћа и поврћа, сорбинска киселина се издваја дестилацијом воденом
паром. Затим се врши оксидација хром–сумпорном киселином и третира се
тиобарбитурном киселином, при чему настаје ружичастоцрвено обојење, које се
може мерити спектрофотометријски код 532 nm. Овом методом одређује се сорбинска
киселина у воћу и поврћу и у производима од воћа и поврћа.

Апаратура и
прибор

Користи се следећи
прибор:

2) пипете, запремине
1, 2, 5 и 50 ml;

3) апаратура за
дестилацију воденом паром (слика 2);

4) одмерне тиквице,
запремине 100, 500 и 1000 ml;

5) конусне тиквице
(ерленмајер) запремине 500 ml;

6) водено купатило;

7) хомогенизатор;

8) спектрофотометар.

Реагенси

Користе се следећи
реагенси;

1) винска киселина,
кристализована;

2) стандардни
раствор сорбинске киселине (0,010 g/l), који се припрема на два начина, и то:

а) раствори се 0,100
g сорбинске киселине у 10 до 12 ml 0,1 mol/l раствора натријум-хидроксида и
квантитативно пренесе у одмерну тиквицу запремине 1000 ml, а затим допуни водом
до ознаке. У одмерну тиквицу запремине 1000 ml отпипетира се 100 ml овог
раствора и допуни водом до ознаке;

б) раствори се 134
mg калијум-сорбата у 1000 ml воде, а 100 ml овог раствора отпипетира се у
одмерну тиквицу запремине 1000 ml и допуни водом до ознаке;

3) раствор
калцијум-хидроксида око



4) раствор
хром-сумпорне киселине: 0,050 g калијум-дихромата раствори се у око 90 ml воде
и затим квантитативно пренесе у одмерну 


 
  
  тиквицу запремине 200 ml. Томе се дода 100 ml с(
  
  
  1
  
  
  H2SO4) = 0,3 mol/l 
  
 
 
  
  2
  
 


раствора сумпорне
киселине и допуни водом до ознаке.


 
  
  (1 l раствора сумпорне киселине с(
  
  
  1
  
  
  H2SO4) = 0,3 mol/l 
  
 
 
  
  2
  
 


садржи 14,7 g
сумпорне киселине, односно 8,4 ml сумпорне киселине d20 = 1,84 g/cm3);

5) раствор
тиобарбитурне киселине; раствори се 0,500 g тиобарбитурне киселине у 50 ml воде
и дода 10 ml 1 mol/l раствора натријум-хидроксида. Садржај се квантитативно
пренесе у одмерну тиквицу запремине 100 ml и дода 11 ml 1 mol/l раствора
хлороводоничне киселине и допуни до ознаке.

Овај раствор није
постојан и мора се употребити у току 5 часова после припреме.

Припремање
узорка

Чврсти производи
(воће и поврће). – Део лабораторијског узорка се исече у комадиће, одстране од
семенке, а затим се одмери око 40 g узорка и хомогенизује.

Смрзнути или брзо
смрзнути производи морају се претходно одмрзнути, течност која се ствара
одмрзавањем мора се додати производу пре хомогенизације.

Течни и густи
производи (сокови, кашасти производи и сирупи, мармелада, џем). –
Лабораторијски узорак се хомогенизује.

Одређивање

Отпипетира се 10 ml
воћног сока или 10 g узорка припремљеног за испитивање (мерено са тачношћу 0,01
g) и са најмањом могућом количином воде квантитативно пренесе у тиквицу за
дестилацију (барботер), а затим се дода 0,5 g винске киселине. Тиквица за
дестилацију се преко наставка споји са апаратуром за дестилацију воденом паром
и започиње симулатно грејање тиквице за дестилацију и тиквице за развијање
водене паре, при чему се мора пазити да запремина течносту у барботеру буде
константна (± 5 ml). Код чврстих и густих производа дестилат се мора скупљати у
тиквицу запремине 500 ml док се не постигне запремина око 20 пута већа од
запремине у тиквици за дестилацију. Кад се дестилација заврши, количина
добијеног дестилата измери се помоћу градуисаног цилиндра. Код течних производа
дестилат се скупља у одмерну тиквицу запремине 200 ml и дестилација се прекида
када дестилат дође до ознаке.

Ако испитивани
узорак садржи етанол, потребно га је одстранити следећим поступком: отпипетира
се 25 ml дестилата у чашу од 100 ml и са 1,5 ml до 2 ml раствора калцијум-хидроксида
учини алкалним до алкалне реакције. Затим се посуда стави на кључало водено
купатило и упарава до половине запремине (око 30 минута). Остатак се
квантитативно пренесе у одмерну тиквицу од 25 ml и допуни водом до ознаке.

Ако испитивани
узорак садржи етарска уља (као код сокова од плодова цитруса), потребно их је
одстранити на исти начин као што је описано за етанол, с тим да се упаравање
продужи док запремина у чаши буде 1 ml до 2 ml. Остатак се квантитативно
пренесе у одмерну тиквицу запремине 25 ml и допуни до ознаке.

Ако се у узорку
налазе етарска уља белог и црног лука и празилука, поступак је исти, с тим што
се дестилат упари до сувог, а затим водом поново разређује до почетне
запремине. За даљи поступак отпипетира се 10 ml дестилата, односно поново
разређеног раствора посла упаравања, и то у одмерну тиквицу запремине 25 ml.

Запремина 10 ml
предвиђена је за узорке који садрже највише 200 mg/l или kg сорбинске киселине.
За узорке који садрже више од 200 mg/l или kg сорбинске киселине, отпипетира се
2 ml или 5 ml узорка и допуни водом до 10 ml. Дода се 4 ml раствора
хром-сумпорне киселине, па се одмерна тиквица стави на кључало водено купатило
да стоји 10 минута. Затим се дода 4 ml свеже припремљеног 0,5%-ног раствора
тиобарбитурне киселине, па се тиквица стави на водено купатило да стоји још 20
минута. Садржај тиквице се охлади у воденом купатилу, у коме се налази лед, а
затим допуни водом до ознаке. После 30 минута, мери се интензитет настале
ружичасте боје очитавањем апсорбенције на спектрофотометру на таласној дужини
од 532 nm. Слепа проба се врши на исти начин и са истим реагенсима, само се
уместо 10 ml дестилата стави 10 ml дестилисане воде.

На истом узорку за
испитивање изврше се најмање два одређивања.

Припремање
баждарне криве

Стандардни раствор
који садржи 10 mg сорбинске киселине по литру или килограму разреди се на тај
начин што се на једну запремину стандардног раствора дода четири запремине
воде. То разређење садржи 2 mg/l сорбинске киселине. Затим се у серију од шест
одмерних тиквица запремине 50 ml отпипетира: 0-2–4–6–8 и 10 ml разређеног
раствора градуисаном пипетом и свака тиквица допуни водом до 10 ml, уз
додавање: 10-8-6-4-2 и 0 ml воде. Добијени раствори садрже по литру: 0-0, 4-0,
8-1, 2-1, 6 и 2 mg сорбинске киселине.

У сваку одмерну
тиквицу дода се по 4 ml раствора хром-сумпорне киселине, а затим се ставе на
кључало водено купатило да стоје 10 минута. После тога се у сваку тиквицу унесе
по 4 ml тиобарбитурне киселине и поново се ставе на кључало водено купатило да
стоје још 20 минута. Садржај тиквица се охлади у воденом купатилу које има
леда, а затим се тиквице допуне водом до ознаке.

После 30 минута мери
се интензитет настале ружичасте боје очитавањем апсорбенције на
спектрофотометру, на таласној дужини од 532 nm.

Баждарна крива се
конструише тако што се на апсцису наносе милиграми сорбинске киселине по литру,
а на ординату – одговарајуће апсорбенције.

Израчунавање

а) Кад је узорак
узето по запремини количина сорбинске киселине у 


 
  
  mg/l =
  
  
  m1·200
  
 
 
  
  V1
  
 


где је:

m1 – маса сорбинске
киселине у mg/л, очитано уз баждарне криве;

V1 – запремина
узетог узорка у милилитрима (најчешће је 10 ml али може бити и 5 ml, односно 2
ml);

б) Кад је узорак
узет по маси количина сорбинске киселине у


 
  
  mg/kg =
  
  
  m1·V·10
  
 
 
  
  m0·V1
  
 


где је:

m0 – маса узетог
узорка, у g;

m1 – маса сорбинске
киселине у литру дестилата, очитано на стандардној кривој, у mg;

V – запремина
дестилата, у ml;

V1 – аликвотни удео
дестилата (најчешће је 10 ml, али може бити и 5 ml, односно 2 ml).

Поновљивост

Разлика између
резултата два одређивања, која је паралелно или убрзо једно за другим извршио
исти аналитичар, сходно члану 7. став 2. овог правилника, не сме прелазити 5%
(релативне вредности) од њихове средње вредности.

9.
ОДРЕЂИВАЊЕ ЕТАНОЛА

Принцип и
примена

Етанол издвојен
дестилацијом оксидише се калијум-бихроматом у присуству сумпорне киселине, а
вишак калијум-бихромата ретитрира се амонијум-феро-сулфатом у присуству
индикатора гвожђе-орто-фенантролина.

Метода се примењује
за одређивање етанола у производима од воћа и поврћа код којих количина етанола
не прелази 5% (m/m)

Апаратура и
прибор

Поред уобичајене
лабораторијске опреме користи се:

1) апарат за
дестилацију који се саастоји од балона за дестилацију запремине 500 ml,
ректификационе колоне и кондензатора са наставком. Кондензат се прихвата, преко
наставка, у одмерну тиквицу запремине 100 ml.

Сви остали модели
апарата за дестилацију воденом паром могу се применити под условом да
одговарају следећим захтевима: при дестилацији 200 ml 10%–ног етанола у води
после пет узастопних дестилација крајњи дестилат мора садржавати најмање 9,9%
етанола, односно губитак етанола током дестилације не сме бити већи од 0,02%;

2) одмерна тиквица,
запремине 100 ml;

3) пипете, запремине
5 ml, 10 ml и 20 ml;

4) конусна тиквица
(ерленмајер) са широким грлићем и брушеним запушачем који херметички затвара
тиквицу која мора бити чиста, немасна;

5) бирета од 50 ml,
са пипком.

Реагенси

Користе се следећи
реагенси:

1) сумпорна
киселина, релативне запреминске масе 1,836 g/cm3;

2) раствор сумпорне
киселине релативне запреминске масе 1,488 g/cm3 – раствор са 500 ml
концентроване сумпорне киселине (r20 = 1,836 g/cm3) у 1 l
раствора;

3)
калцијум-хидроксид, Ca(OH)2, суспензија добијена гашењем 110 g до 112 g CaO у 1
l воде, која се пре употребе добро промућка;

4) раствор калијум-бихромата:
42,572 g K2Cr2O7 по литру (1 ml овог раствора одговара 0,01 g етанола);

5) раствор
амонијум-феро-сулфат-хексахидрата [(NH4)2Fe(SO4)2 · 6H2O]: раствори се 170,2
g/l феро-сулфата у мало воде, дода 20 ml сумпорне киселине (1,836 g/cm3)
и допуни дестилисаном водом до 1 l.

Раствор се
стабилизује додавањем алуминијума, 2 ml овог раствора одговара 1 ml раствора
калијум-бихромата;

6) индикатор
гвожње-О-фенантролин: раствори се 0,695 g FeSO4 · 7H2O у 100 ml воде и дода
1,485 g ортофенантролина. Загрева се да се убрза растварање. Овај раствор је
стабилан.

Припремање
узорка

Густи и чврсти
производи (мармелада, воће и поврће). – Лабораторијски узорак се хомогенизује,
водећи рачуна о томе да се не повећа температура узорка.

Течни производи
(сокови, пулпа, сирупи и сл.). – Узорак се добро измеша и хомогенизује.

Одређивање

Измерене количина
узорка за испитивање, мерено са тачношћу 0,01 g, мора да буде таква да количина
етанола у 100 ml дестилата буде мања од 1 g.

Одмерена количина
узорка се разреди са око 50 ml воде и квантитативно пренесе у балон за
дестилацију, при чему се користи дестилована вода (највише 120 ml).

Помоћу суспензије
Ca(OH)2 узорак се неутралише до pH 8. Да би врење било равномерно дода се
неколико стаклених куглица. Дестилација се подеси тако да дестилат излази из
кондензатора температуре 15°С до 20°С у одмерну тиквицу, у којој се налази 10
ml воде. Дестилације се врши док се сакупи 80 ml до 85 ml дестилата.
Кондензатор и наставак се исперу са неколико капи воде, а затим одмерна тиквица
допуни до ознаке (100 ml).

У ерленмајер
запремине 250 ml, са брушеним запушачем отпипетира се 20 ml раствора
калијум-бихромата (V1) и 20 ml сумпорне киселине (r20= 1,836
g/cm3). После хлађења, овој смеси се дода 10 ml дестилата (V0) (суд
се при том споља хлади). Тиквица се затвори зупушачем на чији се брушени део
капне кап сумпорне киселине. Садржај се добро промућка и сачека најмање 30
минута, уз повремено мућкање.

При додавању
дестилата, смеса не сме да добије зелену боју, тј. у њој мора бити вишак
бихромата. 

Ако смеса добије
зелену боју, потребно је поновити оксидацију са мањом количином дестилата (нпр.
5 ml), а ако је потребно, дестилације се мора поновити и са мањом количином
узорка за испитивање.

Свака промена у
количини дестилата и узорка узима се у обзир при израчунавању количине етанола.


После стајања од 30
минута у затвореном ерленмајеру, смеша се титрира раствором
амонијум-феро-сулфата, у току чега смеса постоје све зеленија док не добије
зеленоплавичасту боју. Тада се из боце капалицом дода 4 капи индикатора
гвожђе-О-фенантролина и настави титрација све док зеленоплава боја не посатне
црвеносмеђа. Ова последња промена је нагла (једна кап) и означава крај
титрације (V2).

На истом узорку за
испитивање изврше се најмање два одређивања.

Слепа проба

Слепа проба се врши
под истим условима као и проба, само што се уместо пробе додаје дестилисана
вода. Ретитрирана количина амонијум-феро-сулфата означава се као V3.

Напомена:

Ако узорак садржи
сувише малу количину етанола, за оксидацију се користи мања количина
калијум-бихромата (нпр. 5 ml или 10 ml), с тим што се дода 15 ml, односно 10 ml
воде, што се при израчунавању мора узети у обзир.

Израчунавање

а) Количина етанола
код чврстих производа

Количина етанола


 
  
  у процентима = 0,01 x V1 x 
  
  
  V3–V2
  
  
  x
  
  
  100
  
  
  x
  
  
  100
  
 
 
  
  V3
  
  
  V0
  
  
  m
  
 


где је:

m – маса узорка, у
g;

V0 – запремина
дестилата, у ml;

V1 – запремина
раствора калијум-бихромата утрошеног за оксидацију, у ml;

V2 – запремина
раствора амонијум-феро-сулфата утрошеног за теритрацију бихромата, у ml;

V3 – запремина
раствора амонијум-феро-сулфата утрошеног за ретитрацију слепе пробе, у ml.

б) Количин етанола
код течних производа 

Количина етанола


 
  
  у g/100 ml = 0,01 x V1 x 
  
  
  V3–V2
  
  
  x
  
  
  100
  
  
  x
  
  
  100
  
 
 
  
  V3
  
  
  V0
  
  
  V4
  
 


где је:

V0, V1, V2 и V3
имају исто значење као у претходном израчунавању и где је V4 – запремина пробе,
у ml.

Као резултат узима
се средња вредност два одређивања ако су испуњени услови у погледу
поновљивости.

Поновљивост

Разлика између
резултата два одређивања, која је паралелено или убрзо једно за другим извршио
исти аналитичар сходно члану 7. став 2. овог правилника, не сме прелазити 1%
релативне вредности од просечно утврђене вредности.

Напомена:

Ако се у дестилату
налазе етарска уља, дестилат је мутан, с капљицама уља по површини. У том
случају дестилат се пребаци у одмерну тиквицу запремине 100 ml и остави да
стоји два часа. Затим се допуни водом тако да се ознака налази између оба слоја
и остави још два часа. Сакупљена количина уља одбаци се исисивањем помоћу
пипете или филтрирањем преко филтрир-папира, при чему се левак прекрије
сахатним стаклом. Филтрат, који је још мутан, стави се у ерленмајер заједно са
10 g гранулираног полистирена (зрнца 1 – 2 mm), промеша и мућка у запушеном
ерленмајеру 15 минута, а затим процеди кроз газу у покривеном левку. Раствор
мора да буде бистар и да је скоро потпуно без мириса. Одређивање се наставља
према већ изнетом поступку у овој методи.

10.
ОДРЕЂИВАЊЕ ХЛОРИДА У ПОВРЋУ

Принцип и
примена

Укупни хлориди
одређују се додавањем у вишку стандардног раствора сребро-нитрата познатог
титра. Вишак сребро-нитрата се ретитрира раствором калијум-тиоцијаната познатог
титра.

Количина хлорида
изражава се у процентима, по маси натријум-хлорида.

Метода се примењује
за одређивање укупних хлорида у производима од поврћа.

Ако производ садржи
природне пигменте – антоцијане, метода се примењује уз описану модификацију.

Апаратура и
прибор

Поред уобичајене
лабораторијске опреме, користи се: 

1) хомогенизатор или
тарионик (аван);

2) чаша, запремине
250 ml;

3) одмерна тиквица
запремине 100 ml и 250 ml;

4) трбушасте пипете,
запремине 1,5, 20 и 25 ml;

5) ерленмајер,
запремине 250 ml;

6) бирета, запремине
25 ml.

Реагенси

Користе се следећи
реагенси:

1) раствор
сребрно-нитрата с (AgNO3) = 0,1 mol/l: сребро-нитрат се суши 2 часа на
температури 150°С и остави да се охлади у ексикатору. Раствори се 16.9875 g
сребро-нитрата у води и допуни водом до ознаке у одмерној тиквици од 1000 ml;

2)
фери-амонијум-сулфат [(NH4)2 · SO4 · Fe2 (SO4)3 · 24H2O] користи се засићен
раствор закисељен са 5 ml азотне киселине (r20 = 1,39 до
1,42 g/cm3) за 100 ml раствора;

3) раствор
калијум-тиоцијаната с (KSCN) = 0,1 mol/l: у одмерној тиквици запремине 1000 ml
раствори се у води 9,72 g калијум-тиоцијаната и допуни водом до ознаке. Овај
раствор се стандардизује раствором сребро-нитрата (1) у присуству раствора
фери-амонијум-сулфата (2);

4) нитробензен;

5) раствор азотне
киселине; раствори се један запремински део азотне киселине (r20 =1,39 до
1,42 g/cm3) са три запреминска дела воде.

Припремање
узорка

Производи који
садрже јасно изражену течну и чврсту фазу; ако постоји спецификација,
одређивање се врши у фази која је наведена у спецификацији. Ако не постоји
спецификација, промеша се целокупан лабораторијски узорак и одређивање се врши
на хомогенизованом узорку.

Течни производи:
узорак се добро измеша.

Густи, кашасти и
чврсти производи: узорак се самеље или хомогенизује у хомогенизатору или
тарионику и добро измеша.

Одређивање

Одмери се 25 g
припремљеног узорка, са таношћу од 0,01 g, у чашу запремине 250 ml и уз мешање
дода 100 ml топле воде. Мешање се наставља док садржај не постане хомоген, а
затим загрева до кључања које мора да траје један минут. Садржај у чаши се
охлади и квантитативно пренесе у одмерну тиквицу запремине 250 ml, а затим
допуни водом до ознаке. Добро се измеша, остави 15 минута, а затим филтрира
кроз наборани филтрир-папир у чист и сув ерленмајер. То је филтрат F.

Титрација

У ерленмајер се
отпипетира 20 ml филтрата F и дода 5 ml раствора азотне киселине и 5 ml
раствора фери-амонијум-сулфата. Затим се помоћу бирете дода одређена запремина
(V1) раствора сребро-нитрата која је довољна да исталожи јоне хлора и да се
налази у вишку 5 ml до 10 ml. Дода се 3 ml нитробензена и добро промућка да би
се коагулисао талог.

Напомена:

При раду са
нитробензеном, који је токсичан, треба бити опрезан.

Вишак сребро-нитрата
се ретитрира калијум-тиоцијанатом до црвеносмеђе боје, која мора бити постојана
у току 5 минута. Означи се запремина утрошеног раствора калијум-тиоцијаната
(V2).

На истом узорку за
испитивање изврше се најмање два одређивања.

Израчунавање

Количина хлорида,
изражена као процент натријум-хлорида, изражена је формулом


 
  
  0,5345 (V1–V2)xV3
  
 
 
  
  mxV4
  
 


где је:

V1 – запремина
утрошеног сребро-нитрата, у ml;

V2 – запремина
утрошеног калијум-тиоцијаната, у ml;

V3 – запремина на
коју је разређен филтрат, у ml;

V4 – запремина
аликвотног дела разређеног филтрата који је узет за титрацију, у ml;

m – маса узето
узорка, у g.

Напомена:

1) Ако раствор
калијум-тиоцијаната није тачно 0,1 mol/l, за V2 се узима одговарајућа
корекција.

2) ако је V3 = 250
ml а V4 = 20 ml, може се користити једноставнија формула


 
  
  7,30625
  (V1–V2)
  
 
 
  
  M
  
 


Као резултат узима
се средња вредност два одређивања ако су испуњени услови у погледу
поновљивости. Резултат се изражава са две децимале.

Поновљивост

Разлика између
резултата два одређивања, која је паралелно или убрзо једно за другим извршио
исти аналитичар, сходно члану 7. став 2. овог правилника, не сме прелазити 0,05
g натријум-хлорида на 100 g производа.

Напомена:

Ако су у производу
заступљени антоцијани, при одређивању хлорида примењује се модификована метода
по којој се уклањају антоцијани пре титрације, и то на следећи начин:

Реагенси

Поред реагенса
наведених у методи 10, користи се:

1) засићен раствор
калијум-перманганата (KMnO4): око 6,5 g калијум-перманганата раствори се у 100
ml воде;

2) натријум-нитрат
или калијум-нитрат, кристализован.

Поступак

У ерленмајер се
отпипетира 20 ml филтрата F (добијен у описаном поступку методе за одређивање
хлорида) затим се дода 20 ml азотне киселине и тачно 20 ml раствора
сребро-нитрата (V1). Смеша се загреје до врења и остави да кључа два до три
минута. Загревање се наставља уз постепено додавање 0,5 ml до 1 ml KMnO4, док
укупни додатак буде 5 ml до 10 ml. Раствор мора да постане безбојан, а ако не
постане безбојан, дода се неколико кристалића натријум-нитрата или
калијум-нитрата да би постао безбојан. После тога раствор се остави да кључа
још 5 минута, охлади се, унесе 5 ml закисељеног раствора фериамонијум-сулфата
[(NH4)2 · SO4Fe2 (So4)3 · 24 H2O)] и поступак одређивања настави као што је
описано у одељку титрација, с тим што додавање нитробензена није потребно.

11.
ОДРЕЂИВАЊЕ ПЕКТИНА КОЛОРИМЕТРИЈСКОМ МЕТОДОМ

Принцип и
примена

Укупне пектинске
материје се таложе етанолом. После додавања карбазола, јавља се црвена боја
која се мери спектрофотометријски на 535 nm.

Служи за одређивање
пектинских материја у производима од воћа и поврћа.

Апаратура и
прибор

Поред уобичајеног
лабораторијског прибора, користе се:

1) фотометар или
спектрофотометар за рад у видљивом делу спектра;

2) центрифуга с
3.000 обртаја у минуту, снабдевена градуисаним епруветама за центрифугирање,
запремине 50 ml;

3) хомогенизатор;

4) водено купатило с
терморегулатором;

5) тиквице с
округлим дном, запремине 1 или 2 l, са брушеним грлићем, повратни хладњак са
брушеним наставком;

6) стаклени штапић с
гуменим завршетком;

7) боца с
компримованим ваздухом или азотом, снабдевена вентилом за редукцију;

8) лед;

9) бирета од 50 ml,
с пипком;

10) епрувете дебелих
зидова, са стакленим брушеним запушачима, бакарни држач са 4 епрувете који може
да служи за термостатирање и дрвени сталак за епрувете;

11) одмерне тиквице
од 100 ml;

12) пипете
градуисане, запремине 1 ml и 5 ml;

13) пипете
трбушасте, запремине 1 ml, 10 ml и 15 ml;

14) аналитичка вага;

15) филтрир-папир.

Реагенси

Користе се следећи
реагенси:

1) етанол,
апсолутни;

2) етанол, 96%-ни;

3) етанол 63%-ни:
промешати 100 ml дестилисане воде с 200 ml 96%-ног етанола.

Пречишћавање 96%-ног
етанола: кувати један литар 96%-ног етанола са 4 g цинка у праху и 2 ml
концентрисане сумпорне киселине у тиквици са округлим дном, спојеној са
повратним хладњаком, током 24 сата, дестиловати, а затим додати 4 g цинка у
праху и 4 g калијум-хидроксида;

4) раствор
натријум-хидроксида с (NaOH) = 1 mol/l;

5) сумпорна
киселина, концентрисана, r20 = 1,83 g/ml, додатак карбазола не
даје обојење;

6) раствор боракса:
раствори се 0,250 g боракса (Na2B4O7 x 10 H2O) у 100 ml Н2SO4. Загрева се до
појаве сумпор-диоксида (SO2), а затим дода 0,15 g карбамида [(CO (NH2)2].
Охлади се и пренесе у одмерну тиквицу запремине 100 ml, а затим допуни
сумпорном киселином до ознаке (r20 =1,839 g/cm3);

7) раствор 0,15%-ног
карбазола (C6H4N4C6H4) у етанолу: у одмерној тиквици запремине 100 ml раствори
се у етанолу 0,15 g карбазола, претходно прекристалисаног у толуену и допуни
етанолом (апсолутни) до ознаке. Мешањем 0,2 ml раствора карбазола, 6 ml
сумпорне киселине и 1 ml дестилисане воде мора се добити раствор приближно
бистар као вода.

(Раствор карбазола
чува се у тамној стакленој боци, на температури 4°С. Раствор је стабилан 12
недеља);

8) фосфор-пентоксид;

9) галактуронска
киселина монохидрат [(НOCH/CHOH)3 CH(COOOH) · O · H2O)] молекуларна маса
212,16. Проверити чистоћу киселине титрацијом 0,500 g киселине са 0,1 mol/l
натријум-хидроксидом до pH 8;

10) стандардни
раствор: одмерити 0,1205 g галактуронске киселине осушене преко P2O5 на 20°С у
вакууму у току 5 часова и квантитативно пренети у одмерну тиквицу запремине
1000 ml. Додати 0,5 ml раствора натријум-хидроксида и допунити дестилованом
водом до ознаке. Промућкати и оставити преко ноћи.

1 ml овог раствора
садржи 100 mg анхидрида
галактуронске киселине.

У 7 одмерних тиквица
запремине 100 ml отпипетира се по: 10, 20, 30, 40, 50, 60 и 70 ml стандардног
раствора. Допуни се, до ознаке, дестилованом водом и промућка. Добијени раствор
садржи 10, 20, 30, 40, 50, 60 и 70 mg/ml анхидрида галактуронске
киселине.

Поступак
одређивања

Таложење
укупних пектина

Припремање узорка

После прања и сушење
воћа и поврћа изврши се хомогенизација лабораторијског узорка, 3 минута, у
хомогенизатору.

Одмери се 0,5 g до
15 g узорка припремљеног за испитивање, зависно од количине заступљених
пектанских материја у производу и унесе у епрувету за центрифугирање (узима се
10 g свежег воћа или поврћа, 15 ml сока, 4 g концентрисаног воћног сока или
цит-базе, односно воћне базе, 2 g концентрата од парадајза, односно 0,5 g до 1
g производа обогаћених пектином).

Густи и пастозни
производи се разреде са 12 ml дестиловане воде. Епрувета се допуни до 40 ml
96%-ним етанолом, који је претходно загрејан до 75°С на воденом купатилу уз
повремено мешање стакленим штапићем. Затим се стаклени штапић испере са 5 ml
96%-ног етанола.

Епрувета се
уравнотежи и садржај се центрифигура 15 минута на 3.000 обртаја у минути.
Декантирањем се уклони етанол од талога. Затим се испере талог укупних пектина
замењујући 96%-ни етанол 63%-ним етанолом.

Талог се испира све
док се утврди да нема шећера у декантираном етанолу (реакција Фехлинговим
раствором).

Сав талог се
квантитативно пренесе помоћу дестиловане воде у одмерну тиквицу запремине 100
ml. Дода се 5 ml 1 mol/l раствора натријум-хидроксида и допуни, до ознаке,
дестилованом водом. Садржај се промеша и остави 15 минута, уз повремено мешање.
Затим се течност филтрира и узме аликвотни део филтрата за колориметријско
одређивање.

Колориметријско
одређивање пектинских материја

У три епрувете са
стакленим брушеним запушачима отпипетира се по 6 ml концентрисане сумпорне
киселине охлађене на 0°С. Д ода се, кап по кап, 1 ml раствора који се испитује
и добро промућка на температури нижој од 4°С.

Епрувете се затим
загревају на врућем воденом купатилу тачно 6 минута, а затим хладе у леду 15
минута. У две од ових епрувета дода се по 0,2 ml раствора карбазола (15%), а у
трећу се унесе 0,2 ml апсолутног етанола и добро промеша.

Све три епрувете
оставе се 30 минута на 25°С (у термостату), а затим се измери оптичка густина
црвено обојеног раствора на таласној дужини од 535 nm, у кивети запремине 10
mm, у односу на слепу пробу.

Припрема
баждарне криве

Узме се по 1 ml
стандардног раствора и поступа као што је описано код колориметријског
одређивања. Припреми се баждарна крива А = f (c). На апсциси се означе
концентрације анхидрида галактуронске киселине изражене у mг/ml, а на
ординату се нанесе оптичка густина (А).

На истом узорку за
испитивање изврше се најмање два одређивања.

Израчунавање

Количина анхидрида
галактуронске киселине (х), изражена у mg по килограму или литру производа,
једнака је:


 
  
  x=
  
  
  A·100
  
 
 
  
  O
  
 




где је:

А – количина
пектинске материје очитане на баждарној кривој;

O – iдмерена
количина узорка узета за испитивање, у g или ml.

Израчуната вредност,
помножена коефицијентом 1,37 претвара се у милограме пектина/kg производа.

Поновљивост

Разлика између
резултата два одређивања, која је паралелно или убрзо једно за другим извршио
исти аналитичар, сходно члану 7. став 2. овог правилника, не сме бити већа од
6% просечно утврђене вредности.

12.
ОДРЕЂИВАЊЕ АЛКАЛИТЕТА УКУПНОГ И У ВОДИ РАСТВОРЉИВОГ ПЕПЕЛА

Дефиниција

Под алкалитетом
укупног пепела подразумевају се милиеквиваленти киселине потребни за
неутрализацију пепела из 100 g узорка. 

Алкалитет укупног
пепела такође може бити дефинисан као алкалитетни број. Под алкалитетним бројем
подразумева се број милилитара једномоларне монобазне киселине за
неутрализацију 1 g пепела из узорка.

Под алкалитетом у
води растворљивог пепела подразумева се број милилитара једномоларне монобазне
киселине потребних за неутрализацију воденог екстракта пепела из 100 g узорка.

Принцип и
примена

Укупни пепео

Узорак се спали на
температури 525 ± 25°С, затим се количина алкалија у пепелу неутралише
сумпорном киселином познатог титра, уз метил-оранж као индикатор.

Пепео растворљив у
води

Узорак се спали на
температури 525 ± 25°С, затим се пепео екстрахује врућом водом. Водени екстракт
пепела се неутралише сумпорном киселином познатог титра, уз метил-оранж као
индикатор.

Метода се користи за
одређивање алкалитета укупног и у води растворљивог пепела у производима од
воћа и поврћа.

Апаратура и
прибор

Поред уобичајене
лабораторијске опреме, користи се:

1) суд за спаљивање,
од кварца или другог материјала отпорног на корозију;

2) електрична
муфолна пећ са терморегулацијом 525 ± 25°С;

3) ексикатор са
средством за сушење;

4) бирета;

5) аналитичка вага.

Реагенси

Користе се следећи
реагенси:

1) раствор сумпорне
киселине познатог титра


 
  
  c (
  
  
  1
  
  
  H2SO4)=0,1 mol/l;
  
 
 
  
  2
  
 


2) раствор
натријум-хидроксида познатог титра c (NaOH) = 0,1 mol/l (за укупни пепео);

3) индикатор: дода
се 4 ml раствора метилен-плавог (концентрације 10 g/l) на 100 ml раствора
метил-оранжа (концентрације 1 g/l), познат као индикатор Toshiro.

а)
Одређивање алкалитета укупног пепела

Припремање узорка

Лабораторијски
узорак се добро измеша и хомогенизује. Смрзнути узорак се претходно одмрзне, а
течност образована одмрзавањем дода се у узорак пре хомогенизације.

Количина узорка за
испитивање

У посуди за
спаљивање која је претходно ижарена и измерена са тачношћу 0,1 mg, одмери се 5
g до 10 g припремљеног узорка, мерено са тачношћу 1 mg.

Напомена:

Ако је производ
течан, количина узорка за испитивање узима се запремински помоћу пипете од 5 ml
до 10 ml, што се узима у обзир при израчунавању на 100 ml узетог узорка.

Спаљивање

Суд са узорком, ако
је потребно, претходно се упари, спаљује се у муфолној пећи на 525 ± 25°С док
пепео добије сивобелу боју. Суд са пепелом се охлади у ексикатору и мери, са
тачношћу 0,1 mg.

У пепео се дода 10
ml до 15 ml сумпорне киселине познатог титра. То је запремина V. Добијени
раствор се помоћу топле воде квантитативно пренесе у ерленмајер запремине 200
ml и загрева до кључања. Садржај се охлади, додају се две капи индикатора и
титрира са 0,1 mol/l раствором натријум-хидроксида до промене боје. То је
запремина V1. Са раствором 0,1 mol/l H2SO4 титрира се до неутралне нијансе
(V2).

На истом узорку за
испитивање изврше се најмање два одређивања.

б)
Одређивање алкалитета пепела растворљивог у води

Припремање узорка

Узорак се припрема
на исти начин као и узорак за одређивање алкалитета укупног пепела.

Поступак одређивања

У суд за спаљивање,
који је претходно ижарен у муфолној пећи на 525 ± 25°С, охлађена и измерена са
тачношћу 0,1 mg, унесе се 5 g до 10 g припремљеног узорка (мерено са тачношћу 1
mg).

Напомена:

Ако је производ
течан, количина узорка за испитивање узима се запремински помоћу пипете од 5 ml
до 10 ml, а узима се у обзир при израчунавању на 100 ml узетог узорка.

Спаљивање

Суд са узорком се
спаљује у муфолној пећи на 525 ± 25°С док пепео не добије сивобелу боју. Суд са
пепелом се охладу у ексикатору и мери, са тачношћу 0,1 mg.

Екстракција топлом
водом

У пепео се дода 20
ml вруће воде и филтрира преко филтрир-папира, уз испирање врућом водом
неколико пута. Добијени филтрат се охлади, додају се две до три капи индикатора
и титрира раствором сумпорне киселин 0,1 mol/l. То је запремина V1.

На истом узорку за
испитивање изврше се најмање два одређивања.

Израчунавање

а) Алкалитет
укупног пепела

Алкалитет укупног
пепела изражен у милимоловима у 100 g узорка израчунава се формулом:


 
  
  (V–V1+V2)
  
  
  x
  
  
  100
  
 
 
  
  10
  
  
  m
  
 


Алкалитетни број
укупног пепела у узорку изражен као милилитри једномоларне монобазне киселине
за 1 g пепела израчунава се форумулом:


 
  
  (V–V1+V2)
  
  
  x
  
  
  100
  
 
 
  
  10
  
  
  m1
  
 


где је:

V – запремина
додатог раствора сумпорне киселине



V1 – запремина
раствора натријум-хидроксида c (NaOH) = 0,1 mol/l утрошеног за титрацију, у ml;

V2 – запремина
раствора сумпорне киселине



m – маас узорка, у
g;

m1 – маса пепела, у
g.

Као резултат узима
се средња вредност два одређивања ако су испуњени услови у погледу
поновљивости.

б) Алкалитет
пепела растворљивог у води

Алкалитет пепела
растворљивог у води изражен у милимоловима у 100 g узорка израчунава се
формулом:


 
  
  V’1
  
  
  x
  
  
  100
  
 
 
  
  10
  
  
  m’
  
 


Алкалитетни број
изражен у милилитрима једномоларног раствора монобазне киселине по граму пепела
израчунава се формулом:


 
  
  V’1
  
  
  x
  
  
  100
  
 
 
  
  10
  
  
  mt’
  
 


где је:

V’1 – запремина
раствора сумпорне киселине


 
  
  c(
  
  
  1
  
  
  H2SO4)= 0,1 mol/l утрошена за титрацију пепела
  растворљивог у 
  
 
 
  
  2
  
 


води, у ml;

m’ – маса узетог
узорка за одређивање пепела растворљивог у води, у g;

m’t – маса пепела
добијеног спаљивањем при одређивању пепела растворљивог у води, у g.

Као резултат узима
се средња вредност два одређивања ако су испуњени захтеви у погледу
поновљивости.

Поновљивост

Разлика резултата
између два одређивања, која су извршена паралелно или убрзо једно за другим,
сходно члану 7. став 2. овог правилника, не сме прелазити 0,1 милиеквивалент у
100 g узорка или за 1 g пепела.

13.
ОДРЕЂИВАЊЕ ЕТАРСКИХ УЉА

Принцип и
примена

Ова метода се
заснива на издвајању етарских уља при продуженом кључању испитиваног узорка,
помоћу водене паре која се, као дестилат, кондензује и скупља у градуисаној
цеви. Узорак може бити разређен или неразређен. После хлађења, директно се
очитава запремина етарских уља која су издвојена из дестилата.

Метода се примењује
при одређивању етарских уља у производима од цитрус-воћа (сокови, концентрисани
воћни сокови, цитрус-базе, сирупи и др.).

Апаратура и
прибор

Поред уобичајене
лабораторијске опреме, користи се:

1) апарат који
омогућава издвајање етарских уља и њихову кондензацију, као и хватање
кондензата у градуисаној цеви, зпремине 4 ml, са подеоцима од по 0,05 ml (слика
3).

2) балон запремине 3
l, са брушеним грлићем, подесан за прикључивање на апаратуру.

Припремање
узорка

Узорак се припрема
на следећи начин:

1) за производе
сиромашне етарским уљима (са мање од 0,1 ml на 100 g или 100 ml производа), и
то: 

– течне производе
(сокови од цитрус-воћа) – узорак се добро измеша;

– густе производе
(сируп, пулпа и др.) – одмери се количина лабораторијског узорка и измеша са
истом количином воде;

2) за производе
богате етарским уљима (концентрисани сокови од цитрус-воћа) – узорак се разреди
водом да раствор садржи мање од 0,1 ml етарског уља у 100 g или 100 ml
производа;

3) за производе
веома богате етарским уљем (цитрус-базе за освежавајућа пића) – измерена
количина узорка се пажљиво хомогенизује, а затим разреди водом да не садржи
више од 0,1 ml етарског уља у 100 g или 100 ml производа. Затим се, помоћу
механичке мешалице велике брзине, узорак измеша да се избегне одвајање фаза;

4) за плодове
цитрус-воћа – ољуштен плод се исече на мале комаде и даље поступа као што је
прописано за припремање узорка за производе богате етарским уљима, што је
саставни део ове методе.

Количина
узорка за испитивање

Узорак се мора узети
у количини која је довољна за обезбеди 2 l узорка за испитивање.

Припремање
апаратуре

Кроз хладњак се пропусти
вода, а ако конструкција апаратуре то дозвољава, хладњак се са унутрашње стране
навлажи средством за смањивање површинског напона, односно секундарним
натријум-алкил-сулфатом. У градуисану епрувету унесе се мало дестиловане воде,
а епрувета урони, у току поступка, у већу чашу са хладном водом.

Одређивање

У балон се унесе 2 l
узорка за испитивање, балон се споји са апаратуром и отпочне загрејавање. Кад
раствор почне да кључа, грејање се подеси тако да се кондензује по једна кап у
секунди.

Раствор се остави да
кључа од 1 до 3 часа, при чему се етарска уља сакупљају у градуисаној цеви.
Када запремина етарског уља у градуисаној епрувети престане да се повећава,
обично после 15 до 30 минута, загрејавање се прекида, а етарско уље у
градуисаној цеви остави да се охлади.

После тога хладњак
се испере, а вода постепено испушта кроз славину да се доња граница етарских
уља доведе на нулу, а затим очита запремина етарских уља у милилитрима на
температури од 20°С. 

На истом узорку за
испитивање изврше се најмање два одређивања.

а) Узорак
узет по зепремини

Количина етарских
уља изражена у запреминским процентима израчунава се формулом:



где је:

V0 – запремина
узорка у 2 l узорка за испитивање, у ml;

V1 – запремина
етарских уља која се одређује, у ml.

б) Узорак
узет мерењем по маси

Количина етарских
уља изражена у милилитрима у 100 g производа израчунава се формулом:



где је:

V1 – запремина
етарског уља, у ml;

m – маса узорка, у
g.

Као резултат узима
се средња вредност два одређивања ако су испуњени захтеви у погледу
поновљивости.

Поновљивост

Разлика између
резултата два одређивања, која је истовремено или убрзо једно за другим извршио
исти аналитичар, сходно члану 7. став 2. овог правилника, не сме прелазити 5,0%
релативне вредности од просечно утврђене вредности.

14.
ОДРЕЂИВАЊЕ ЕТАРСКОГ ЕКСТРАКТА ЗАЧИНСКЕ ПАПРИКЕ

Принцип и
примена

Из осушеног узорка
врши се екстракција материја растворљивих у етил-етру.

Примењује се за
производе од млевене паприке који се користе као зачин.

Апаратура и
прибор

Поред уобичајене
лабораторијске опреме, користе се:

1) чахура за
екстракцију:

2) сушница са
аутоматском регулацијом температуре на 95 ± 2°С;

3) водено купатило;

4) сокслет-апарат;

5) ексикатор са
средством за сушење;

6) пипете, запремине
25 ml;

7) аналитичка вага.

Реагенси

Као реагенс користи
се етил-етар.

Поступак
одређивања

Одмери се око 5 g
млевене зачинске паприке, са тачношћу 0,1 g, и суши у сушници 5 часова на
температури од 95 ± 2°С. Од осушеног узорка одмери се око 5 g са тачношћу од ±
0,0001 g у цилиндар сокслет-апарата и екстрахује 8 часова етил-етром.

Изврши се
дестилација етил-етра, а остатак у тиквици сокслет-апарата суши се у сушници на
температури од 95 ± 2°С до константне масе. Посуда са осушеним екстрактом хлади
се у ексикатору, а затим се мери, с тачношћу од ± 0,0001 g.

На истом узорку за
испитивање изврше се најмање два одређивања.

Израчунавање

Процент етарског
екстракта израчунава се формулом:


 
  
  процент етарског екстракта =
  
  
  маса екстракта
  
  
  ·100
  
 
 
  
  маса
  узорка
  
 


Етарски екстракт се
изражава у процентима по маси, рачунато на нето-масу производа.

Као резултат узима
се средња вредност два одређивања ако су испуњени захтеви у погледу
поновљивости.

15.
ОДРЕЂИВАЊЕ L-АСКОРБИНСКЕ КИСЕЛИНЕ

Принцип и
примена

2,6-р-дихлорфенолиндофенол
оксидише аскорбинску киселину у дехидроаскорбинску, док боја реагенса не пређе
у безбојну леукобазу, па служи уједно и као индикатор ове редокс-реакције.

Служи за одређивање
аскорбинске киселине у производима од воћа и поврћа.

Апаратура и
прибор

Поред уобичајене
лабораторијске опреме, користе се:

1) чаше, запремине
100 ml и 250 ml;

2) одмерни цилиндри,
запремине 100 ml и 200 ml;

3) трбушасте пипете,
запремине 1, 2, 5, 10, 20 и 25 ml;

4) градуисане
пипете, запремине 2,5 ml и 10 ml;

5) одмерне тиквице,
запремине 100, 200 и 250 ml;

6) бирета, запремине
50 ml;

7) ерленмајер
тиквице, запремине 50 ml, 200 ml и 250 ml.

Реагенси

Користе се следећи
реагенси:

1) метафосфорна
киселина – сирћетна киселина (HPO3-HOAc): одмери се 15 g свеже пулверизованог
HPO3 и раствори, уз мешање, у 40 ml HOAc и 200 ml H2O; разреди се водом на 500
ml и брзо филтрира кроз наборани филтрир-папир у стаклену боцу (реагенс 1).

HPO3 се полако мења
у H3PO4, али ако се чува у фрижидеру, раствор остаје стабилан 7 до 10 дана;

2) метафосфорна
киселина – сирћетна киселина – сумпорна киселина (HPO3-HOAc–H2SO4): поступак
припремања је исти као и за реагенс 1, само се уместо воде употреби раствор
сумпорне киселине



3) стандардни
раствор аскорбинске киселине 1 mg/ml: непосредно пре употребе одмери се тачно
50 mg аскорбинске киселине (која се чува у ексикатору заштићеном од дневног
светла) и пренесе у одмерну тиквицу запремине 50 ml, а затим се допуни, до
ознке, реагенсом 1 (HPO3 – HOAc);

4) стандардни
раствор индофенола: раствори се 50 mg 2,6 дихлориндофенол Nа-соли (који се чува
у ексикатору изнад натријум-карбоната) у 50 ml H2O, у коју је додато 42 mg
NaHCO3. Снажно се мућка и, кад се боја раствори, разблажи се водом до 200 ml.
Филтрира се кроз наборани филтрир-папир у тамну стаклену боцу (штити се од
дневног светла и чува у фрижидеру). Продукти распадања који се временом
појављују у неким узорцима индофенола добијеног сушењем могу се појавити и у
крајњем раствору индофенола и чине крај титрације нејасним.

Контроал исправности
дихлорендофенола врши се тако што се дода тачно 5 ml екстрахованог раствора
који садржи вишак аскорбинске киселине у 15 ml реагенса индофенола и, ако
редукујући раствор није безбојан, одбаци се и направи нов основни раствор. Ако
је грешка у сушеној суптанцији (индофенолу), узме се нова хемикалија.

За титрацију с
дихлорфенолом узме се три пута по 2 ml стандардног раствора аскорбинске
киселине и пренесе у ерленмајер-тиквице запремине 50 ml, у којима се налази по
5 ml HPO3-HOAc (реагенс 1) и брзо титрира раствором индофенола (из бирете од 50
ml), док јасно видљива, ружичаста боја буде постојана – 5 секунди. За сваку
титрацију је потребно око 15 ml раствора индофенола, а разлика између појединих
титрација не сме бити већа од 0,1 ml.

Слепа проба

Припреми се за три
узорка слепе пробе по 7 ml HPO3-HOAc и око 15 ml воде (тако да запремина буде
приближно иста као приликом титрације стандардног раствора индофенолом).
Утрошак раствора индофенола за слепу пробу (обично је око 0,1 ml) одузме се од
утрошка стандардног раствора употребљеног за титрацију.

Титар
индофенол-раствора изражава се као број милиграма аскорбинске киселине
еквивалентне 1 ml реагенса.

Стандардизација
раствора индофенола врши се свакодневно са свеже припремљеним раствором
аскорбинске киселине;

5) тимол-плаво
0,04%-но, које је pH индикатор: раствори се 0,1 g индикатора тимол-плавог,
трењем у хомогенизатору, са 10,75 ml раствора натријум-хидроксида с (NaOH) =
0,02 mol/l. Добијени раствор се разреди водом до 250 ml. Граница прелази код pH
1,2 је црвена, а код pH 2,8 – жута.

Проверавање количине
алкалних супстанција

Одређеној количини
припремљеног хомогенизованог узорка дода се 25 ml раствора HPO3-HOAc (реагенс
1). Затим се испита pH помоћу индикатора тимол-плавог, применом капи на
сахатном стаклу (pH веће од 1,2 указује на знатне количине алкалних
супстанција). Течни узорци се претходно разреде приближно двоструком количином
HPO3-HOАc раствора (реагенс 1) пре проверавања с индикатором тимол-плавим.

Припремање
узорка за одређивање

а) Прашкасти узорак
који не садржи знатније количине алкалних супстанција припрема се тако што се
хомогенизује помоћу реагенса 1 HPO3-HOAc и разреди истим реагенсом 1 на
одређену запремину, тако да количина узорка за испитивање садржи 10 mg до 100
mg аскорбинске киселине у 100 ml. Ова запремина се означи као V ml. За
екстракцију се узима 10 ml раствора на 1 g узорка.

Течни и бистри
узорци припремају се тако да аликвот садржи приближно 100 mg аскорбинске
киселине у узорку.

б) Прашкасти узорак
који садржи знатне количине лужнатих супстанција: pH припремљеног узорка се
подеси на приближно рН = 1,2, и то помоћу HPO3-HOAc-H2SO4 (реагенс 2), разреди
се са HPO3-HOAc (реагенс 1) тако да 100 ml узорка садржи 10 mg до 100 mg
аскорбинске киселине. Ова запремина се означи као V ml.

Одређивање
титрацијом

Три узорка, од којих
сваки садржи приближно 2 mg аскорбинске киселине и слепа проба титрира се као
при одређивању стандардног раствора. Ако је запремина аликвотног дела (који
садржи приближно 2 mg аскорбинске киселине) мања од 7 ml, треба додати раствора
HPO3-HOAc (реагенс 1) тако да запремина за титрацију буде 7 ml.

Израчунавање

Количина аскорбинске
киселине

у 1 g или 1 ml
узорка



где је:

Х – просечни
милилитри за титрацију;

В – просечни
милилитри за титрацију слепе пробе;

F – mg аскорбинске
киселине еквивалентни 1,0 ml стандардног раствора дихлорфенолиндофенола;

Е – количина узорка
узетог у поступак, у g или ml;

V – запремина
почетног анализираног раствора;

Y – запремина
аликвотног дела титрираног узорка.

Напомена:

Производи који
садрже гвожње (Fe), калај (Sn) и бакар (Cu) дају по овој методи повишене
резултате аскорбинске киселине. Помоћу једноставне пробе може се одредити да ли
су редукујући јони присутни у количинама у којима ометају ово одређивање.

Проба за одређивање
присуства јона Fe, Cu и Sn: додају се 2 капи 0,05%-ног воденог раствора
метилен-плавог у 10 ml свеже прпремљене смеше (1+1) раствора узорка у HPO3-HOAc
(реагенс 1) и меша. Нестанак боје индикатора метилен-плавог у трајању од 5 до
10 секунди указује на присуство јона Fe или Cu. Калај (Sn) не даје ову
реакцију, па се проверавање врши на следећи начин: у 10 ml узорка измешаног са
10 ml HCl (1+3) дода се 5 капи 0,05%-ног воденог раствора индиго-кармина и меша
се. Нестанак боје у трајању од 5 до 10 секунди указује на присуство калаја (Sn)
или друге интерферирајуће супстанције.

16.
ОДРЕЂИВАЊЕ УКУПНОГ СУМПОР-ДИОКСИДА

Принцип и
примена

Узорак за испитивање
се закисели и загрева, а затим у струји азота одводи ослобођени сумпор-диоксид.
Апсорпција и оксидација сумпор-диоксида врше се барботирањем у неутралном
раствору разблаженог водоник-супероксида. Количина тако настале сумпорне
киселине одређује се титрацијом помоћу раствора натријум-хидроксида.

Количина се утврђује
на основу исталоженог баријум-сулфата из раствора, према сдржају
сумпор-диоксида, и то:

– мерењем масе
баријум-сулфата (Прилог А);

– нефелометријским
утврђивањем (Прилог Б).

Метода се примењује
при одређивању количине укупног сумпор-диоксида у производима од воћа и поврћа.

Апаратура и прибор

Поред уобичајене
лабораторијске опреме, користе се:

1) градуисане
епрувете;

2) пипете, запремине
10 ml;

3) семимикробирете,
запремине 10 ml;

4) бирета, запремине
25 ml;

5) хомогенизатор;

6) ексикатор са
средством за сушење;

7) апаратура за
одређивање количине сумпор-диоксида (слика 4), са деловима:

А – балон са
округлим дном, запремине 250 ml или веће;

B – повратни хладњак,
прилагођен балону А;

C – ампула монтирана
на балон А;

D – славина за довод
азота;

Е и Е’ – барботери,
погодни да се причврсте на хладњак B;

F – азбестна плоча,
пречника 150 mm, са централним отвором од 40 mm (да се избегне прегревање
нарочито екстрактивних материја).

Напомена:

Ако је претходно
одређивање било постепено и умерено, мора се опрати само балон А.

Реагенси

Користе се следећи
реагенси:

1) азот, без
кисеоника;

2)
водоник-супероксид, без сулфатних јона, раствор 9,1 g/l;

3) хлороводонична киселина,
раствор 100 g/l: разблажи се једна запремина концентроване хлороводоничне
киселине r20 = 1,19
g/ml са 3 запремине воде;

4) индикатор,
раствор: раствори се 100 mg бром-фенол-плавог у 100 ml 20%-ног етанола (V/V);

5)
натријум-хидроксид без сулфатних јона, раствор с (NaOH) = 0,01 mol/l, или

6)
натријум-хидроксид без сулфатних јона, раствор с (NaOH) = 0,1 mol/l;


 
  
  7) раствор јода с(
  
  
  1
  
  
  Ј2)=
  0,02 mol/l;
  
 
 
  
  2
  
 


8) скробни штирак,
раствор 5 g/l, који садржи натријум-хлорид као конзерванс, концентрације 200
g/l (скробни штирак се припрема тако што наведени раствор мора да кључа 10
минута);

9)
калијум-метабисулфит, раствор: раствори се у мало воде 1,20 g
калијум-метабисулфита (K2S2O5) и 0,20 g динатријум-киселог
етилен-диаминотетраацетата. Раствор се квантитативно пренесе у одмерну тиквицу
запремине 1000 ml, допуни водом до ознаке и промућка;

10) сахароза,
раствор 100 g/l.

Провера апаратуре

Апаратура приказана
на слици 4 мора да задовољи три следеће провере:

а) у балон (А) стави
се 100 ml воде и 5 ml раствора хлороводоничне киселине. Балон се загрева уз
повратни хладњак један час, уз пропуштање струје азота.

Барботери (Е) и (Е’)
садрже по 5 ml воде и 0,1 ml раствора бојеног индикатора, при чему садржај у
оба барботера мора остати неутралан;

б) у балон (А) стави
се 20 ml раствора сахарозе. Балон се загрева у току 1 часа, уз пропуштање
струје азота. Раствор сахарозе треба да остане безбојан, а на зидовима балона
не сме да се створи талог карамела (ова проба се изводи због контроле
интезитета загревања);

в) ова проба се
састоји из две операције, и то:

в1) у балон (А)
стави се 20 ml раствора калијум-метабисулфита и 5 ml раствора хлороводоничне
киселине. Изврши се одвајање и одређивање количине сумпор-диоксида (у истим
условима као и при поступку одерђивања), без додавања хлороводоничне киселине;

в2) у конусну
тиквицу запремине 100 ml стави се 20 ml раствора калијум-метабисулфита и дода 5
ml раствора хлороводоничне киселине и 1 ml раствора скробног штирка. Титрира се
раствором јода до појаве плаве боје. Количина сумпор-диоксида, добијена у (V1)
треба отприлике да износи 1 процент вредности која је добијена у (V2).

Поступак
одређивања

Припремање узорка за
испитивање

Из узорка се издвоје
коштице и семенке и узорак пажљиво хомогенизује. Срмзнут или брзо смрзнут
производ се претходно одмрзне у затвореном суду, а течност образована током
одмрзавања дода се производу пре хомогенизације.

Количина узорка за
испитивање

Измери се 10 g до
100 g припремљеног узорка, са тачношћу од 0,01 g, зависно од количине
сумпор-диоксида, тако да количина узорка садржи највише 10 mg сумпор-диоксида.
Измерена количина се унесе у балон (А).

У ампулу (C)
апаратуре стави се 100 ml воде и 5 ml раствора хлороводоничне киселине.

У барботере (Е) и
(Е’) стави се по 3 ml раствора водоник-супероксида и по 0,1 ml раствора
индикатора бром-фенол-плавог. Раствор водоник-супероксида се неутралише са
раствором натријум-хидроксида 0,01 mol/l.

Ампула (C) хладњак
(B) и барботери (Е) и (Е’) подесе се и пропусти се да циркулише струја азота да
би се истиснуо ваздух, како из балона (А) тако и целог уређаја.

У балон (А) пусти се
да протиче разблажени раствор хлороводоничне киселине који се налази у ампули
(C) (ако је потребно, за моменат се може прекинути протицање струје азота).

Садржај балона се
лагано доведе до кључања, а затим кључање одржава тако да азот прелази
равномерно (1 до 2 мехура у секунди) у трајању од 30 минута.

Титрација

Садржај другог
барботера (Е’) пренесе се у први барботер (Е) и титрира настала сумпорна
киселина помоћу раствора натријум-хидроксида 0,01 mol/l или раствора
натријум-хидроксида 0,1 mol/l, зависно од очекиване количине настале сумпорне
киселине.

Проверавање

Ако је запремина (V)
раствора натријум-хидроксида 0,01 mol/l већа до 10 ml врши се гравиметријска
провера, као што је прописано у прилогу (А) ове методе.

Ако је запремина (V)
раствора натријум-хидроксида 0,01 mol/l мања од 10 ml, треба извршити
нефелометријску проверу, као што је прописано у Прилогу Б.

Ако је запремина
наведеног раствора натријум-хидроксида мања од 5 ml, врши се само нефелометријска
провера (прилог Б). За узорак од 100 g граница од 5 ml одговара количини
сумпор-диоксида од 16 mg/kg.

Изнад ове границе
довољно је ацидиметријско одређивање.

На истом узорку за
испитивање изврше се најмање два одређивања.

Израчунавање

Количина сумпор-диоксида
изражена у mg/kg производа израчунава се формулом:



где је:

m – маса испитиваног
узорка, у g;

V – запремина
раствора натријум-хидроксида 0,01 mol/l утрошена за титрацију, у ml;

0,32 – маса
сумпор-диоксида која одговара једном милилитру раствора натријум-хидроксида
0,01 mol/l, у mg.

Поновљивост

Разлика између
резултата два одређивања, која је паралено или убрзо једно за другим извршио
исти аналитичар, сходно члану 7. став 2. овог правилника, не сме прелазити 5%
релативне вредности од просечно добијене вредности.

Прилог
А

ГРАВИМЕТРИЈСКО
ПРОВЕРАВАЊЕ АЦИДИМЕТРИЈСКИ ФОРМИРАНИХ СУЛФАТНИХ ЈОНА

Реагенси

Користе се следећи
реагенси:

1) баријум-хлорид,
раствор 100 g/l;

2) хлороводонична
киселина, концентрована r20 = 1,19 g/ml;

3) раствор за
испирање талога баријум-сулфата: у одмерној тиквици запремине 1000 ml растоври
се 26 mg баријум-хлорида дихидрата (BaCl2 · 2N2O), дода се 1 ml концентроване
хлороводоничне киселине и допуни водом до ознаке.

Апаратура и
прибор

Поред уобичајене
лабораторијске опреме, користе се:

1) конусне боце,
запремине 50 ml;

2) пипете;

3) филтрир-папир
који сагорева без пепела;

4) пећ за спаљивање,
са терморегулатором на 800 ± 25°С;

5) посуде за
спаљивање;

6) ексикатор са
средством за сушење (које није сумпорна киселина);

7) аналитичка вага.

Поступак
проверавања

После титрације, у
конусну боцу запремине 50 ml успе се садржај барботера (B) и дода вода која је
коришћена за његово испирање. Укупна запремина мора да износи 25 ml, затим се
дода 1 ml концетроване хлороводоничне киселине и садржај стави да прокључа.

Додаје се, кап по
кап, 2 ml раствора баријум-хлорида, уз мешање, остави да се охлади и мирује 12
часова. Формирани талог баријум-сулфата се квантитативно пренесе на
филтрир-папир, који је претходно навлажен кључалом водом. Талог се испере са 20
ml топле воде, а затим пет пута са по 20 ml раствора за испирање талога
баријум-сулфата. Оцеди се и осуши.

У порцулански суд за
спаљивање, претходно ижарен до константне масе и измерен са тачношћу 1 mg,
стави се филтрир-папир са талогом и жари у пећи за спаљивање на 800 ± 25°С у
току 2 часа. Потом се извади из пећи, охлади у ексикатору и мери, са тачношћу 1
mg. На основу разлике у маси утврди се количина баријум-сулфата.

Гравиметријско
проверавање изврши се паралелно на два узорка предвиђена за одређивање.

Израчунавање

Количина
сумпор-диоксида изражена у mg/kg производа израчунава се формулом:



где је:

m1 – маса добијеног
баријум-сулфата, у mg;

m – маса узорка, у
g;

0,2745 – маса
сумпор-диоксида која одговара 1 mg баријум-сулфата, у mg.

Као резултат узима
се средња вредност два одређивања ако су испуњени услови у погледу
поновљивости.

Поновљивост

Разлика између
резултата два одређивања, која је паралелно или убрзо једно за другим извршио
исти аналитичар, не сме да пређе ± 5% релативне вредности од просечно добијене
вредности.

Добијени резултат по
овој методи не сме да показује разлику већу од 5%-не вредности која је добијена
ацидиметријским методом.

Ако разлика између
резултата добијених ацидиметријском и гравиметријском методом износи више од 5%
као резултат се узима вредност добијена гравиметријском методом.

Прилог
Б

НЕФЕЛОМЕТРИЈСКО
ПРОВЕРАВАЊЕ АЦИДИМЕТРИЈСКИ ФОРМИРАНИХ СУЛФАТНИХ ЈОНА

Реагенси

Поред реагенса
наведених у овој методи, користе се и следећи реагенси:

1) сумпорна
киселина, стандардни раствор: у одмерну тиквицу запремине 1000 ml унесе се 31,2
ml раствора сумпорне киселине


 
  
  с(
  
  
  1
  
  
  H2SO4)
  = 0,1 mol/l
  
 
 
  
  2
  
 


и допуни водом до
ознаке (1 ml овог раствора одговара 0,1 mg SO2);

2)
поливинилпиролидон раствор 50 g/l, без сулфатних јона (релативне молекулске
масе просечно 85000);

3) баријум-хлорид и
поливинилпиролидон, мешавина раствора: помеша се 80 ml раствора баријум-хлорида
100 g/l и 20 ml раствора поливинилпиролидона;

4) хлороводонична
киселина, раствор 100 g/l: разблажи се једна запремина концентроване
хлороводоничне киселине r20 = 1,19 g/ml са 3 запремине воде;

5) индикатор,
раствор: раствори се 100 mg бром-фенолплавог у 100 ml 20%-ног етанола.

Апаратура и
прибор

Користи се следећи
прибор:

1) одмерна тиквица,
запремине 50 ml;

2) градуисане пипете
или бирета за одмеравање 2, 4, 8, 12, 16 и 25 ml;

3) спектрофотометар
за мерење на таласној дужини од 650 nm.

Поступак
одређивања

Припремање баждарне
криве

У шест одмерних
тиквица запремине 50 ml уноси се редом 0 – 2 – 4 – 8 – 12 и 16 ml стандардног
раствора сумпорне киселине, 20 ml воде, 0,1 ml индикатора, 1 ml раствора
хлороводоничне киселине (100 g/l) и 5 ml мешавине раствора баријум-хлорида и
поливинилпиролидона. Допуни се водом до ознаке и промућка. Добијени раствори
одговарају сразмери од: 0 – 0,2 – 0,4 – 0,8 – 1,2 и 1,6 mg сумпор-диоксид.

Петнаест до двадесет
минута после додавања мешавине раствора измери се апсорбенција
спектрофотометријски на 650 nm.

Формира се баждарна
крива, наношењем измерене апсорбенције као функције концентрације
сумпор-диоксида, у mg/l.

Нефелометријско
проверавање 

а)
За случајеве кад је запремина раствора натријум-хидроксида 0,01 mol/l,
утрошеног за неутрализацију сумпорне киселине, мања од 5 ml

После титрације, у
одмерну тиквицу запремине 50 ml пренесене се садржај барботера (Е) заједно са
водом која је служила за његово испирање. Дода се 1 ml раствора хлороводоничне
киселине (100 g/l) и 5 ml мешавине раствора, допуни се до ознаке и промућка.

Кад прође 15 до 20
минута после додавања мешавине раствора, измери се апсорбенција спектрофотометријски,
на 650 нм. 

б)
За случајеве кад је запремина раствора натријум-хидроксида 0,01 mol/l,
утрошеног за неутрализацију сумпорне киселине, између 5 и 10 ml

После титрације, у
одмерну тиквицу запремине 50 ml пренесе се садржај барботера (Е) заједно са
водом која је служила за његово испирање. Допуни се водом до ознаке и промућка.

У нову одмерну
тиквицу запремине 50 ml унесе се 25 ml овог раствора, а затим дода 1 ml
раствора хлороводоничне киселине (100 g/l) и 5 ml мешавине раствора. Допуни се
водом до ознаке и промућка.

Кад прође 15 до 20
минута после додавања мешавине растовра, измери се апсорбенција
спектрофотометријски, на 650 nm.

Нефелометријско
проверавање врши се паралелно на два узорка предвиђена за одређивање.

Израчунавање

Ако је проверавање
извршено према случају а), за нефелометријско проверавање прописано овом
методом количина сумпор-диоксида у mg/kg износи:



где је:

С – концентрација
сумпор-диоксида изражена у mg/l очитана на баждарној кривој и одгова измереној
апсорбенцији;

m – маса узорка, у
g.

Ако је проверавање
извршено према случају б), за нефелометријско проверавање прописано овом
методом, количина сумпор-диоксида у mg/kg производа износи:



где је:

С – концентрација
сумпор-диоксида у mg/l, очитана на баждарној кривој која одговара измереној
апсорбенцији;

m – маса узорка, у
g.

Као резултат узима
се средња вредност два одређивања ако су испуњени услови у погледу поновљивости
прописане за ову методу.

Добијени резултат по
овој методи не сме да показује већу разлику од 5% вредности која је добијена
ацидиметријском методом.

У случају да разлика
између резултата добијених ацидиметријском и нефелометријском методом износи
више од 5%, као резултат се узима вредност добијена нефелометријском методом.

17.
ОДРЕЂИВАЊЕ ИСПАРЉИВИХ КИСЕЛИНА

Принцип и
примена

Узорак се закисели
винском киселином, испарљиве киселине се предестилишу воденом паром, а дестилат
титрира раствором натријум-хидроксида у присуство фенолфталеина као индикатора

Примењује се за
одређивање испарљиве киселости код воћа и поврћа и производа од воћа и поврћа.

Реагенси

Користе се следећи
реагенси:

1)
натријум-хидроксид раствор с(NaOH) = 0,1 mol/l: припремање раствора и провера
концетрације врше се непосредно пре употребе;

2) фенолфталеин,
раствор 10 g/l у 95%-ном етанолу (V/V);

3) винска киселина,
кристална;

4) кречна вода,
разблажена 1:4: разблажи се једна запремина засићеног раствора
калцијум-хидроксида са четири запремине воде. Мешавина се остави да стоји док
се не формира калцијум-карбонат, а затим се одлије бистар раствор који показује
алкалну реакцију у присуству раствора фенолфталеина.

Овај раствор је
намењен за пуњење генератора водене паре;

5)
калцијум-хидроксид, бистар, засићен раствор.

Апаратура и
прибор

Поред уобичајене
лабораторијске опреме, користи се:

1) апарат за дестилацију
воденом паром, укључујући генератор водене паре (која не садржи угљен-диоксид),
од стакла или метала отпорног на високе температуре, капацитета око 1500 ml;

2) барботер, који се
састоји од стаклене цеви дужине 270 mm и пречника 20 mm, чији је доњи део
затворен и проширен у облику кугле, пречника 60 mm, где се уноси количина
узорка за испитивање. Барботер се поставља на метални диск са отвором, пречника
40 mm, у који належе дно барботера;

3) ректификациона
колона, која се састоји од стаклене цеви пречника 20 mm и висине 500 mm, у
којој је са унутрашње стране провучена мрежаста спирала од нерђајућег челика,
са завојницама од 15 mm.

(Осим описаних, могу
се употребити и други уређаји који показују исти ефекат);

4) вертикални
хладњак (типа WEST) дужине 400 mm и пречника 10 mm, постављен вертикално и
хлађен све време дестилације.

Напомена:

Осим описаних
апарата могу се користити и други апарати, под условом да испуњавају следеће
минималне захтеве:

– да од познате
додате количине сирћетне киселине предестилишу, у нормалним условима, најамње
99,5% у хватаном дестилату од 250 ml. За ту пробу користи се 20 ml раствора
сирћетне киселине с (SN3СOOН) = 0,1 mol/l;

– да у истим
условима дестилације од познате додате количине млечне киселине у 250 ml
дестилата буде нађено највише 5% млечне киселине. За ову пробу користи се 20 ml
раствора млечне киселине с (С2N5OСOOН) = 1 mol/l;

– да произведена
водена пара не садржи угљен-диоксид (СO2), што се проверава додавањем две капи
растовра фенол-фталеина и 0,1 ml раствора натријум-хидроксида у 250 ml
дестилата. Ружичаста боја мора бити постојана најмање 10 секунди;

5) конични суд,
запремине 500 ml;

6) градуисане
пипете, запремине 20 ml;

7) бирета, запремине
25 ml, са подеоцима од 0,1 ml;

8) аналитичка вага.

Припремање
узорка за испитивање

Течни производи и
приозводи који се лако филтрирају (воћни сокови, воћни сирупи, наливи из
компота, слани наливи и сл.).

Потпуно се измеша
лабораторијски узорак, а ако садржи суспендоване делиће, профилтрира се кроз
наборани филтрир-папир. Ако узорак садржи угљен-диоксид или је у фази
ферментације, угљен-диоксид се истерује тако што се отпипетира 50 ml до 60 ml
узорка и унесе у боцу запремине 500 ml, а затим, под сниженим притиском, мућка
2 до 3 минута. Да би се спречило стварање пене, у одмерени узорак дода се 0,2 g
танинске киселине.

Пастозни и чврсти
производи (мармелада, желе, концентрисан сок, суво и сушено воће и поврће и
сл.). – Издвоје се семенке и семене ложе, па се узорак хомогенизује механичком
мешалицом.

Смрзнути производи
се одмрзну, а течност образована одмрзавањем дода се производу пре
хомогенизације.

Количина
узорка за испитивање

Течни производи. –
Отпипетира се 20 ml припремљеног узорка за испитивање и унесе у барботер. Ако
узорак садржи јако испарљиве киселине, узима се мања количина узорка и
запремина допуни, до 20 ml, потребном количином воде.

Пастозни, чврсти и
смрзнути производи. – Одмери се у чаши око 10 g припремљеног узорка за
испитивање, са тачношћу 0,01 g, и квантитативно пренесе у барботер помоћу
најмање количине воде која омогућава преношење и мешање узорка, при чему узорак
мора остати течан.

Дестилација
испарљивих киселина

Генератор водене
паре испуни се кречном водом до 2/3 запремине. Затим се количини узорка за
испитивање у барботеру дода 0,5 g винске киселине и барботер повеже са
генратором водене паре, ректификационом колоном и хладњаком. Генератор водене
паре и барботер загревају се симултано помоћу пламеника. Ако је почетна
количина узорка у барботеру већа од 20 ml загревање барботера се подеси тако да
се запремина сведе на 20 ml, а затим постепено загрева. У току целог загревања
генератор за водену пару мора производити макар и малу количину паре.
Дестилација траје 10 до 15 минута. Накупљени дестилат у конусном суду мора бити
једнак дванаестострукој запремини количине узорка за испитивање.

Титрација
испарљивих киселина

У дестилат се додају
2 капи раствора фенолфталеина и титрира раствором натријум-хидроксида до појаве
светлоружичасте боје.

На истом узорку за
испитивање изврше се најмање два одређивања.

Израчунавање
и формула

Течни производи

Испарљиве киселине
изражене у милиеквивалентима на 100 ml производа, или у грамима сирћетне
киселине у 100 g производа, израчунавају се формулама (1) и (2).



Као резултат узима
се средња вредност два одређивања ако су испуњени услови у погледу
поновљивости.

Пастозни, чврсти и
смрзнути производи

Испарљиве киселине
изражене у милиеквивалентима на 100 g производа или у грамима сирћетне киселине
у 100 g производа, израчунавају се формулама (3) и (4)



где је:

V0 – запремина
узорка, у ml;

V1 – запремина
раствора натријум-хидроксида утрошеног за титрацију, у ml;

m0 – маса узорка, у
g.

Као резултат узима
се средња вредност два одређивања ако су испуњени услови у погледу
поновљивости.

Поновљивост

Разлика између
резултата два одређивања које је, паралено или убрзо једно за другим извршио
исти аналитичар, сходно члану 7. став 2. овог правилника, не сме прелазити 0,2
милиеквивалента у 100 ml или у 100 g производа, односно не сме прелазити 1,2 mg
сирћетне киселине у 100 ml или у 100 g производа.

18.
ОДРЕЂИВАЊЕ УКУПНЕ КИСЕЛОСТИ

а)
Потенциометријска метода

Принцип и
примена

Метода се заснива на
потенциометријској титрацији растовором натријум-хидроксида.

Метода се примењује
за одређивање укупне киселости код воћа и поврћа и производа од воћа и поврћа.

Апаратура и
прибор

Поред уобичајене
лабораторијске опреме, користе се:

1) чаша запремине
250 ml, са електромагнетном или механичком мешалицом;

2) градуисана
пипета, запремине 25 ml и 100 ml;

3) одмерна тиквица,
запремине од 250 ml;

4) хомогенизатор или
тарионик;

5) конична посуда с
повратним хладњаком;

6) аналитичка вага;

7) потенциометар са
стакленом електродом;

8) бирета, запремине
100 ml.

Реагенси

Користе се следећи
реагенси:

1)
натријум-хидроксид, растовр с(NaOH) = 0,1 mol/l;

2) пуферни раствор
познатог рН.

Припремање
узорка

Течни производи и
производи који се лако филтрирају (воћни сокови, воћни сирупи, слани наливи,
ферментисани производи): лабораторијски узорак се хомогенизује и профилтрира
корз вату или филтрир-папир. Отпипетира се 25 ml филтрата, прнесе у одмерну
тиквицу запремине 250 ml, допуни до ознаке водом и добро промућка.

Напомена:

Код газираних
производа претходно се мора уклонити угљен-диоксид под сниженим притиском,
мућкањем 3 до 4 минута.

Узорак се може узети
и по маси, мерењем око 25 g узорка, са тачношћу од 0,01 g.

Остали производи: из
узорка се издвоје петељке, коштице и семене ложе, а по могућству и семенке. Ако
је производ смрзнут, мора се претходно одмрзнути, а течност образована при
одмрзавању мора се додати производу пре хомогенизације.

Сушени и дехидрисани
производи: исеку се ножем на комадиће, затим се лабораторијски узорак измеша у
хомогенизатору или тарионику.

Одмери се око 25 g
лабораторијског узорка, са тачношћу од 0,01 g, и помоћу 50 ml воде
квантитативно пренесе у конични суд. Садржај се меша док течност постане
хомогена. Конична посуда се споји са повратним хладњаком и садржај загрева на
воденом купатилу око 30 минута. После хлађења, садржај коничне посуде се
квантитативно пренесе у одмерну тиквицу запремине 250 ml и допуни до ознаке,
свеже прокуваном и охлађеном дестилованом водом, а затим филтрира

Поступак
одређивања потенциометријском титрацијом

Потенциометар се
баждари помоћу пуферног раствора.

Количина
узорка за испитивање

Зависно од очекиване
киселости, отпипетира се 25 ml до 100 ml припремљеног узорка и пренесе у чашу
са мешалицом.

Поступак
титрације

Мешалица се пусти у
рад, а затим из бирете брзо додаје раствор натријум-хидроксида док се не
постигне рН око 7. Тада се додавање успори до рН 8,1 ± 0,2.

На истом узорку за
испитивање изврше се најмање два одређивања.

Израчунавање

Узорак узет по
запремини

Укупна киселост,
изражена у милимоловима монобазичне киселине у 100 ml производа, узимајући у
обзир и разблажење, израчунава се формулом:



Узорак узет по маси

Укупна киселост,
изражена у милимоловима монобазичне киселине у 100 g производа, узимајући у
обзир извршена разблажења, израчунава се формулом:



где је:

V0 – запремина
узорка, у ml;

V1 – запремина
раствора натријум-хидроксида утрошеног за одређивање, у ml;

c – тачна
концентрација у mol/l раствора натријум-хидроксида;

m – маса узорка, у
g.

Други начин
изражавања укупне киселости

Укупна киселост се
може изразити, као што је уобичајено, бројем грама киселине у 100 g или 100 ml
производа множењем добијене вредности одговарајућим фактором неке од киселина
које су наведене у табели 4.

Табела
4


 
  
  Киселина
  
  
  
  Фактор
  
 
 
  
  – јабучна
  
  
  киселина
  
  
  0,067
  
 
 
  
  – оксална
  
  
  ”
  
  
  0,045
  
 
 
  
  – лимунска 
  
  
  ” (монохидрат)
  
  
  0,070
  
 
 
  
  – винска
  
  
  ”
  
  
  0,075
  
 
 
  
  – сирћетна
  
  
  ”
  
  
  0,060
  
 
 
  
  – млечна
  
  
  ”
  
  
  0,090
  
 


Одговарајуће
киселине су:

а) јабучна киселина
– код производа од јабучастог и коштичавог воћа;

б) лимунска киселина
– код производа јагодастог и цитрус-воћа;

в) винска киселина –
код производа од грожђа;

г) оксална киселина
– код производа од спанаћа и кисељака;

д) млечна киселина –
код биолошки конзервисаних производа;

ђ) сирћетна киселина
– код маринираних производа.

Изражавање
резултата

Као резултат узима
се средња вредност два одређивања ако су испуњени захтеви у погледу
поновљивости.

Резултат се
приказује једним децималом.

Поновљивост

Разлика између
резултата два одређивања, која је паралено или убрзо једно за другим извршио
исти аналитичар, сходно члану 7. став 2. овог правилника, не сме прелазити 2%
релативне вредности од просечно утврђене вредности.

б) Метода
заснована на промени боје индикатора

Принцип и
примена

Метода се заснива на
титрацији раствором натријум-хидроксида у присуству индикатора фенолфталеина.

Примењује се за
одређивање укупне киселости код воћа и поврћа и производа од воћа и поврћа.

Апаратура и
прибор

Користи се следећи
прибор:

1) хомогенизатор или
тарионик;

2) градуисане
пипете, запремине 25 ml и 100 ml;

3) конична посуда са
повратним хладњаком;

4) одмерна тиквица
запремине 250 ml;

5) бирета, запремине
100 ml;

6) аналитичка вага;

7) чаша одговарајуће
запремине.

Реагенси

Користе се следећи
реагенси:

1)
натријум-хидроксид, раствор с (NaOH) = 0,1 mol/l;

2) фенолфталеин,
раствор 10 g/l у 95%-ном етанолу (V/V).

Припремање
узорка

Течни производи и
производи који се лако филтрирају (воћни сокови, воћни сирупи, слани наливи,
ферментисани производи).

Лабораторијски
узорак се добро измеша и профилтрира кроз вату или филтрир-папир. Отпипетира се
25 ml филтрата, пренесе у одмерну тиквицу запремине 250 ml, допуни до ознаке и
добро промућка.

Напомена:

Код газираних
производа претходно се мора одстранити СO2 мућкањем под сниженим притиском, у
трајању 2 до 3 минута.

Узорак се може узети
и по маси, мерењем око 25 g припремљеног узорка, са тачношћу од 0,01 g.

Остали
производи

Из лабораторијског
узорка се издвоје петељке, коштице, семене ложе, а по могућству и семенке. Ако
је производ смрзнут, мора се претходно одмрзнути, а течност образована при
одмрзавању мора се додати производу пре хомогенизације.

Сушени и дехидрисани
производи исеку се на комадиће. Затим се лабораторијски узорак измеша у
хомогенизатору или тарионику.

Одмери се 25 g
лабораторијског узорка, са тачношћу од 0,01 g, и помоћу 50 ml воде
квантитативно пренесе у коничну посуду. Садржај се меша док течност не буде
хомогена. Затим се конична посуда споји с повратним хладњаком и садржај загрева
на воденом купатилу око 20 минута. После хлађења, садржај коничне посуде се
квантитативно пренесе у одмерну тиквицу запремине 250 ml и допуни до ознаке
свеже прокуваном и охлађеном дестилованом водом, а затим филтрира.

Количина
узорка за испитивање

Отпипетира се,
зависно од очекиване киселости, од 25 ml до 50 ml или 10 ml узорка за
испитивање и пренесе у чашу одговарајуће запремине.

Поступак
одређивања укупне киселости

У одмерену количину
узорка за испитивање дода се од 0,25 ml до 0,5 ml раствора фенолфталеина и, уз
мућкање, титрира раствором натријум-хидроксида до појаве светлоружичасте боје,
у трајању од најмање 30 секунди.

На истом узорку за
испитивање изврше се најмање два одређивања.

Израчунавање

Узорак узет по
запремини: укупна киселост изражена у милимоловима монобазичне киселине на 100
ml производа, узимајући у обзир извршено разблажење, израчунава се формулом:



Узорак узет по маси:
укупна киселост изражена у милимоловима монобазичне киселине у 100 g производа,
узимајући у обзир извршено разблажење, израчунава се формулом:



где је:

V0 – запремина
узорка, у ml;

V1 – запремина
раствора натријум-хидроксида утрошеног за одређивање, у ml;

c – тачна
концентрација раствора натријум-хидроксида у mol/l;

m – одмерена маса
производа, у g.

Други начин
изражавања укупне киселости

Укупна киселост се
може изразити, као што је уобичајено, бројем грама киселине у 100 g или 100 ml
производа множењем добијене вредности одговарајућим фактором неке од киселина
које су наведене у табели 5.

Табела
5


 
  
  Киселина
  
  
  
  
  Фактор
  
 
 
  
  – јабучна
  
  
  киселина
  
  
  
  0,067
  
 
 
  
  – оксална
  
  
  ”
  
  
  
  0,045
  
 
 
  
  – лимунска
  
  
  ”
  
  
  (монохидрат)
  
  
  0,070
  
 
 
  
  – винска
  
  
  ”
  
  
  
  0,075
  
 
 
  
  – сирћетна
  
  
  ”
  
  
  
  0,060
  
 
 
  
  – млечна
  
  
  ”
  
  
  
  0,090
  
 


Одговарајуће
киселине су:

а) јабучна киселина
– код производа од јабучастог и коштичавог воћа;

б) лимунска киселина
– код производа од јагодастог и цитрус-воћа;

в) винска киселина –
код производа од грожђа;

г) оксална киселна –
код производа од спанаћа и кисељака;

д) млечна киселина –
код биолошки конзервисаних производа;

ђ) сирћетна киселина
– код маринираних производа.

Изражавање
резултата

Као резултат се
узима средња вредност два одређивања ако су испуњени захтеви у погледу
поновљивости.

Резултат се
приказује једним децималом.

Поновљивост

Разлика између
резултата два одређивања, извршена паралелно или убрзо једно за другим, сходно
члану 7. став 2. овог правилника, не сме прелазити 2% релативне вредности од
просечно утврђене вредности.

19.
ОДРЕЂИВАЊЕ СИНТЕТСКИХ БОЈА

Хроматографска
метода

Принцип и
примена

Метода се заснива на
настајању соли реакцијом између анјона синтетских боја и квартерног
амонијумовог катјона код оптималног рН, екстракцији обојене соли у хлорофором,
затим пречишћавању екстракта са Al2O3 и хроматографској идентификацији боје.

Апаратура и
прибор

Поред уобичајене
лабораторијске опреме, користе се:

1) центрифуга са
киветама O 3,5 х 12 cm, запремине 60 ml или 100 ml;

2) хроматографске
колоне O 1,2 х 10 cm;

3) прибор за
хроматографију на папиру;

4) филтрир-папир за
хроматографију.

Реагенси

Користе се следећи
реагенси:

1) хлороформ;

2) Na2СO3, 10%-ни
раствор;

3) бензалконијумов
хлорид, 10%-ни раствор;

4) бензалконијумов
хлорид, 1%-ни раствор;

5) H2SO4 разређена;

6) формалдехид,
35%-ни раствор;

7) 2 g
натријум-тетрафенилбората у 100 ml етанола + 2 ml воде + 0,2 ml глицерола;

8) NaH2PO4, 25%-ни раствор;

9) амонијак,
0,25%-ни раствор;

10) етанол, 65–75%;

11) метанол;

12 анјонотропни
(кисели) Al2O3, за хроматографију на колони;

13) стаклена вуна;

14) вата.

Припремање
узорка

а) Воћни сокови и
течни наливи код производа од воћа и поврћа који садрже мање од 30% суве
материје анализирају се без претходне припреме.

б) Сирупи и
мармеладе разреде се водом, тако да хомогенизовани узорак садржи мање до 30%
суве материје и процеди се кроз стаклену вуну. Концентрисани воћни сок и сок у
праху разређују се водом у осносу 1:5.

в) Џем се
хомогенизује, додавањем вреле воде 1:5, хлади до 40°С и филтрира кроз стаклену
вуну.

г) Кашасти производи
се разреде истом количином воде и добро измешају. Филтрација није потребна.

д) Суво, кандирано и
суво воће у праху и чврсти део конзервисаног воћа и поврћа: 10 g прелије се са
50 ml вреле воде, затим се подеси рН на 7 помоћу 10%-ног раствора Na2CO3.
Сачека се да се боја раствори, а затим се филтрира кроз стаклену вуну.

Поступак
одређивања

Екстракција боје

Поступак А

Примењује се за
узорке под а)

Измеша се 10 ml
припремљеног раствора узорка са 2 ml хлороформа и остави да се хлороформ
највећим делом издвоји, а помоћу 10%-ног Na2CO3 подеси се рН на 7 до 8, осим за
узорке са антоцијанима, којима се рН подеси на 6 до 7. Хлороформни слој се
одбаци и остатку се дода 10 ml хлороформа и 5 капи 1%-ног бензалконијумовог
хлорида (4). Та се смеша добро промућка и остави да се слојеви одвоје (или се
центрифугира). Ако је додато довољно реагенса (4), хлороформ је обојен, а
водени раствор при врху је скоро безбојан. Ако је хлороформ безбојан или је
водени раствор још обојен, додаје се још 5 капи 1%-ног раствора
бензалконијумовог хлорида (4) и благо промеша.

Ако се замућеност
повећа, значи да није било довољно реагенса (4). Снажно се промућка, остави се
да се слојеви одвоје и поново се дода неколико капи реагенса (4). Ако се
замућеност воденог слоја не повећава, значи да је додато довољно реагенса (4).
Остави се око 10 минута да се слојеви издвоје, или се врши центрифугирање.
Безбојни слој воде се одстрањује, а слој хлороформа се испере са 5 ml воде,
која се затим одбаци.

Поступак Б

Користи се за узорке
под (б, в, г, д)

У кивету за
центрифугирање, отпипетира се 10 ml припремљеног узорка, дода 2 ml до 5 ml
формалина и 20 ml хлороформа. Кивета се затоври, добро промућка и центрифугира
око 2 минута при најмање 3000 обртаја у минути. Слој хлороформа и евентуално
безбојни раствор се одстране, сваки посебно. рН остатка се подеси на 8 или 9
(помоћу 10%-ног Na2CO3), а ако су присутни антоцијани (промена боје од црвене у
плаву) онда на 6 до 7.

Овом раствору се
дода 0,1 ml до 2 ml 10%-ног раствора бензалконијумовог хлорида (3) и 2 ml до 10
ml хлороформа (што је више талога, додаје се више хлороформа), затим се
затвори, снажно промућка и поново центрифугира док се не добију три слоја:

– горњи – безбојни
водени слој;

– средњи – понекад
обојен слој;

– доњи – обојен
хлороформски слој.

Ако није додато
довољно реагенса (3) или ако су заступљене неке у води растворљиве природне
боје, горњи – водени слој је још обојен, па се додају још 3 капи реагенса (3),
а водени слој се полако измеша и прати замућење. Ако се водени слој даље
замућује, проба се снажно промућка и центрифугира. Додавање реагенса (3) се
понавља, док водени слој престане да се мути. Водени слој се не замућује ако је
реагенс (3) додат у довољној количини. Хлороформски слој се одстрањује помоћу
пипете. Остатак у кивети се поново екстрахује са 2 ml до 10 ml хлороформа и
центрифугира. Сакупљени хлороформски екстракт се испере са 10 ml воде и вода се
одбаци. Обојени хлороформски слој служи за даље одређивање боја.

Поступак
хроматографије

Хроматографски папир
се непосредно пре употребе импрегнише раствором натријум-тетрафенилбората (7)
наношењем помоћу пипете или натапањем и остави да етанол изветри. На исто место
(без сушења) наноси се микропипетом толико хлороформског екстракта узорка да се
добије јако обојена мрља. На средину обојене мрље стави се микропипетом 10 ml
хлороформа.

При том, обојена
мрља:

а) може потпуно и
равномерно да се разлива са растварачем, што је знак да екстракт није чист;

б) може да се
разлива делимично са растварачем и зауставља, што је знак да је прекорачен
капацитет импрегнације;

в) не помера се, што
је знак да је екстракт довољно чист.

Ако се обојена мрља
понаша као под а) и б) претходног става, екстракт мора да се чисти са Al2О3. У
случају као под в) претходног става екстракт се одмах наноси на хроматограм,
чија је стартна линија импрегнисана натријум-тетрафенилборатом у ширини 0,5 cm
до 1 cm. Импрегнација се врши пипетом запремине 1 ml.

Припремање колоне за
чишћење екстракта

Хроматографска
колона Ж 1,2 cm
запуши се на дну стакленом вуном или ватом. У њу се сипа суспензија хлороформа,
коме се дода 1 кап ледене сирћетне киселине и Al2О3 толико да после пролаза
хлороформа у колони остаје стуб од Al2О3 висок око 3 cm.

Чишћење екстракта

Обојени хлороформски
екстракт пропусти се кроз колону. После проласка екстракта кроз колону,
пропусти се 10 ml хлороформа, затим 10 ml метанола и, најзад, 10 ml воде.

Хлороформски и
метанолни елуат се одвајају и у њима се одређује присуство боја растворљивих у
масти и базичних боја. Вештачке боје се елуирају са 0,25%-ним растовором
амонијака, у количини која је потребна да се боје елуирају са колоне (око 10
ml), а хвата се само обојени елуат да би боја била што више концентрисана.
Обојени амонијачни елуат (ако је довољно концентрисан) може се директно узети у
поступак хроматографије. Ако је сувише разређен, брзо се дода 0,5 ml раствора
NaH2PO4, затим 0,2 ml до 1 ml хлороформа и 3 до 5 капи 1%-ног раствора бензалконијумовог
хлорида, да би се боја екстраховала у хлороформ. Хлороформски екстракт се
наноси на хроматограм.

Припремање за
хроматографију

1. Импрегнација
папира за хроматографију пре наношења обојеног хлороформског екстракта или
елуата: папир за хроматогарфију се импрегнише раствором
натријум-тетрафенилбората који се нанесе помоћу пипете запремине 1 ml тако да
је стартна линија импрегнисана у ширина од 0,5 cm до 1 cm.

2. Наношење:

– узорци и раствори
стандардних боја наносе се микропипетом на стартну линију – црту, у растојању
од 0,5 cm до 1 cm.

3. На хроматограму
који се развија са цитратном фазом (фаза III) после наношења узорка и раствора
стандардних боја, на средину сваке мрље узорка нанесе се микропипетом 10 ml
хлороформа. Кад се хлорофом осуши, стартна линија се, помоћу пипете, испере
благим млазом хлороформа.

Хроматографија

За одређивање
синтетских боја припреме се три хроматограма, уз примену следећих мобилних
фаза:

I. Нитрометан:
ацетонитрил: мравља киселина: вода (10:80:1:30).

II. Триетиламин:
ацетонитрил: вода (5:1:2).

III: Na3-цитрат:
етаноламин: вода (2:5:95).

Сматра се да узорак
садржи одређену синтетску боју ако је она на сваком од три хроматограма
достигла исту висину као стандардна боја.

Изражавање
резултата

Резултат се изражава
навођењем колор-индекса (С.I) боје која је идентификована на хроматограму.

Напомена:

Поступак А примењује
се ако се хлороформ код прве екстракције спонтано одвоји у току 5 минута. У
другим случајевима примењјује се поступак Б.

Код поступка А
углавном је довољно првих 5 капи реагенса, (3) или (4), а у већини осталих
случајева – првих 10 капи.

Ако се после додатка
реагенса ствара много талога, нерастворљивог у хлороформу, треба употребити
поступак Б и чишћење екстракта на Al2О3, што у другим случајевима није
потребно.

20.
ОДРЕЂИВАЊЕ ПРИРОДНИХ БОЈА

Принцип

Метода се заснива на
различитом афинитету природних и синтетских боја према квартерним амонијумовим
јонима и Al2О3.

Апаратура и
прибор

Као прибор користи
се:

1) центрифуга са
киветама, хроматографске колоне O 1,2 х 10 cm.

Реагенси

Користе се следећи
реагенси:

1) петролетар
(40–70°С);

2) хлороформ;

3) хлороформ –
96%-ни етанол (2+1);

4) хлороформ –
мравља киселина, 98 до 100%-на (20+1);

5) n-бутанол;

6) етанол 70%-ни;

7) етанол 50%-ни;

8) 2%-ни амонијак у
90%-ном етанолу;

9) 2%-ни амонијак у
50%-ном етанолу;

10) етанол –
концентрована HCl (1+1);

11) метанол;

12) 35–40%-ни
формалдехид;

13) сирћетна
киселина;

14) 10%-ни и 1%-ни
бензалконијум-хлорид;

15) 10%-ни Na2CO3;

16) 25%-ни NaH2PO4;

17) 0,25%-ни
амонијак;

18) H2SO4 (1+3);

19) HCl
концентрована;

20) 30%-ни H2O2;

21) Al2O3
анјонтропни или по Brockmanu за хроматографију на колони.

Припремање
узорка

Узорак се припрема
на исти начин као и узорак за одређивање синтетских боја.

Поступак

У кивету за
центрифугирање отпипетира се 10 ml припремљеног узорка и подеси рН на 5 до 7
помоћу разређене сумпорне киселине. Дода се 2 ml до 5 ml формалина и 20 ml
хлороформа, кивета се затвори гуменим запушачем, добро промућка и центрифугира,
најмање 2 минута на 300 обртаја у минути. Ако се хлороформски слој не одвоји у
року од 5 минута, повећава се број обртаја. Затим се безбојни слој хлороформа и
нерастворени остатак одбаце. Обојеном остатку и обојеном воденом раствору рН се
подеси на 7 до 8 са Na2СO3 (10%-ни), осим код узорака са антоцијанима, код којих
се рН подеси на 6 до 7. Затим се дода 0,1 ml до 2 ml 10%-ног
бензалконијум-хлорида и 2 ml до 10 ml хлороформа, зависно од количине обојеног
нераствореног остатка. Кивета се затвори, добро промућка и центрифугира као што
је већ прописано. Дода се још неколико капи бензалконијумовог хлорида, промућка
и центрифугира док се не добију три слоја, који се одмах одвоје. Затим се
припреми колона за чишћење екстракта.

Припремање колоне за
чишћење екстракта

Хроматографске
колоне O 1,2 cm запуше се на дну стакленом вуном или ватом. У колону за анализу
горњег воденог слоја сипа се суспензија Al2O3 за хроматографију на колони у
води којој се дода 1 кап ледене сирћетне киселине; за анализу доњег
хлороформског слоја сипа се суспензија хлороформа коме се дода 1 кап ледене
сирћетне киселине и Al2O3 за хроматографију на колони, тако да у оба случаја
после пролаза течности у колони остаје стуб Al2O3 висок око 3 cm.

Горњи водени слој се
одмах закисели сирћетном киселином или концентрованим HCl на рН 3 до 4 и мућка
се да изађе целокупан CO2, а затим се раствор пребаци на хроматографску колону
од закисељеног Al2O3. Кад раствор прође кроз колону, колона се испере са 10 ml
воде.

Бетанин и антоцијани
остају на колони Al2О3, а рибофлавин пређе у елуат. Бетанин се елуира воденим
раствором NH3 (0,25%-ним). Љубичасти елуат није постојан и брзо постаје смеђ.
Зато се брзо закисели и концентрише на хладно у вакууму.

Антоцијани остају на
Al2O3 колони као танак слој зелене боје на самом почетку колоне. Они се
обезбојавају са Н2O2 или се елуирају са 96%-ним етанол-HCl (1+1).

Доњи хлороформски
слој се промућка истом количином воде и пусти да се слојеви одвоје. Доњи
хлороформски слој се пропусти кроз хроматографску колону, у којој је стуб Al2O3
висок 3 cm и пусти. Колона се опере са 10 ml хлороформа, затим са 10 ml
метанола и, коначно, са 5 ml воде. Боје на колони се елуирају са 0,25%-ним
раствором NН3, у предлошку у коме се налази 0,5 ml NaH2PO4. Елуату
се додаје 2 ml хлороформа и неколико капи (3–5) 1%-ног бензалконијумовог
хлорида, добро промућка и остави да се слојеви одвоје. Из овог екстракта могу
се, помоћу хроматографије, на папиру одредити и синтетске боје, ако су
заступљене. Ако се овај екстракт наноси на танак слој силика-гела и хроматограм
развије помоћу хлороформ-мравље киселине (20+1), кроцетин, норбиксин, елуирани
део хлорофилина и еритрозин одвајају се један од другог, као и од осталих
синтетских боја, па се тако одређују.

На горњи део стуба
Al2O3 у хроматографској колони, дода се 1 ml H2O2. Антоцијани, који су понекад
заступљени, одмах се обезбоје. Крамин (кошенила) и хлорофилин не обезбоје се.
Оксидација се зауставља тако што се кроз колону проупсти 5 ml воде и после тога
5 ml 50% етанола. Добијени елуат се одбацује.

Антоцијани који нису
разорени са H2O2, кармин и део хлорофилина, ако је заступљен, елуира се са
96%-ним етанол – HCl (1+1). Елуат се концентрише у вакууму и одређује
хроматографски.

Нерастворљиви део
(средњи слој) добро се опере водом, диспергује са HCl и мацерира са n –
бутанолом, при чему се боје растворе. Бутанол се одвоји пипетом или помоћу
центрифуге, дода се пет пута већа запремина петролетра и промућка. Доњи слој
употребљава се за одређивње антоцијана и кармина. Карамел се не раствара у
n-бутанолу.

Хроматографија

Хроматографија на
папиру врши се са истим мобилним фазама као за синтетске боје.

Изражавање
резултата

Резултат се даје са
навођењем колор-индекса (C.I.) боје, идентификоване на хроматограму.

21.
ОДРЕЂИВАЊЕ МРАВЉЕ КИСЕЛИНЕ

Принцип и
примена

Метода се заснива на
својству мравље киселине да редукује меркури-хлорид у нерастворљив
меркуро-хлорид. Количина издвојеног меркуро-хлорида одређује се гравиметријски
и из ње израчунава еквивалентна колична мравље киселине.

Метода се примењује
при одређивању мравље киселине у производима и полупроизводима од воћа.

Апаратура и
прибор

Поред уобичајене
лабораторијске опреме, користи се:

1) апаратура за
дестилацију воденом паром (слика 5);

2) аналитичка вага;

3) лончић за
филтрирање типа G-4;

4) сушница,
температуре 100 ± 2°С;

5) ексикатор.

Реагенси

Користе се следећи
реагенси:

1) баријум-карбонат
или калцијум-карбонат;

2) раствор
меркури-хлорида са натријум-хлоридом: 100 g меркури-хлорида (HgCl2) и 30 g
натријум-хлорида (NaCl) раствори се у 1 литру воде;

3) натријум-ацетат,
50%-ни раствор;

4) винска киселина,
кристална;

5) хлороводонична
киселина, 10%-ни раствор;

6) етанол, 96%-ни;

7) етил-етар.

Припремање
узорка

Узорак за испитивање
се добро хомогенизује.

а)
Доказивање мравље киселине

Зависно од
конзистенције производа, одмери се 25 ml до 50 ml или 25 g до 50 g узорка
хомогенизованог за испитивање, са тачношћу од 0,1 g. (Количина мравље киселине
у узорку не сме прелазити 0,15 g).

Одмерена количина
узорка се квантитативно пренесе у балон за дестилацију А, запремине 500 ml,
затим се дода 0,5 g до 1,0 g винске киселине и толико дестиловане воде да
запремина раствора у балону износи око 100 ml.

У балон В запремине
500 ml, одмери се 2 g баријум-карбоната или калцијум-карбоната и дода 100 ml
воде. Састави се апаратура и врши дестилација воденом паром, уз истовремено
загревање оба балона и генератора водене паре, пазећи да се ниво течности у
балонима не промени (регулација се врши преко пламеника).

Да би се
предестилисала целокупна колиична мравље киселине, потребно је око 1000 ml до
1500 ml дестилата. По завршетку дестилације, врућ карбонатни раствор се
филтрира преко филтрир-папира пречника 9 cm. Формијат који је при том настао
прелази у раствор.

Талог на
филтрир-папиру се испере врелом водом у таквој количини да запремина филтрата у
конусној боци (ерленмајер) износи око 250 ml. Одмах затим садржај у конусној
боци се упарава до запремине око 100 ml, при чему се очекује количина од око
100 mg мравље киселине. У случају да је заступљена већа количина мравље
киселине од 100 mg, растовр се упари до запремине 150 ml до 200 ml.

После упаравања,
дода се 10 ml 50%-ног раствора натријум-ацетата, 2 ml 10%-ног раствора
хлороводоничне киселине и 25 ml раствора меркури-хлорида са натријум-хлоридом.
После тога, раствор се промеша и загрева на топлом воденом купатилу, уз
коришћење повратног хладњака, у току 2 часа. Стварање талога сведочи о
присуству мравље киселине (опалесценција или замућење не узима се у обзир).

б)
Одређивање мравље киселине

Дестилација,
филтрирање, упаравање и загревање врше се по поступку који је прописан за
квалитативно доказивање у овој методи.

У току загревања, уз
коришћење повратног хладњака, настаје редукција меркури-хлорида у
меркуро-хлорид, који се затим филтрира уз помоћ вакуум-пумпе у тиглу Г-4, који
је претходно осушен до константне масе и мерен са тачношћу 0,0002 g. Талог се
испере најпре хладном водом, затим етанолом и етил-етром и суши 1 час у сушници
на 100°С ± 2°С. Тигл са осушеним талогом се суши у ексикатору и мери са
тачношћу 0,0002 g.

– 1 g
меркуро-хлорида (Hg2Cl2) одговара 0,0975 мравље киселине.

На истом узорку за
испитивање изврше се најмање два одређивања.

Израчунавање

Количина мравље
киселине, у процентима, израчунава се по формули:


 
  
  проценат мравље киселине =
  
  
  (b–a)·0,0975
  
  
  ·100
  
 
 
  
  c
  
 


где је:

а – маса тигла, у g;

b – маса тигла са
осушеним талогом, у g;

c – измерена маса
узорка, у g, или у ml.

Запремина узорка у
ml мора се прерачунати у масу изражену у g, множењем броја ml са густином те
врсте производа.

Као резултат узима
се средња вредност два одређивања ако су испуњени услови у погледу
поновљивости.

Поновљивост

Разлика између
резултата два одређивања, извршена паралелно или убрзо једно за другим, сходно
члану 7. став 2. овог правилника, не сме прелазити 0,01% релативне вредности од
добијене средње вредности.

22.
ОДРЕЂИВАЊЕ МАТЕРИЈА НЕРАСТВОРЉИВИХ У ЕТАНОЛУ

Принцип и
примена

Метода се заснива на
мерењу остатка после екстракције растворљивих материјај са 80%-ним етанолом.

Метода се примењује
за одређивање материја нерастворљивих у етанолу код конзервисаног грашка.

Апаратура и
прибор

Поред уобичајене
лабораторијске опреме користи се:

1) миксер;

2) сушница
температуре 100°С до 120°С;

3) Buchnerov eевак
за филтрирање;

4) претходно измерен
и осушен филтрир-папир (филтрир-папир дијаметра 18,5 cm), са дозвољеним
одступањем ± 0,1 mg;

5) ексикатор са
средством за сушење.

Реагенси

Као реагенс користи
се:

1) етанол, 80%-ни
раствор (V/V).

Припремање
узорка

Измери се 100 g
узорка грашка, испере са 200 ml воде и остави дасе цеди 2 минута на ситу.
Оцеђени грашак се иситни и добро измеша у хомогену масу.

Одређивање

Измери се 20 g узорка
припремљеног за испитивање у чистом и сувом ерленмајеру од 1 l и томе дода 300
ml 80%-ног етанола. Садржај се измеша, а ерленмајер споји са повратним
хладњаком и загрева на пламенику да садржај прокључа. Кључање траје 30 минута.
Затим се кључали раствор филтрира кроз Buchnerov левак, преко филтрир-папира
који је претходно 2 часа сушен на 100°С и одваган. Ивице филтрир-папира морају
прекривати стране левка више од 1 cm. Испирање се врши 80%-ним етанолом све док
филтрат постане бистар и безбојан.

Филтрир-папир, са
испраним остатком, пренесе се у осушен, охлађен и измерен суд за сушење, а
затим 2 часа суши у сушионици на температури 100°С. Суд са остатком се затим
охлади у ексикатору и измери.

На истом узорку за
испитивање изврше се најмање два одређивања.

Као резултат, узима
се средња вредност два одређивања ако су испуњени захтеви у погледу
поновљености.

Израчунавање

Процент материја
нерастворљивих у етанолу = (m1 – m2) · 5

где је:

m1 – маса суда за
сушење са филтрир-папиром и нерастворљивим остатком, у g

m2 – маса суда за
сушење и осушеног филтрир-папира, у g.















