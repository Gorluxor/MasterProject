


	
	Zakon

	


	
	Редакцијски пречишћен текст
	
	
	
	На основу члана 19. став 2. Закона о метрологији („Службени гласник РС”, број 15/16), 
	
	Министар привреде доноси
	ПРАВИЛНИК
	о врстама мерила која подлежу законској контроли
	"Службени гласник РС", бр. 13 од 14. фебруара 
			2018, 45 од 21. јуна 2019.
	Члан 1.
	Овим правилником прописују се врсте мерила која се користе у функцији промета робе и услуга, заштите здравља људи и животиња и опште безбедности, заштите животне средине и природних ресурса, контроле и безбедности саобраћаја и провере претходно упакованих производа и боца као мерних посуда, за које је прописано спровођење поступка оцењивања усаглашености или одобрења типа мерила, односно оверавање мерила, временски интервали периодичног оверавања тих мерила, врсте мерила чије оверавање обавља Дирекција за мере и драгоцене метале (у даљем тексту: Дирекција), као и врсте мерила чије оверавање обављају привредни субјекти и друга правна лица која су овлашћена за обављање послова оверавања мерила (у даљем тексту: овлашћена тела).
	Члан 2.1
	Мерила која 
			подлежу законској контроли и временски интервали периодичног 
			оверавања тих мерила, дати су у следећој табели:1
	
		
			
			Редни број
			
			
			Назив мерила
			
			
			Временски интервали периодичног оверавања мерила (у 
					годинама)
			
		
		
			
			1
			
			
			2
			
			
			3
			
		
		
			
			1.
			
			
			Мерила дужине опште намене*
			– 
					мерне траке,
			– 
					сложива мерила дужине,
			– 
					метри за текстил,
			– 
					мерне летве за мерење нивоа течности, односно празног 
					простора у резервоарима,
			– 
					мерни лењири,
			– 
					мерне траке с виском 
			
			
			2
			
		
		
			
			2.
					
			
			
			Машине за мерење дужине жице и кабла*
			
			
			2
			
		
		
			
			3.
			
			
			Угоститељске посуде 
			
			
			
		
		
			
			4.
			
			
			Млекомери и лактофризи
			
			
			5
			
		
		
			
			5.
			
			
			Ауто 
					и вагон цистерне
			
			
			5
			
		
		
			
			6.
			
			
			Резервоари 
			
			
			
			5
			
		
		
			
			7.
			
			
			Мерни системи за компримована гасовита горива за возила*
			
			
			1
			
		
		
			
			8.
			
			
			Аутоматска мерила нивоа течности*
			
			
			2
			
		
		
			
			9.
			
			
			Мерила и мерни системи за непрекидно и динамичко мерење 
					количине течности које нису вода* (нпр. уређаји за точење 
					горива, уређаји за точење течног нафтног гаса)
			
			
			1
			
		
		
			
			10.
			
			
			Mерни системи за статичко мерење количине течности које нису 
					вода*
			
			
			1
			
		
		
			
			11.
			
			
			Водомери*
			
			
			5
			
		
		
			
			12.
			
			
			Гасомери*
			
			
			5
			
		
		
			
			13.
			
			
			Уређаји за конверзију запремине*
			
			
			5
			
		
		
			
			14.
			
			
			Тегови класа тачности F2, M1, M2 које се користе у промету 
					роба и услуга 
			
			
			2
			
		
		
			
			15.
			
			
			Неаутоматске ваге 
			
			– 
					класе тачности (I), (II), (III) и (IIII) до 9.000 kg*
			– 
					класе тачности (I), (II), (III) и (IIII) преко 9.000 kg*
			
			
			2
			1
			
		
		
			
			16.
			
			
			Аутоматске ваге* 
			
			– за 
					појединачно мерење, 
			– 
					дозирне, 
			– са 
					сабирањем дисконтинуираних резултата мерења,
			– са 
					сабирањем континуираних резултата мерења, 
			– за 
					мерење масе шинских и друмских возила у покрету 
			
			
			1
			
		
		
			
			17.
			
			
			Манометри за мерење крвног притиска који се користе за 
					заштиту здравља у здравственим установама
			
			
			2
			
		
		
			
			18.
			
			
			Манометри за мерење притиска у пнеуматицима*
			
			
			1
			
		
		
			
			19.
			
			
			Мерила за мерење силе кочења код моторних возила*
			
			
			1
			
		
		
			
			20.
			
			
			Мерила густине течности која се користе у промету роба и 
					услуга 
			– 
					ареометри
			– 
					електронска мерила густине*
			
			
			–
					
			1
			
		
		
			
			21.
			
			
			Алкохолометри
			
			
			–
					
			
		
		
			
			22.
			
			
			Етилометри*
			
			
			0,5
			
		
		
			
			23.
			
			
			Влагомери за зрна житарица и семенке уљарица*
			
			
			1
			
		
		
			
			24.
			
			
			
			Анализатори издувних гасова*
			
			
			1
			
		
		
			
			25.
			
			
			Опациметри*
			
			
			1
			
		
		
			
			26.
			
			
			Рефрактометри који се користе у промету роба и услуга*
			
			
			1
			
		
		
			
			27.
			
			
			Анализатори за мерење садржаја протеина у житу*
			
			
			1
			
		
		
			
			28.
			
			
			Медицински термометри који се користе за заштиту здравља у 
					здравственим установама
			
			
			2
			
		
		
			
			29.
			
			
			Мерни трансформатори који се користе за обрачун електричне 
					енергије
			
			
			–
			
		
		
			
			30.
			
			
			Бројила електричне енергије
			– за 
					индиректно прикључење* 
			– за 
					директно и полуиндирекно прикључење*
			
			
			8
			12
			
		
		
			
			31.
			
			
			Уређаји за проверу великог и обореног светла на возилу 
					(реглоскопи)
			
			
			1
			
		
		
			
			32.
			
			
			Таксиметри*
			
			
			1
			
		
		
			
			33.
			
			
			Мерила брзине возила у саобраћају*
			
			
			1
			
		
		
			
			34.
			
			
			Мерила топлотне енергије*
			– 
					комплетно 
			– 
					комбиновано – подсклоп сензор протока
			– 
					комбиновано – подсклоп рачунска јединица
			– 
					комбиновано – подсклоп температурни пар 
			
			
			5
			
		
	
	
	НАПОМЕНА ИЗДАВАЧА: Замењена је табела у члану 
	2. (види члан 2. Правилника - 45/2019-29).
	
	1Службени гласник РС, број 45/2019
	Члан 3.
	Мерила за која су, у колони 3. 
			„Временски интервали периодичног оверавања мерила (у годинама)” 
			Табеле из члана 2. овог правилника наведена под редним бр. 20, 21. и 
			29. и за које је уписана (-) подлежу само првом оверавању.1
	Мерило које је у Табели из члана 2. овог правилника наведено под редним бројем 3. не подлеже оверавању.
	1Службени гласник РС, број 45/2019
	Члан 4.1
	Мерила која 
			су у Табели из члана 2. овог правилника наведена под редним бр. 17. 
			и 28. оверавају се само ако су та мерила стављена на располагање у 
			складу са законом којим се уређују медицинска средства и посебним 
			прописима донетим на основу тог закона.1
	Мерила из 
			Табеле из члана 2. овог правилника која су означена звездицом (*), 
			оверавају се само ако је за та мерила издато уверење о одобрењу 
			типа, односно исправа о оцењивању усаглашености тих мерила са 
			прописаним захтевима.1
	1Службени 
			гласник РС, број 45/2019
	Члан 5.
	Рок периодичног оверавања за мерила дужине опште намене која су у Табели из члана 2. овог правилника наведена под редним бројем 1. не односи се на мерне траке дужине до 3 m и сложива мерила дужине (на зглавкове) до 2 m, која су изузета од периодичног оверавања.
	Члан 6.
	Мерилo наведенo у Tабели из члана 2. овог правилника не подлежe првом оверавању, уколико je усаглашенo са прописом којим се ближе уређују захтеви за водомере, гасомере и уређаје за конверзију запремине, бројила активне електричне енергије, мерила топлотне енергије, мерне системе за непрекидно и динамичко мерење количина течности које нису вода, аутоматске ваге, таксиметре, мaтеријализоване мере, мерила димензија и анализаторе издувних гасова, или са посебним прописом којим се ближе прописују захтеви за неаутоматске ваге и ако је означено у складу са тим прописима. 
	
	Члан 7.
	Дирекција обавља оверавање врста мерила 
			која су у Табели из члана 2. овог правилника наведена под редним 
			бр.: 1, 2, 3, 4, 7, 20, 21. и 26, као и мерила под редним бројем 6. 
			– осим када се оверавање врши волуметријском методом и 33. – осим за 
			ласерска мерила.1
	Оверавање врста мерила која су наведена у Табели из члана 2. овог правилника, осим мерила наведених у ставу 1. овог члана, обављају овлашћена тела.
	1Службени гласник РС, број 45/2019
	Члан 8.
	Даном ступања на снагу овог правилника престаје да важи Правилник о врстама мерила за која је обавезно оверавање и временским интервалима њиховог периодичног оверавања („Службени гласник РС”, бр. 49/10 и 110/13).
	Члан 9.
	Овај правилник ступа на снагу осмог дана од дана објављивања у „Службеном гласнику Републике Србије”.
	Брoj 110-00-94/2017-07
	У Београду, 8. фебруара 2018. године
	Министар,
	Горан Кнежевић, с.р.

