


	
	Zakon



	
			На основу члана 133. Закона о превозу путника у друмском саобраћају („Службени гласник РС”, бр. 68/15, 41/18, 44/18 – др. закон и 83/18), 
			Министар грађевинарства, саобраћаја и инфраструктуре доноси
			ПРАВИЛНИК
			о изгледу и садржини обрасца дозволе за повремени превоз и обрасца дозволе за наизменични превоз
			"Службени гласник РС", број 99 од 18. децембра 
			2018.
			Члан 1.
			Овим правилником прописују се  изглед и садржина обрасца дозволе за повремени превоз и обрасца дозволе за наизменични превоз.
			Овај правилник се примењује на дозволу којом се страном превознику дозвољава обављање међународног повременог превоза путника на територији Републике Србије и на дозволу којом се страном превознику дозвољава обављање међународног наизменичног превоза путника на територији Републике Србије.
			Члан 2.
			Образац дозволе за страног превозника за повремени превоз за који је потврђеним међународним споразумом предвиђено обављање на основу дозволе за ванлинијски превоз садржи:
			1) врсту дозволе;
			2) врсту повременог превоза;
			3) ознаку државе издавања дозволе;
			4) назив органа који издаје дозволу;
			5) број дозволе;
			6) годину важности дозволе;
			7) рок важности дозволе;
			8) назив, седиште, адресу, међународну ознаку државе, број телефона и број телефакса превозника;
			9) име и презиме возача;
			10) место и државу поласка; 
			11) место и државу одредишта;
			12) опис превоза; 
			13) итинерер са граничним прелазима;
			14) период обављања превоза;
			15) регистарске ознаке аутобуса;
			16) напомену;
			17) посебне услове коришћења;
			18) датум издавања;
			19) царински жиг;
			20) потпис овлашћеног лица и печат надлежног органа који издаје дозволу;
			21) потпис овлашћеног лица и печат надлежног органа који додељује дозволу;
			22) извод из одредаба закона којим се уређује превоз путника у друмском саобраћају. 
			Образац дозволе из става 1. овог члана штампа се на заштићеној хартији формата А4, која садржи жиг у облику грба Републике Србије и бар-код. 
			Изглед обрасца дозволе из става 1. овог члана дат је у Прилогу 1, који је одштампан уз овај правилник и чини његов саставни део. 
			Члан 3.
			Образац дозволе за страног превозника за наизменични превоз за који је потврђеним међународним споразумом предвиђено обављање на основу дозволе за ванлинијски превоз садржи:
			1) врста дозволе;
			2) ознаку државе издавања дозволе; 
			3) назив органа који издаје дозволу;
			4) број дозволе;
			5) годину важности дозволе;
			6) рок важности дозволе;
			7) број вожњи у одласку;
			8) број вожњи у повратку; 
			9) назив, адресу, седиште, међународну ознаку државе, број телефона и број телефакса превозника;
			10) место и државу поласка; 
			11) место и државу одредишта; 
			12) опис превоза;
			13) итинерер са граничним прелазима; 
			14) период обављања превоза;
			15) регистарске ознаке аутобуса;
			16) напомену; 
			17) посебне услове коришћења;
			18) датум издавања; 
			19) царински жиг; 
			20) потпис овлашћеног лица и печат надлежног органа који издаје дозволу;
			21) потпис овлашћеног лица и печат надлежног органа који додељује дозволу;
			22) извод из одредаба закона којим се уређује превоз путника у друмском саобраћају.
			Образац дозволе из става 1. овог члана штампа се на заштићеној хартији формата А4, која садржи жиг у облику грба Републике Србије и бар-код.
			Изглед обрасца дозволе из става 1. овог члана дат је у Прилогу 2, који је одштампан уз овај правилник и чини његов саставни део.
			Члан 4.
			Даном почетка примене овог правилника престају да важе одредбе члана 2. тач. 4)–6) Правилника о обрасцима дозвола за међународни јавни превоз путника или ствари  („Службени лист СРЈˮ, број 46/00 и „Службени гласник РСˮ, број 37/17 – др. пропис).
			Члан 5.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-209/2018-03
			У Београду, 10. децембра 2018. године 
			Министар,
			проф. др Зорана З. Михајловић, с.р.
			Прилози
			
			Прилог 
			1 - Дозвола за међународни повремени превоз путника
			
			Прилог 
			2 - Дозвола за међународни наизменични превоз путника
	

