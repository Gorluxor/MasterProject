


	
	Zakon

	


	
				Редакцијски пречишћен текст
				
				
				На основу члана 17. став 3, члана 23. став 5. и члана 24. став 4. Закона о средствима за исхрану биља и оплемењивачима земљишта („Службени гласник РС”, број 41/09), 
				Министар пољопривреде и заштите животне средине доноси
				ПРАВИЛНИК
				о условима за разврставање и утврђивање квалитета средстава за исхрану биља, одступањима садржаја хранљивих материја и минималним и максималним вредностима дозвољеног одступања садржаја хранљивих материја и о садржини декларације и начину обележавања средстава за исхрану биља
				"Службени гласник РС", бр. 30 од 31. марта 
				2017, 31 од 27. априла 2018.
				I. ОСНОВНЕ ОДРЕДБЕ
				Предмет уређивања
				Члан 1.
				Овим правилником прописују се: ближи услови за разврставање средства за исхрану биља у одређену врсту и тип и потребна документација за разврставање; ближи услови за утврђивање квалитета средстава за исхрану биља, одступања од садржаја хранљивих материја, минималне и максималне вредности дозвољеног одступања садржаја хранљивих материја и садржина декларације и начин обележавања средстава за исхрану биља.
				Разврставање средства за исхрану биља у одређену врсту и тип и документација потребна за разврставање усклађује се са врстама и типовима средства за исхрану биља и документацијом потребном за разврставање утврђеном за територију Европске уније.
				Значење појмова
				Члан 2.
				Поједини изрази употребљени у овом правилнику имају следеће значење:
				1) друга ђубрива и специјални производи јесу производи који снабдевају земљиште или биљку материјама које побољшавају и регулишу усвајање хранљивих материја или мењају одређене физиолошке недостатке;
				2) комплексна неорганска ђубрива јесу сложена ђубрива добијена потпуном или делимичном хемијском реакцијом одговарајућих компонената (киселина, база и соли), која могу бити течна или чврста и која имају декларисан садржај најмање два макроелемента. Код гранулисаних комплексних ђубрива свака гранула садржи све хранљиве елементе у декларисаном саставу;
				3) микробиолошка ђубрива јесу микробиолошки активне материје или препарати који садрже одређене корисне одабране сојеве микроорганизама и користе се ради стварања за биљке приступачних облика хранљивих елемената из неприступачних органских или неорганских једињења, као и за стимулацију раста биљака;
				4) микрохранљиви елемент (у даљем тексту: микроелемент) јесте бор, кобалт, бакар, гвожђе, манган, молибден и цинк;
				5) мешана неорганска ђубрива јесу сложена ђубрива добијена сувим мешањем неколико простих ђубрива без хемијске реакције, која могу да садрже и разложиве неорганске пуниоце;
				6) неорганска проста ђубрива јесу ђубрива која садрже само један макроелемент: азот, фосфор или калијум;
				7) неорганска сложена ђубрива јесу ђубрива која садрже најмање два макроелемента и која се добијају хемијском реакцијом или мешањем или комбинацијом оба поступка;
				8) неорганска ђубрива у облику раствора јесу ђубрива чији раствори не садржe чврсте честице;
				9) неорганска ђубрива у облику суспензија јесу ђубрива која се састоје од две фазе и у којима се чврсте честице одржавају у суспензији у течној фази;
				10) примарни макрохранљиви елемент (у даљем тексту: макроелемент) јесте азот, фосфор и калијум;
				11) органско-неорганска ђубрива јесу ђубрива у којима су декларисани хранљиви елементи и органског и неорганског порекла, а добијају се мешањем, односно хемијском реакцијом органских и неорганских ђубрива;
				12) секундарни хранљиви елементи (у даљем тексту: секундарни елементи) јесу калцијум, магнезијум, натријум и сумпор;
				13) средства за исхрану биља јесу ђубривa и супстрати;
				14) течна неорганска ђубрива јесу ђубрива у облику раствора или суспензије;
				15) фолијарна ђубрива јесу ђубрива намењена за фолијарну примену и у којима су хранљиве материје у облику погодном за усвајање од стране биљке преко листа;
				16) хелатни облици микрохранљивих елемената јесу микрохранљиви елементи (у даљем тексту: микроелементи) везани за органске молекуле дате у Прилогу 1 – Листа типова неорганских EC ђубрива и неорганских оплемењивача земљишта (у даљем тексту: Прилог 1), Део Д.3. Листа дозвољених органских агенаса за хелатирање и комплексирање микроелемената, у Tабели Д.3.1. Хелатни агенси, који је одштампан уз овај правилник и чини његов саставни део;
				17) хранљиви елементи јесу елементи у хемијском смислу неопходни или корисни за развој биљака, који се у одређеном степену, зависно од плодности земљишта, могу наћи у земљишту или се уносе средствима за исхрану биља.
				II. РАЗВРСТАВАЊЕ СРЕДСТАВА ЗА ИСХРАНУ БИЉА И ОПЛЕМЕЊИВАЧА ЗЕМЉИШТА
				1. Услови за разврставање средстава за исхрану биља
				Врсте ђубрива
				Члан 3.
				Ђубрива се, у зависности од порекла и састава, разврставају на следеће врсте:
				1) минерална, односно неорганска ђубрива (у даљем тексту: неорганска ђубрива);
				2) органска ђубрива;
				3) органско-неорганска ђубрива;
				4) микробиолошка ђубрива;
				5) друга ђубрива и специјални производи.
				Врсте супстрата
				Члан 4.
				Супстрати се, у зависности од порекла и састава, разврставају на следеће врсте:
				1) органске супстрате;
				2) органско-неорганске супстрате.
				Типови неорганских ђубрива
				Члан 5.
				Неорганска ђубрива разврставају се на следеће типове:
				1) неорганска проста чврста ђубрива; 
				2) неорганска сложена чврста ђубрива;
				3) неорганска проста течна ђубрива;
				4) неорганска сложена течна ђубрива;
				5) неорганска проста и сложена, течна и чврста ђубрива са секундарним елементима и микроелементима;
				6) неорганска ђубрива са секундарним елементима;
				7) неорганска ђубрива са микроелементима.
				Неорганска проста чврста ђубрива
				Члан 6.
				Неорганска проста чврста ђубрива разврставају се на следеће типове:
				1) азотна ђубрива;
				2) фосфорна ђубрива;
				3) калијумова ђубрива.
				Разврставање ђубрива из става 1. овог члана врши се под условима датим у Прилогу 1, Део А. Неорганска проста чврста ђубрива, у табелама од А.1. до А.3.
				Неорганска сложена чврста ђубрива
				Члан 7.
				Неорганска сложена чврста ђубрива разврставају се на следеће типове:
				1) неорганска сложена азотно-фосфорно-калијумова ђубрива (у даљем тексту: сложена NPK ђубрива);
				2) неорганска сложена азотно-фосфорна ђубрива (у даљем тексту: сложена NP ђубрива);
				3) неорганска сложена азотно-калијумова ђубрива (у даљем тексту: сложена NK ђубрива);
				4) неорганска сложена фосфорно-калијумова ђубрива (у даљем тексту: сложена PK ђубрива).
				Разврставање ђубрива из става 1. овог члана врши се под условима датим у Прилогу 1, Део Б. Неорганска сложена чврста ђубрива, у Табели Б.1. Сложена NPK ђубрива, у табелама Б.1.1. и Б.1.2, у Табели Б.2. Сложена NP ђубрива, у табелама Б.2.1. и Б.2.2, у Табели Б.3. Сложена NK ђубрива, у табелама Б.3.1. и Б.3.2. и Табели Б.4. Сложена PK ђубрива.
				Неорганска проста и сложена течна ђубрива
				Члан 8.
				 Разврставање неорганских простих течних ђубрива врши се под условима датим у Прилогу 1, Део В. Неорганска течна ђубрива, у Табели В.1. Неорганска проста течна ђубрива, у Табели В.1.1. Неорганска проста течна ђубрива.
				Разврставање неорганских сложених течних ђубрива врши се под условима датим у Прилогу 1, Део В. Неорганска течна ђубрива, у Табели В.2. Неорганска сложена течна ђубрива, у табелама од В.2.1. до В.2.8.
				Неорганска проста и сложена, чврста и течна ђубрива са секундарним елементима и микроелементима
				Члан 9.
				Неорганска ђубрива из чл. 6–8. овог правилника, поред макроeлемената, могу да садрже и секундарне елементе, односно микроелементе.
				Ђубрива из става 1. овог члана, у смислу овог правилника, сматрају се посебним типовима ђубрива и као таква се означавају. 
				Неорганска ђубрива са секундарним елементима
				Члан 10.
				Разврставање неорганских ђубрива са секундарним елементима врши се под условима датим у Прилогу 1, Део Г. Неорганска ђубрива са секундарним елементима, у Табели Г.1. Неорганска ђубрива са секундарним елементима.
				Ђубрива из става 1. овог члана, поред секундарних елемената, могу да садрже и микроелементе.
				Неорганска ђубрива са микроелементима
				Члан 11.
				Неорганска ђубрива са микроелементима разврставају се на следеће типове:
				1) неорганска ђубрива са једним микроелементом;
				2) неорганска ђубрива са два и више микроелемената.
				Ђубрива из става 1. тачка 2) овог члана садрже комбинације микроелемената.
				Ђубрива из става 1. овог члана могу да садрже и секундарне елементе.
				Разврставање ђубрива из става 1. тачка 1) овог члана врши се под условима датим у Прилогу 1, Део Д. Неорганска ђубрива са микроелементима, у Табели Д.1. Неорганска ђубрива са једним микроелементом, у табелама од Д.1.1. до Д.1.7.
				Типови органских ђубрива
				Члан 12.
				Органска ђубрива разврставају се на следеће типове:
				1) органска чврста азотна ђубрива;
				2) органска чврста фосфорна ђубрива;
				3) органска чврста азотно-фосфорно-калијумова ђубрива (у даљем тексту: органска чврста NPK ђубрива);
				4) органска чврста азотно-фосфорна ђубрива (у даљем тексту: органска чврста NP ђубрива);
				5) органска течна азотно-калијумова ђубрива (у даљем тексту: органска течна NK ђубрива).
				Ђубрива из става 1. овог члана могу да садрже и секундарне елементе, односно микроелементе.
				Разврставање ђубрива из става 1. овог члана врши се под условима датим у Прилогу 2 – Врсте и типови осталих средстава за исхрану биља и оплемењивача земљишта (у даљем тексту: Прилог 2), Део 1. Органска ђубрива, у табелама од 1.1. до 1.5, који је одштампан уз овај правилник и чини његов саставни део.
				Типови органско-неорганских ђубрива
				Члан 13.
				Органско-неорганска ђубрива разврставају се на следеће типове:
				1) органско-неорганска чврста и течна азотна ђубрива;
				2) органско-неорганска чврста азотно-фосфорно-калијумова ђубрива (у даљем тексту: органско-неорганска чврста NPK ђубрива);
				3) органско-неорганска азотно-фосфорно-калијумова течна ђубрива (у даљем тексту: органско-неорганска течна NPK ђубрива);
				4) органско-неорганска азотно-фосфорна чврста ђубрива (у даљем тексту: органско-неорганска чврста NP ђубрива);
				5) органско-неорганска азотно-фосфорна течна ђубрива (у даљем тексту: органско-неорганска течна NP ђубрива);
				6) органско-неорганска азотно-калијумова чврста ђубрива (у даљем тексту: органско-неорганска чврста NK ђубрива);
				7) органско-неорганска азотно-калијумова течна ђубрива (у даљем тексту: органско-неорганска течна NK ђубрива);
				8) органско-неорганска фосфорно-калијумова чврста ђубрива (у даљем тексту: органско-неорганска чврста PK ђубрива);
				9) органско-неорганска фосфорно-калијумова течна ђубрива (у даљем тексту: органско-неорганска течна PK ђубрива).
				Ђубрива из става 1. овог члана могу да садрже и секундарне елементе, односно микроелементе.
				Разврставање ђубрива из става 1. овог члана врши се под условима датим у Прилогу 2, Део 2. Органско-неорганска ђубрива, у табелама од 2.1. до 2.9.
				Типови микробиолошких ђубрива
				Члан 14.
				Микробиолошка ђубрива (препарати) разврставају се на следеће типове:
				1) микробиолошка ђубрива (препарати) која садрже микроорганизме азотофиксаторе;
				2) микробиолошка ђубрива (препарати) која садрже микроорганизме мобилизаторе хранљивих елемената из неприступачних органских и минералних једињења;
				3) микробиолошка ђубрива (препарати) која садрже микроорганизме стимулаторе раста биљака као и стимулаторе раста микробиолошког порекла;
				4) микробиолошка ђубрива (препарати) која садрже микоризне гљиве;
				5) микробиолошка ђубрива (препарати) која садрже алге.
				Микробиолошка ђубрива (препарати) која садрже микроорганизме азотофиксаторе разврставају се на следеће подтипове:
				1) микробиолошка ђубрива (препарати) која садрже симбиозне азотофиксаторе, Rhizobium sp., Bradyrhizobium sp., Sinorhizobium sp. и друге микроорганизме који живе у симбиози с биљкама;
				2) микробиолошка ђубрива (препарати) која садрже слободне азотофиксаторе, Azotobacter sp., цианобактерије и друге слободне азотофиксаторе.
				Микробиолошка ђубрива (препарати) која садрже микроорганизме мобилизаторе хранљивих елемената из неприступачних органских и минералних једињења разврставају се на следеће подтипове:
				1) фосфоминерализатори, који разлажу органска фосфорна једињења;
				2) фосфомобилизатори, који разлажу неорганска нерастворна једињења фосфора;
				3) минерализатори органских једињења сумпора;
				4) силикатне бактерије, које разлажу алумосиликате;
				5) минерализатори хумуса, полисахарида, протеина, угљоводоника и других органских материја.
				Микробиолошка ђубрива (препарати) која садрже микроорганизме стимулаторе раста биљака као и стимулаторе раста микробиолошког порекла разврставају се на следеће подтипове:
				1) микробиолошка ђубрива (препарати) која садрже микроорганизме стимулаторе раста биљака који производе гиберелине, ауксине, цитокинине, витамине и друге материје раста;
				2) микробиолошка ђубрива (препарати) која садрже стимулаторе раста биљака микробиолошког порекла – гиберелине, ауксине, цитокинине, витамине и друге материје раста.
				Микробиолошка ђубрива (препарати) која садрже микоризне гљиве разврставају се на следеће подтипове:
				1) микробиолошка ђубрива (препарати) која садрже ендомикоризне гљиве;
				2) микробиолошка ђубрива (препарати) која садрже егзомикоризне гљиве;
				3) микробиолошка ђубрива (препарати) која садрже ендомикоризне и егзомикоризне гљиве.
				Типови других ђубрива и специјалних производа
				Члан 15.
				Друга ђубрива и специјални производи се разврставају на следеће типове:
				1) производи који садрже аминокиселине;
				2) производи који садрже хуминске материје;
				3) брисана је (види члан 1. 
				Правилника - 31/2018-86)
				4) производи који садрже биљне екстракте и друге екстрате.
				Друга ђубрива и специјални производи из става 1. овог члана могу да садрже и секундарне елементе, односно микроeлементе.
				Разврставање других ђубрива и специјалних производа из става 1. тач. 1)–3) овог члана врши се под условима датим у Прилогу 2, Део 3. Друга ђубрива и специјални производи, у Табели 3.1. Друга ђубрива и специјални производи.
				2. Услови за разврставање оплемењивача земљишта
				Члан 16.
				Оплемењивачи земљишта разврставају се на следеће врсте:
				1) неорганске оплемењиваче земљиште;
				2) органске оплемењиваче земљишта;
				3) остале оплемењиваче земљишта.
				Разврставање неорганских оплемењивача земљишта из става 1. тачка 1) овог члана врши се под условима датим у Прилогу 1, Део Е. Оплемењивачи земљишта, у Табели Е.1. Неоргански оплемењивачи земљишта, у табелама од Е.1.1. до Е.1.5. 
				Разврставање органских и осталих оплемењивача земљишта из става 1. тач. 2) и 3) овог члана врши се под условима датим у Прилогу 2, Део 4. Оплемењивачи земљишта, у табелама 4.1. и 4.2.
				3. Потребна документација за разврставање средстава за исхрану биља и оплемењивача земљишта
				3.1. Потребна документација за разврставање
				Члан 17.
				Потребна документација за разврставање средстава за исхрану биља и оплемењиваче земљишта из чл. 3–16. овог правилника, а ради уписа у Регистар средстава за исхрану биља и оплемењивача земљишта (у даљем тексту: Регистар), јесте:
				1) извештај о извршеним испитивањима хемијских и физичких особина и мишљење о биолошкој хранљивој вредности;
				2) сертификат о саставу и садржају хранљивих материја;
				3) безбедносни лист у складу са прописом којим се уређују хемикалије, ако је потребно;
				4) начин производње и сировине које улазе у њихов састав.
				За друга ђубрива и специјалне производе из члана 15. став 1. тачка 4) овог правилника, поред документације из става 1. овог члана, доставља се и извештај о извршеним испитивањима биолошке хранљиве вредности, спроведеним у једној вегетационој сезони на два климатски и по условима земљишта различита локалитета.
				3.2. Потребна документација за разврставање у нову врсту, односно тип
				Члан 18.
				Потребна документација за разврставање средства за исхрану биља и оплемењиваче земљишта у нову врсту, односно тип, који не припадају врстама, односно типовима из члана 17. овог правилника, а ради уписа у Регистар, нарочито садржи:
				1) податке о ефектима на здравље људи, животну средину и безбедност;
				2) податке о примени;
				3) методе испитивања;
				4) резултате испитивања;
				5) предлог за утврђивање нове врсте, односно типа средства за исхрану биља и оплемењивача земљишта;
				6) остале податке.
				Подаци о ефектима на здравље људи, животну средину и безбедност
				Члан 19.
				За податке о ефектима на здравље људи, животну средину и безбедност наводе се подаци из безбедносног листа (који се прилаже), као и додатни подаци везани за садржај непожељних супстанци и хемијских и биолошких контаминената који имају или могу имати утицај на здравље људи или животиња или животну средину, уколико је то познато.
				Подаци о примени
				Члан 20.
				За податке о примени нарочито се наводи следеће:
				1) главни ефекат: описују се главни ефекти примене средстава за исхрану биља и оплемењивача земљишта у практичним условима, односно хранљиве материје које су одговорне за поменути ефекат и начин на који су хранљиве материје у средству за исхрану биља и оплемењивачу земљишта доступни биљкама;
				2) секундарни ефекти се идентификују, карактеришу и објашњавају.
				Ако се из података о резултатима практичне примене средстава за исхрану биља и оплемењивача земљишта на биљке не може закључити о њиховом позитивном ефекту на биљке, прилажу се и научна објашњења деловања средстава за исхрану биља и оплемењивача земљишта;
				3) биљне врсте на којима се примењује, при чему се наводе изабрани усеви, односно засади и слично на којима је доказана ефикасност средстава за исхрану биља и оплемењивача земљишта;
				4) количина примене:
				(1) при којој је остварен главни ефекат, која се изражава и као количина средства за исхрану биља и оплемењивача земљишта и као количина примене хранљивих материја,
				(2) број третирања у току године на истом усеву, односно засаду,
				(3) запремина течности у којој се раствара ако се средство за исхрану биља и оплемењивач земљишта раствара пре примене;
				5) начин примене:
				(1) преко земљишта (по целој површини, у траке, ињектирање, фертигација, запрашивање, растурање и сл.),
				(2) на биљке (фолијарно – прскање, преко кореновог система – заливање и сл.);
				6) време примене у односу на фенолошку фазу развоја биљака или календарски период примене у зависности од врсте и типа средства за исхрану биља и оплемењивача земљишта;
				7) посебни услови примене:
				(1) типови земљишта и њихова плодност,
				(2) климатски и услови гајења,
				(3) ситуације у којима је примена средства за исхрану биља и оплемењивача земљишта забрањена или није препоручена,
				(4) могућност мешања или забране мешања и сл.;
				8) биолошка хранљива вредност, при чему се прилажу резултати испитивања у пољским условима (резултати повећања приноса, односно квалитета биља, побољшање квалитета земљишта) под условима примене, укључујући сва релевантна испитивања земљишта и биља који показују ниво хранљивих елемената у биљкама (повећање приноса), тип земљишта и основне податке везане за услове гајења биља (агротехника). Ако су резултати испитивања објављени, прилажу се и њихове копије.
				Методе испитивања и резултати испитивања
				Члан 21.
				За испитивања средстава за исхрану биља и оплемењивача земљишта наводе се методе које су коришћене за испитивање:
				1) садржаја хранљивих материја и осталих физичких и хемијских особина и резултати тих испитивања;
				2) биолошке хранљиве вредности.
				Методе испитивања садржаја хранљивих материја и осталих физичких и хемијских особина и резултати испитивања
				Члан 22.
				За испитивања садржаја хранљивих материја и осталих физичких и хемијских особина средстава за исхрану биља и оплемењивача земљишта наводе се методе које су коришћене за дата испитивања.
				За испитивања из става 1. овог члана користе се међународно признате методе, као што су методе усвојене од стране Европске уније (European Community – EC), Међународне организације за стандардизацију (International Organisation for Standardization – ISO), Европског комитета за стандардизацију (European Committee for Standardization – CEN), Међународне организације за аналитичку хемију (Association of Analytical Communities – AOAC), националне методе или, у случају да не постоје међународно признате методе или националне методе, користе се методе које се могу применити у ту сврху или које су израђене у складу са научним протоколима.
				Ако испитивање није вршено уз примену метода из става 2. овог члана, спроводи се валидација примењене методе испитивања, у складу са међународно признатим протоколом, уз достављање детаљног описа примењене методе, који укључује и опис методе припреме узорка за испитивање.
				Методе се процењују на основу критеријума датих у Прилогу 3 – Критеријуми за опис метода испитивања ради испитивања садржаја хранљивих материја и осталих физичких и хемијских особина средстава за исхрану биља и оплемењивача земљишта, који је одштампан уз овај правилник и чини његов саставни део. 
				Поред података о методама испитивања садржаја хранљивих материја и осталих физичких и хемијских особина средстава за исхрану биља и оплемењивача земљишта морају бити приложени и подаци о резултатима тих испитивања.
				Методе испитивања биолошке хранљиве вредности
				Члан 23.
				За испитивања биолошке хранљиве вредности средстава за исхрану биља и оплемењивача земљишта наводи се детаљан опис метода које су коришћене за испитивање у пољским условима (резултати приноса, односно квалитета биља), укључујући и методе за испитивања земљишта и биља, као и начин и време извођења испитивања.
				Предлог за утврђивање нове врсте, односно типа средства за исхрану биља и оплемењивача земљишта
				Члан 24.
				Предлог за утврђивање нове врсте, односно типа средства за исхрану биља и оплемењивача земљишта мора да садржи следеће:
				1) назив у оквиру врсте, односно типа;
				2) податке о начину производње и основним састојцима;
				3) минимални садржај хранљивих елемената (у масеним %);
				4) податке о изражавању хранљивих елемената, облике и растворљивост хранљивих елемената и осталим захтевима;
				5) податке о обележавању врсте, односно типа;
				6) садржај хранљивих елемената које треба декларисати.
				Утврђивање нове врсте, односно типа средства за исхрану биља и оплемењивача земљишта
				Члан 25.
				Министарство пољопривреде и заштите животне средине утврдиће нову врсту, односно тип средстава за исхрану биља и оплемењивача земљишта и документацију за разврставање на основу усклађивања са врстама и типовима средства за исхрану биља и документацијом потребном за разврставање утврђеном за територију Европске уније или на захтев произвођача ради уписа у Регистар.
				III. КВАЛИТЕТ СРЕДСТАВА ЗА ИСХРАНУ БИЉА И ОПЛЕМЕЊИВАЧА ЗЕМЉИШТА
				1. Услови за утврђивање квалитета неорганских ђубрива
				Садржај макроелемената
				Члан 26.
				Неорганска ђубрива са макроелементима, проста или сложена, чврста или течна морају имати минимални садржај макроелемената дат у Прилогу 1, Део А. Неорганска проста чврста ђубрива, у табелама од А.1, до А.3, Део Б. Неорганска сложена чврста ђубрива, у Табели Б.1. Сложена NPK ђубрива, у табелама Б.1.1. и Б.1.2, у Табели Б.2. Сложена NP ђубрива, у табелама Б.2.1. и Б.2.2, у Табели Б.3. Сложена NK ђубрива, у табелама Б.3.1. и Б.3.2, у Табели Б.4. Сложена PK ђубрива, Део В. Неорганска течна ђубрива, у Табели В.1. Неорганска проста течна ђубрива, у Табели В.1.1. Неорганска проста течна ђубрива и у Табели В.2. Неорганска сложена течна ђубрива, у табелама од В.2.1. до В 2.8, у колони 4.
				За ђубрива из става 1. овог члана која због начина производње поред макроелемената као основног састојка, садрже и секундарни елемент магнезијум, морају да имају минимални садржај магнезијума, израженог као магнезијум оксид, дат у Прилогу 1, Део А. Неорганска проста чврста ђубрива, у Табели А.1. под бр. 1б, 1в, 7. и 8, у колони 4. и у Табели А.3. под бр. 1, 4, 6 и 7, у колони 4.
				Садржај секундарних елемената
				Члан 27.
				Неорганска ђубрива са секундарним елементима морају имати минимални садржај секундарних елемената дат у Прилогу 1, Део Г. Неорганска ђубрива са секундарним елементима, у Табели Г.1. Неорганска ђубрива са секундарним елементима, у колони 4.
				Неорганска ђубрива са макроелементима, проста или сложена, чврста или течна дата у Прилогу 1, Део А. Неорганска проста чврста ђубрива, у табелама од А.1 до А.3, Део Б. Неорганска сложена чврста ђубрива , у Табели Б. 1. Сложена NPK ђубрива, у табелама Б.1.1. и Б.1.2, у Табели Б.2. Сложена NP ђубрива, у табелама Б.2.1. и Б.2.2, у Табели Б.3. Сложена NK ђубрива, у табелама Б.3.1. и Б.3.2, у Табели Б.4. Сложена PK ђубрива, Део В. Неорганска течна ђубрива, у Табели В.1. Неорганска проста течна ђубрива, у Табели В.1.1. Неорганска проста течна ђубрива и у Табели В.2. Неорганска сложена течна ђубрива, у табелама од В 2.1. до В 2.8, у колони 4, ако поред макроелемената садрже и додатно секундарне елементе који, да би се декларисали, морају имати следећи минимални садржај:
				1) калцијум: минимум 2% калцијум оксида (CaО), односно 1,4% калцијума (Ca);
				2) магнезијум: минимум 2% магнезијум оксида (MgО), односно 1,2% магнезијума (Mg);
				3) натријум: минимум 3% натријум оксида (Na2О), односно 2,2% натријума (Na);
				4) сумпор: минимум 5% сумпор триоксида (SО3), односно 2% сумпора (S).
				Садржај микроелемената
				Члан 28.
				Неорганска ђубрива са једним микроелементом морају имати минимални садржај микроелемената дат у Прилогу 1, Део Д. Неорганска ђубрива са микроелементима, у Табели Д.1. Неорганска ђубрива са једним микроелементом, у табелама од Д.1.1 до Д.1.7, у колони 4. 
				Неорганска ђубрива са два или више микроелемената, чврста или течна морају имати минимални садржај микроелемената дат у Прилогу 1, Део Д. Неорганска ђубрива са микроелементима, у Табели Д.2. Минимални садржај микроелемента (у масеним % ђубрива) – мешавине типова неорганских ђубрива са микроелементима, у табелама Д.2.1. и Д.2.4.
				Неорганска ђубрива са макроелементима, проста или сложена, чврста или течна која су дата у Прилогу 1, Део А. Неорганска проста чврста ђубрива, у табелама од А.1 до А.3, Део Б. Неорганска сложена чврста ђубрива, у Табели Б.1. Сложена NPK ђубрива, у табелама Б.1.1. и Б.1.2, у Табели Б.2. Сложена NP ђубрива, у табелама Б.2.1. и Б.2.2, у Табели Б.3. Сложена NK ђубрива, у табелама Б.3.1. и Б.3.2, у Табели Б.4. Сложена PK ђубрива, Део В. Неорганска течна ђубрива, у Табели В.1. Неорганска проста течна ђубрива, у Табели В.1.1. Неорганска проста течна ђубрива и у Табели В.2. Неорганска сложена течна ђубрива, у табелама од В.2.1. до В.2.8, односно неорганска ђубрива са секундарним елементима дата у Прилогу 1, Део Г. Неорганска ђубрива са секундарним елементима, у Табели Г.1. Неорганска ђубрива са секундарним елементима ако поред макроелемената, односно секундарних елемената садрже и додатно микроелементе који, да би се декларисали, морају имати минимални садржај дат у Прилогу 1, Део Д. Неорганска ђубрива са микроелементима, у Табели Д.2. Минимални садржај микроелемената (у масеним % ђубрива) – мешавине типова неорганских ђубрива са микроелементима, у Табели Д.2.2. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују преко земљишта и Табели Д.2.3. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују фолијарно.
				Изражавање декларисаног садржаја макроелемената
				Члан 29.
				Декларисани садржај макроелемената у неорганским ђубривима са макроелементима, простим или сложеним, чврстим или течним изражава се у облицима и растворљивостима датим у Прилогу 1, Део А. Неорганска проста чврста ђубрива, у табелама од А.1. до А.3, Део Б. Неорганска сложена чврста ђубрива, у Табели Б.1. Сложена NPK ђубрива, у табелама Б.1.1. и Б.1.2, у Табели Б.2. Сложена NP ђубрива, у табелама Б.2.1. и Б.2.2, у Табели Б.3. Сложена NK ђубрива, у табелама Б.3.1. и Б.3.2, у Табели Б.4. Сложена PK ђубрива, Део В. Неорганска течна ђубрива, у Табели В.1. Неорганска проста течна ђубрива, у Табели В.1.1. Неорганска проста течна ђубрива и у Табели В.2. Неорганска сложена течна ђубрива, у табелама од В.2.1. до В.2.8., у колонама 4. и 6.
				Изражавање декларисаног садржаја секундарних елемената
				Члан 30.
				Декларисани садржај секундарних елемената у неорганским ђубривима са секундарним елементима изражава се у облицима и растворљивостима датим у Прилогу 1, Део Г. Неорганска ђубрива са секундарним елементима, у Табели Г.1. Неорганска ђубрива са секундарним елементима, у колонама 4. и 6. 
				У неорганским ђубривима са макроелементима, простим или сложеним, чврстим или течним која су дата у Прилогу 1. Део А. Неорганска проста чврста ђубрива, у табелама од А.1. до А.3, Део Б. Неорганска сложена чврста ђубрива, у Табели Б.1. Сложена NPK ђубрива, у табелама Б.1.1. и Б.1.2, у Табели Б.2. Сложена NP ђубрива, у табелама Б.2.1. и Б.2.2, у Табели Б.3. Сложена NK ђубрива, у табелама Б.3.1. и Б.3.2, у Табели Б.4. Сложена PK ђубрива, Део В. Неорганска течна ђубрива, у Табели В.1. Неорганска проста течна ђубрива, у Табели В.1.1. Неорганска проста течна ђубрива и у Табели В.2. Неорганска сложена течна ђубрива, у табелама од В.2.1. до В.2.8, а која поред макроелемената садрже и додатно секундарне елементе, декларисани садржај секундарних елемената изражава се у облицима и растворљивостима, на један од следећих начина:
				1) као укупни садржај појединог секундарног елемента, изражен у процентима на масу ђубрива (масени %);
				2) као укупни садржај појединог секундарног елемента и садржај појединог секундарног елемента растворљивог у води, изражен у процентима на масу ђубрива (масени %), при чему водорастворљиви део представља најмање једну четвртину укупног садржаја;
				3) као садржај појединог секундарног елемента растворљивог у води, изражен у процентима на масу ђубрива (масени %), када је секундарни елемент потпуно растворљив у води.
				Садржај калцијума у ђубривима из става 1. овог члана декларише се само ако је растворљив у води, осим ако у Прилогу 1, није другачије наведено.
				Изражавање декларисаног садржаја микроелемената
				Члан 31.
				Декларисани садржај микроелемената у неорганским ђубривима са једним микроелементом изражава се у облицима и растворљивостима датим у Прилогу 1, Део Д. Неорганска ђубрива са микроелементима, у Табели Д.1. Неорганска ђубрива са једним микроелементом, у табелама од Д.1.1 до Д.1.7, у колонама 4. и 6.
				Декларисани садржај микроелемената у неорганским ђубривима са два или више микроелемената, као и у неорганским ђубривима са макроелементима, простим или сложеним, чврстим или течним која су дата у Прилогу 1. Део А. Неорганска проста чврста ђубрива, у табелама од А.1. до А.3, Део Б. Неорганска сложена чврста ђубрива, у Табели Б.1. Сложена NPK ђубрива, у табелама Б.1.1. и Б.1.2, у Табели Б.2. Сложена NP ђубрива, у табелама Б.2.1. и Б.2.2, у Табели Б.3. Сложена NK ђубрива, у табелама Б.3.1. и Б.3.2, у Табели Б.4. Сложена PK ђубрива, Део В. Неорганска течна ђубрива, у Табели В.1. Неорганска проста течна ђубрива, у Табели В.1.1. Неорганска проста течна ђубрива и у Табели В.2. Неорганска сложена течна ђубрива, у табелама од В.2.1. до В.2.8, односно у неорганским ђубривима са секундарним елементима која су утврђена у Прилогу 1, Део Г. Неорганска ђубрива са секундарним елементима, у Табели Г.1. Неорганска ђубрива са секундарним елементима, која поред макроелемената, односно секундарних елемената садрже и додатно микроелементе, изражава се у облицима и растворљивостима, на један од следећих начина:
				1) укупни садржај, појединог микроелемента, изражен у процентима на масу ђубрива (масени %);
				2) садржај појединог микроелемента растворљивог у води, изражен у процентима на масу ђубрива (масени %), при чему водорастворљиви део представља најмање једну половину укупног садржаја;
				3) садржај појединог микроелемента растворљив у води, изражен у процентима на масу ђубрива (масени %), када је микроелемент потпуно растворљив у води.
				Када су микроелементи хемијски везани за одређени органски молекул, садржај таквог микроелемента, изражен у процентима на масу ђубрива (масени %), декларише се после његовог садржаја растворљивог у води, иза кога се наводе изрази: „хелатизирано са” или „комплексирано са” и додаје се хемијски назив или скраћени назив органског молекула.
				Листа дозвољених органских агенаса за хелатирање и комплексирање микроелемената дата је Прилогу 1, Део Д. Неорганска ђубрива са микроелементима, у Табели Д.3. Листа дозвољених органских агенаса за хелатирање и комплексирање микроелемената, у табелама Д.3.1. и Д.3.2.
				Ако су микроелементи нормални састојак сировина за производњу неорганских ђубрива са макроелементима и неорганских ђубрива са секундарним елементима, они могу бити декларисани само под условом да су ови микроелементи присутни у минималним садржајима датим у Прилогу 1, Део Д. Неорганска ђубрива са микроелементима, у Табели Д.2. Минимални садржај микроелемената (у масеним % ђубрива) – мешавине типова неорганских ђубрива са микроелементима, у Табели Д.2.2. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују преко земљишта и Табели Д.2.3. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују фолијарно.
				Дозвољена одступања од садржаја хранљивих елемената
				Члан 32.
				Одступања од декларисаног садржаја хранљивих елемената у неорганским ђубривима дата су у Прилогу 4 – Дозвољена одступања од декларисаног садржаја хранљивих елемената у средствима за исхрану биља и оплемењивачима земљишта (у даљем тексту: Прилог 4), који је одштампан уз овај правилник и чини његов саставни део. 
				2. Услови за квалитет органских ђубрива
				Члан 33.
				Органска ђубрива морају имати минимални садржај макроелемената и максимални однос угљеник/азот (C/N) дат у Прилогу 2, Део 1. Органска ђубрива, у табелама од 1.1. до 1.5, у колони 4.
				Декларисани садржај макроелемената и органске материје у органским ђубривима изражава се у облицима и растворљивости датим у Прилогу 2, Део 1. Органска ђубрива, у табелама од 1.1. до 1.5, у колонама 4. и 6.
				Ако органска ђубрива садрже и додатно 
				секундарне елементе који, да би се декларисали, морају имати 
				минимални садржај утврђен у члану 27. став 2. овог правилника.
				Ако органска ђубрива садрже и додатно 
				микроелементе који, да би се декларисали, морају имати минимални 
				садржај утврђен у Прилогу 1, Део Д. Неорганска ђубрива са 
				микроелементима, у Табели Д.2. Минимални садржај микроелемената 
				(у масеним % ђубрива) – мешавине типова неорганских ђубрива са 
				микроелементима, у Табели Д.2.2. Минимални садржај 
				микроелемената (у масеним % ђубрива) у ђубривима која садрже 
				макроелементе и/или секундарне елементе са микроелементима, а 
				која се примењују преко земљишта и Табели Д.2.3. Минимални 
				садржај микроелемената (у масеним % ђубрива) у ђубривима која 
				садрже макроелементе и/или секундарне елементе са 
				микроелементима, а која се примењују фолијарно.
				Одступања од декларисаног садржаја хранљивих елемената и органске материје у органским ђубривима дата су у Прилогу 4.
				*Службени гласник РС, број 31/2018
				3. Услови за квалитет органско-неорганских ђубрива
				Члан 34.
				Органско-неорганска ђубрива морају имати минимални садржај макроелемената и максимални однос угљеник/азот (C/N) дат у Прилогу 2, Део 2. Органско-неорганска ђубрива, у табелама од 2.1. до 2.9, у колони 4. 
				Декларисани садржај макроелемената и органске материје у органско-неорганским ђубривима изражава се у облицима и растворљивостима датим у Прилогу 2, Део 2. Органско-неорганска ђубрива, у табелама од 2.1. до 2.9, у колонама 4. и 6. 
				Одступања од декларисаног садржаја хранљивих елемената и органске материје у органско-неорганским ђубривима дата су у Прилогу 4 .
				Ако органско-неорганска ђубрива садрже и додатно секундарне елементе који, да би се декларисали, морају имати минимални садржај утврђен у члану 27. став 2. овог правилника.
				Ако органско-неорганска ђубрива садрже и додатно микроелементе који, да би се декларисали, морају имати минимални садржај утврђен у Прилогу 1, Део Д. Неорганска ђубрива са микроелементима, у Табели Д.2. Минимални садржај микроелемената (у масеним % ђубрива) – мешавине типова неорганских ђубрива са микроелементима, у Табели Д.2.2. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују преко земљишта и Табели Д.2.3. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују фолијарно.
				4. Услови за квалитет микробиолошких ђубрива
				Члан 35.
				Микробиолошка ђубрива морају да садрже титар одређеног корисног одабраног соја микроорганизама. Титар ћелија симбиозних азотофиксатора треба да буде минимално 108 по cm3, односно g ђубрива. Титар ћелија слободних азотофиксатора треба да буде минимално 106 по cm3, односно g ђубрива. Титар ћелија микроорганизама мобилизатора хранљивих елемената трба да буде минимум 106 по cm3, односно g ђубрива. Број спора микоризних гљива треба да буде минимум 10 у граму. Титар ћелија алги треба да буде минимум 106 по cm3, односно g ђубрива. Титар ћелија микроорганизама стимулатора раста биљака треба да буде минимално 
				107 по cm3, односно g ђубрива. Количина материја раста микробиолошког порекла треба да буде минимум 2 mg/l.
				Максимална контаминација микробиолошких ђубрива са другим микроорганизмима јесте 1%.
				*Службени гласник РС, број 31/2018
				5. Услови за квалитет других ђубрива и специјалних производа
				Садржај, изражавање декларисаног садржаја хранљивих елемената и органске материје и дозвољена одступања
				Члан 36.
				Друга ђубрива и специјални производи који садрже аминокиселине, хуминске материје и инхибиторе нитрификације морају имати минимални садржај хранљивих елемената и органске материје дат у Прилогу 2, Део 3. Друга ђубрива и специјални производи, у Табели 3.1. Друга ђубрива и специјални производи, у колони 4.
				Декларисани садржај хранљивих елемената и органске материје у другим ђубривима и специјалним производима из става 1. овог члана изражава се у облицима и растворљивостима датим у Прилогу 2, Део 3. Друга ђубрива и специјални производи, Табела 3.1. Друга ђубрива и специјални производи, у колонама 4. и 6.
				Одступања од декларисаног садржаја хранљивих елемената и органске материје у другим ђубривима и специјалним производима дата су у Прилогу 4.
				За друга ђубрива и специјалне производе који садрже биљне и друге екстракте декларисани садржај хранљивих елемената и органске материје, као и одступања од декларисаног садржаја морају бити у складу са подацима наведеним у сертификату произвођача.
				Ако друга ђубрива и специјални производи садрже и додатно секундарне елементе који, да би се декларисали, морају имати минимални садржај утврђен у члану 27. став 2. овог правилника.
				Ако друга ђубрива и специјални производи садрже и додатно микроелементе који, да би се декларисали, морају имати минимални садржај утврђен у Прилогу 1, Део Д. Неорганска ђубрива са микроелементима, у Табели Д.2. Минимални садржај микроелемената (у масеним % ђубрива) – мешавине типова неорганских ђубрива са микроелементима, у Табели Д.2.2. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују преко земљишта и Табели Д.2.3. Минимални садржај микроелемената (у масеним % ђубрива) у ђубривима која садрже макроелементе и/или секундарне елементе са микроелементима, а која се примењују фолијарно.
				6. Услови за квалитет супстрата
				Општи услови
				Члан 37.
				Супстрати се могу производити од следећих органских и неорганских (појединачних или његових смеша) материја (сировина): тресета, свежих дрвних влакана (физички обрађена), љуске пиринча, влакана кокоса, отпадака од пржене кафе, глине и минерала глине, керамизита и набубрелог шкиљца, перлита, плавца, туцаника од цигле, зеолита, винског камена, иловаче, песка, млевеног камена, земље и компоста.
				Ради повећања (обогаћивања) садржаја хранљивих материја супстратима се могу додавати све врсте и типови ђубрива.
				Ради смањења киселости односно неутрализације супстрата могу се додавати различити кречни материјали.
				Ради повећања вододрживости супстрата супстратима се могу додавати одговарајући водни агенси.
				Супстратима се не смеју додавати вештачки материјали који се тешко разграђују или се уопште не разграђују у земљишту, осим код супстрата намењених за гајење биљака у хидропонима.
				Садржај и изражавање декларисаног садржаја хранљивих елемената
				Члан 38.
				Декларисани садржај макроелемената у супстратима изражава се у mg/l, уз додатак хемијског или скраћеног назива екстракционог средства, и то:
				1) азот вреднован као лако приступачни азот и то као збир нитратног и амонијачног азота;
				2) фосфор вреднован као лако приступачан фосфор, изражен као фосфор-пентоксид или фосфор;
				3) калијум вреднован као лако приступачан калијум, изражен као калијум-оксид или калијум.
				Као екстракциона средства користе се:
				1) млечна киселина, амонијум ацетат, сирћетна киселина (скраћени назив AL) за садржај лако приступачног фосфора (P2O5) и калијума (K2O);
				2) калијум-хлорид (скраћен назив KCl) за садржај азота;
				3) калцијум-хлорид/DTPA-екстрат (скраћени назив CAT) за лако приступачан садржај азота, фосфора и калијума.
				Ако су ради повећања садржаја хранљивих материја супстратима додата ђубрива морају се навести врста и тип ђубрива, као и количина додатог ђубрива изражена у (kg/m3).
				У зависности од врсте и количине 
				додатог ђубрива и времена протеклог од припреме (обогаћивања) 
				супстрата садржај макроелемената у супстрату мора имати 
				минималну вредност 50 mg/l, а максимална вредност је одређена 
				садржајем соли која мора бити испод 3 g/l.
				*Службени гласник РС, број 31/2018
				Остали услови за квалитет супстрата
				Члан 39.
				Супстрати морају испуњавати и следеће услове:
				1) pH мора бити у опсегу 3–7 (0,01 mol/l KCl);
				2) садржај соли мора да буде испод 3 g/l свеже масе или проводљивости у mS/cm;
				3) величина гранула мора бити максимум 50 mm;
				4) да има водни капацитет 300–800% за органскe и 150–600% за органско-неорганске супстрате.
				7. Услови за квалитет оплемењивача земљишта
				Члан 40.
				Оплемењивачи земљишта морају имати минимални садржај хранљивих елемената и органске материје дат у Прилогу 1, Део Е. Оплемењивачи земљишта, у Табели Е.1. Неоргански оплемењивачи земљишта, у табелама од Е.1.1. до Е.1.5. и у Прилогу 2, Део 4. Оплемењивачи земљишта, у табелама 4.1. и 4.2., у колони 4.
				Декларисани садржај хранљивих елемената и органске материје у оплемењивачима земљишта изражава се у облицима и растворљивостима утврђеним у Прилогу 1, Део Е. Оплемењивачи земљишта, у Табели Е.1. Неоргански оплемењивачи земљишта, у табелама од Е.1.1. до Е.1.5. и у Прилогу 2, Део 4. Оплемењивачи земљишта, у табелама 4.1. и 4.2. у колонама 4. и 6.
				Одступања од декларисаног садржаја хранљивих елемената и органске материје у оплемењивачима земљишта дата су у Прилогу 4.
				8. Остали услови за квалитет средстава за исхрану биља и оплемењивача земљишта
				Члан 41.
				Дозвољени садржај тешких метала у средствима за исхрану биља и оплемењивачима земљишта, као и количине тешких метала које се могу унети у земљиште са средствима за исхрану биља и оплемењивачима земљишта у временском периоду од две године дате су у Прилогу 5 – Дозвољени садржај тешких метала у средствима за исхрану биља и оплемењивачима земљишта и максималне количине тешких метала које се могу унети у земљиште са средствима за исхрану биља и оплемењивачима земљишта у временском периоду од две године, који је одштампан уз овај правилник и чини његов саставни део.
				Органска ђубрива, органско-неорганска ђубрива, друга ђубрива и специјални производи и органски оплемењивачи земљишта, произведени од споредних производа животињског порекла, поред услова квалитета прописаних овим правилником, морају испуњавати и услове утврђене прописом којим се уређују споредни производи животињског порекла. 
				Средства за исхрану биља и оплемењивачи земљишта која се користе у органској производњи поред услова квалитета прописаних овим правилником морају испуњавати и услове утврђене прописом којим се уређују методе органске биљне производње. 
				IV. ДЕКЛАРИСАЊЕ И ОБЕЛЕЖАВАЊЕ СРЕДСТАВА ЗА ИСХРАНУ БИЉА И ОПЛЕМЕЊИВАЧА ЗЕМЉИШТА
				1. Декларисање средстава за исхрану биља и оплемењивача земљишта
				Декларација
				Члан 42.
				Декларација средстава за исхрану биља и оплемењивача земљишта мора бити неодвојива од паковања.
				Декларација из става 1. овог члана може бити утиснута или налепљена на паковање, односно учвршћена на месту где се паковање затвара.
				Садржина декларације
				Члан 43.
				Декларација средства за исхрану биља и оплемењивача земљишта мора да садржи следеће податке:
				1) трговачки назив;
				2) врсту, тип и обележавање;
				3) назив у оквиру типа; 
				4) назив и адресу произвођача, дистрибутера, увозника, односно лица које пакује средство за исхрану биља и оплемењивач земљишта; 
				5) назив и садржај хранљивих материја, у облицима и растворљивостима обележеним у складу са овим правилником, у процентима, изузев ако у Прилогу 1 овог правилника није другачије наведено;
				6) физичке особине, у складу са решењем о упису у Регистар;
				7) препоручене количине, време и начин примене;
				8) нето масу, односно запремину;
				9) рок употребе;
				10) број партије (која може бити обележена бројчаном или датумом производње);
				11) начин руковања и складиштења;
				12) број решења о упису у Регистар средстава за исхрану биља и оплемењивача земљишта.
				Поред података из става 1. овог члана, декларација може да садржи и знак произвођача.
				2. Обележавање средстава за исхрану биља и оплемењивача земљишта
				Начин обележавања макроелемената
				Члан 44.
				Назив макроелемента обележава се речима и одговарајућим хемијским симболима, на следећи начин: азот (N), фосфор (P), фосфор-пентоксид (P2О5), калијум (К) и калијум-оксид (К2О).
				Макроелементи се обележавају следећим редоследом: азот, фосфор, калијум.
				Макроелементи се изражавају у процентима, као цели бројеви или са једним децималним местом, и то у следећим облицима:
				1) азот искључиво у елементарном облику (N);
				2) фосфор:
				– искључиво у елементарном облику (P) или 
				– искључиво у облику фосфор-пентоксида (P2О5) или 
				– у елементарном облику и у облику фосфор-пентоксида;
				3) калијум: искључиво у елементарном облику (К) или искључиво у облику калијум-оксида (К2О) или и у елементарном облику и у облику калијумоксида.
				Прерачунавање фосфора и калијума из оксидног облика у елементарни облик врши се на следећи начин:
				1) фосфор (P) – фосфор-пентоксид (P2О5) x 0,436;
				2) калијум (К) – калијум-оксид (К2О) x 0,830.
				Број добијен прерачунавањем макроелемената у складу са ставом 4. овог члана заокружује се на једно децимално место.
				Начин обележавања секундарних елемената
				Члан 45.
				Назив секундарног елемента обележава се речима и одговарајућим хемијским симболима, на следећи начин: калцијум (Ca), калцијум-оксид (CaO), магнезијум (Mg), магнезијум-оксид (MgO), натријум (Nа), натријум-оксид (Nа2О), сумпор (S) и сумпор-триоксид (SО3).
				Секундарни елементи се обележавају следећим редоследом: калцијум, магнезијум, натријум и сумпор.
				Секундарни елементи обележавају се у процентима, као цели бројеви или са једним децималним местом, и то у следећим облицима:
				1) у елементарном облику (Ca, Mg, Nа, S) или
				2) у облику оксида (CaO, MgO, Nа2О, SО3) или
				3) у елементарном облику и облику оксида. 
				Прерачунавање калцијума, магнезијума, натријума и сумпора из оксидног у елементарни облик врши се на следећи начин:
				1) калцијум (Ca) – калцијум-оксид (CaO) x 0,715;
				2) магнезијум (Mg) – магнезијум-оксид (MgO) x 0,603;
				3) натријум (Nа) – натријум-оксид (Nа2О) x 0,742;
				4) сумпор (S) – сумпор-триоксид (SО3) x 0,400. 
				Број добијен прерачунавањем микроелемената и секундарних елемената у складу са ставом 4. овог члана заокружује се на једно децимално место.
				Начин обележавања микроелемената
				Члан 46.
				Назив микроелемента обележава се речима и одговарајућим хемијским симболима, на следећи начин: бор (B), бакар (Cu), кобалт (Co), гвожђе (Fe), манган (Mn), молибден (Мо) и цинк (Zn). 
				Микроелементи се обележавају абецедним редом.
				Микроелементи се изражавају у процентима, као цели бројеви или децимални бројеви са бројем децималних места који је утврђен у Прилогу 1, Део Д. Неорганска ђубрива са микроелементима, у Табели Д.1. Неорганска ђубрива са једним микроелементом, у табелама од Д.1.1 до Д.1.7, у Табели Д.2. Минимални садржај микроелемента (у масеним % ђубрива) – мешавине типова неорганских ђубрива са микроелементима, у табелама од Д.2.1. до Д.2.4, и то у следећим облицима:
				1) у минералном облику;
				2) ако су микроелементи везани за одређени органски молекул уз назив и одговарајући хемијски симбол микроелемента наводе се изрази: „хелатизирано са” или „комплексирано са” и додаје се хемијски назив или скраћени назив органског молекула.
				Обележавање неорганских простих чврстих ђубрива
				Члан 47.
				Неорганска проста чврста ђубрива обележавају се тако што се после трговачког назива ђубрива додају следеће речи: „неорганско, просто чврсто азотно/фосфорно/калијумово ђубриво”, а затим назив ђубрива у оквиру типа.
				Декларисање садржаја макроелемената и обележавање макроелемената врши се у складу са чланом 44. овог правилника. 
				Обележавање неорганских сложених ђубрива
				Члан 48.
				Неорганска сложена ђубрива обележавају се тако што се после трговачког назива ђубрива додају следеће речи: „неорганско, сложено чврсто/течно (раствор/суспензија), комплексно/мешано NPК/NP/NК/PК ђубриво”, а затим назив ђубрива у оквиру типа.
				Декларисање садржаја макроелемената и обележавање макроелемената врши се у складу са чланом 44. овог правилника.
				Обележавање неорганских простих и сложених, чврстих или течних ђубрива са секундарним елементима и микроелементима
				Члан 49.
				Ако неорганска ђубрива проста и сложена, чврста или течна, поред макроелемената, садрже и додатно секундарне елементе, односно микроелементе, после навода утврђених чл. 47. и 48. овог правилника додају се речи: „са секундарним елементима”, односно „са микроелементима”, односно „са секундарним елементима и микроелементима” иза којих се у загради додају хемијски симболи секундарних елемената, односно микроелемената по абецедном реду.
				За ђубрива из става 1. овог члана декларисање садржаја секундарних елемената и њихово обележавање врши се у складу са чланом 45. овог правилника, односно декларисање микроелемената и њихово обележавање врши се у складу са чланом 46. овог правилника.
				Обележавање неорганских ђубрива са секундарним елементима
				Члан 50.
				Неорганска ђубрива са секундарним елементима обележавају се тако што се после трговачког назива ђубрива додају следеће речи: „неорганско ђубриво са секундарним елементима”, иза којих се у загради додају хемијски симболи секундарних елемената по абецедном реду, а затим назив ђубрива у оквиру типа.
				Декларисање садржаја и обележавање секундарних елемената врши се у складу са чланом 45. овог правилника.
				Ако ђубрива из става 1. овог члана поред секундарних елемената садрже и додатно микроелементе после навода утврђених у ставу 1. овог члана додају се речи: „са микроелементима” иза којих се у загради додају хемијски симболи микроелемената по абецедном реду.
				За ђубрива из става 3. овог члана декларисање садржаја микроелемената и њихово обележавање врши се у складу са чланом 46. овог правилника.
				Обележавање неорганских ђубрива са микроелементима
				Члан 51.
				Неорганска ђубрива са микроелементима обележавају се тако што се после трговачког назива ђубрива додају следеће речи: „неорганско ђубриво са једним микроелементом/мешавина микроелемената”, иза којих се у загради додају хемијски симболи микроелемената по абецедном реду, а затим назив ђубрива у оквиру типа.
				Декларисање садржаја и обележавање микроелемената врши се у складу са чланом 46. овог правилника.
				На декларацији неорганских ђубрива са микроелементима наводи се: „Примењује се само у случају када је уочена потреба. Не примењивати више од препоручене количине”.
				Обележавање органских ђубрива
				Члан 52.
				Органска ђубрива обележавају се тако што се после трговачког назива ђубрива додају следеће речи: „органско чврсто/течно азотно/фосфорно/NPК/NP/NК ђубриво”, а затим назив ђубрива у оквиру типа.
				Декларисање садржаја и обележавање макроелемената врши се у складу са чланом 44. овог правилника.
				Обележавање органско-неорганских ђубрива
				Члан 53.
				Органско-неорганска ђубрива обележавају се тако што се после трговачког назива ђубрива додају следеће речи: „органско-неорганско чврсто/течно азотно/NPК/NP/NК/PК ђубриво”, а затим назив ђубрива у оквиру типа.
				Декларисање садржаја и обележавање макроелемената врши се у складу са чланом 44. овог правилника.
				Ако ђубрива из става 1. овог члана поред макроелемената садрже и додатно секундарне елементе, односно микроелементе после навода утврђених у ставу 1. овог члана додају се речи: „са секундарним елементима”, односно „са микроелементима”, односно „са секундарним елементима и микроелементима” иза којих се у загради додају хемијски симболи секундарних елемената, односно микроелемената, по абецедном реду.
				За ђубрива из става 1. овог члана декларисање садржаја секундарних елемената и њихово обележавање врши се у складу са чланом 45. овог правилника, односно декларисање микроелемената и њихово обележавање врши се у складу са чланом 46. овог правилника.
				Обележавање микробиолошких ђубрива
				Члан 54.
				Микробиолошка ђубрива (препарати) обележавају се тако што се после трговачког назива ђубрива додају следеће речи: ,,микробиолошко чврсто/течно ђубриво (препарат), азотофиксатор/мобилизатор/стимулатор раста/микоризна гљива/алга”, а затим назив ђубрива у оквиру типа.
				Декларисање садржаја микроорганизама врши се у складу са чланом 35. овог правилника.
				Обележавање других ђубрива и специјалних производа
				Члан 55.
				Друга ђубрива и специјални производи се обележавају тако што се после трговачког назива додају следеће речи: „производ који садржи аминокиселине/хуминске материје/инхибиторе нитрификације/биљне екстракте и друге екстракте”.
				Декларисање садржаја хранљивих материја врши се у складу са чланом 36. овог правилника.
				Обележавање супстрата
				Члан 56.
				Супстрати се обележавају тако што се после трговачког назива додају следеће речи: „органски/органско-неоргански супстрат”.
				Декларисање садржаја хранљивих материја врши се у складу са чланом 38. овог правилника.
				Обележавање оплемењивача земљишта
				Члан 57.
				Оплемењивачи земљишта обележавају се тако што се после трговачког назива оплемењивача додају следеће речи: „неоргански/органски оплемењивач земљишта”, а затим назив оплемењивача земљишта у оквиру типа.
				Декларисање садржаја хранљивих материја врши се у складу са чланом 40. овог правилника.
				Остали услови за обележавање средстава за исхрану биља и оплемењивача земљишта
				Члан 58.
				Органска ђубрива, органско-неорганска ђубрива, друга ђубрива и специјални производи и органски оплемењивачи земљишта произведени од споредних производа животињског порекла, поред услова за обележавање прописаних овим правилником, морају испуњавати и услове за обележавање утврђене прописом којим се уређују споредни производи животињског порекла.
				Средства за исхрану биља и оплемењивачи земљишта који се користе у органској биљној производњи морају се додатно обележити и изјавом „користе се и у органској биљној производњи”.
				V. ЗАВРШНЕ ОДРЕДБЕ
				Престанак важења
				Члан 59.
				Даном ступања на снагу овог правилника престаје да важи Правилник о условима за разврставање и утврђивање квалитета средстава за исхрану биља, одступањима садржаја хранљивих материја и минималним и максималним вредностима дозвољеног одступања садржаја хранљивих материја и о садржини декларације и начину обележавања средстава за исхрану биља („Службени гласник РС”, број 78/09).
				Ступање на снагу
				Члан 60.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00041/2017-09
				У Београду, 21. марта 2017. године
				Министар,
				Бранислав Недимовић, с.р.
				
				Прилози
				
				НАПОМЕНА ИЗДАВАЧА: Правилником о изменама и допуни 
				Правилника о условимаза разврставање и утврђивање квалитета 
				средстава за исхрану биља, одступањима садржаја хранљивих 
				материја и минималним и максималним вредностима дозвољеног 
				одступања садржаја хранљивих материја и о садржини декларације и 
				начину обележавања средстава за исхрану биља ("Службени гласник 
				РС", број 31/2018), Прилог 2. замењен је новим прилогом (види 
				члан 5. Правилника - 31/2018-86)
				
				Прилог 1 - Листа типова неорганских ec ђубрива и неорганских оплемењивача земљишта

				


				Прилог 2 - Врсте и типови осталих средстава за исхрану биља и оплемењивача земљишта
				


				Прилог 3 - Критеријуми за опис метода испитивања ради испитивања садржаја хранљивих материја и осталих физичких и хемијских особина средстава за исхрану биља и оплемењивача  земљишта
				


				Прилог 4 - Дозвољена одступања од декларисаног садржаја хранљивих елемената у средствима за исхрану биља и оплемењивачима земљишта
				


				Прилог 5 - Дозвољени садржај тешких метала у средствима за исхрану биља и оплемењивачима земљишта и максималне количине тешких метала које се могу унети у земљиште са средствима за исхрану биља и оплемењивачима земљишта у временском периоду од две године
				


	

