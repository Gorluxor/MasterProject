



На
основу члана 103. Закона о основним правима бораца, војних инвалида и породица
палих бораца (“Службени лист СРЈ”, бр. 24/98 и 29/98), савезни министар за рад,
здравство и оцијалну политику прописује





ПРАВИЛНИК

О
ОБЛИЦИМА ВОЈНЕ ОБУКЕ КОЈИ ИЗАЗИВАЈУ ПОВЕЋАНУ ОПАСНОСТ ЗА ОШТЕЋЕЊЕ ОРГАНИЗМА

„Службени
лист СРЈ”, број 37 од 27. јула 1998.





Члан
1.

Овим правилником
утврђују се облици војне обуке предвиђени програмом обавезне обуке за одбрану и
заштиту који, у смислу члана 9. тачка 1. Закона о основним правима бораца,
војних инвалида и породица палих бораца, могу изазвати повећану опасност за
оштећење организма.



Члан
2.

Облици војне обуке
који, у смислу члана 1. овог правилника, по својој природи могу изазвати
повећану опасност за оштећење организма учесника у војној обуци су:

1) обука при којој
се изводе практичне радње са личним наоружањем и другим оружјем;

2) обука из
противнуклеарно-хемијско-биолошке одбране, ако се употребљавају имитациона
средства или средства за деконтаминацију;

3) обука инжењерије
ако се употребљавају средства за паљење или експлозивна средства;

4) сви облици
тактичке обуке ако се при томе изводе практичне радње и поступци.



Члан
3.

Даном ступања на
снагу овог правилника престаје да важи Правилник о облицима војне обуке који
изазивају повећану опасност за оштећење организма („Службени лист СФРЈ”, бр.
7/82 и 56/82).



Члан
4.

Овај правилник ступа
на снагу наредног дана од дана објављивања у „Службеном листу СРЈ”.





Бр.
4/2-03-049/98-002

24. јула 1998.
године

Београд

Савезни министар

за рад, здравство и

социјалну политику

др Миодраг Ковач, с.
р.





