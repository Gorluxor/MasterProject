


	
	Zakon


	
				На основу члана 22. став 1. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон, 92/16 и 104/16 – др. закон),
				Министар грађевинарства, саобраћаја и инфраструктуре доноси
				ПРАВИЛНИК
				о условима за зимовнике за страна и домаћа пловила
				"Службени гласник РС", број 48 од 19. маја 
				2017.
				Члан 1.
				Овим правилником прописују се услови које морају да испуњавају зимовници отворени за зимовање страних и домаћих пловила (у даљем тексту: зимовници).
				Члан 2.
				Зимовници морају да имају:
				1) прилазни пловни пут са дубином која није мања од дубине захтеване категоријом водног пута на ком се зимовник налази;
				2) водени простор дубине која није мања од дубине захтеване категоријом водног пута на ком се зимовник налази;
				3) место за окретницу пловила;
				4) могућност безбедног извезивања пловила;
				5) објекат за прихват санитарне отпадне и каљужне воде и смећа са пловила;
				6) приступни пут за везу зимовника са најближом саобраћајницом или насељеним местом.
				Дубине прилазног пловног пута и воденог простора из става 1. тач. 1) и 2) овог члана обезбеђују се у периоду од 15. децембра текуће до 15. марта наредне године (предвиђени период за зимовање пловила).
				Ако у зимовнику не постоји објекат за прихват санитарне отпадне и каљужне воде и смећа са пловила, обезбеђује се прихват камионима цистернама и камионима за смеће.
				Члан 3.
				Улаз за упловљење пловила у зимовник и испловљење пловила из зимовника треба да буде слободан.
				Водени простор зимовника треба да је довољне ширине за пролаз пловила дуж зимовника. 
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00063/2017-06
				У Београду, 11. маја 2017. године 
				Министар,
				проф. др Зорана З. Михајловић, с.р.
	

