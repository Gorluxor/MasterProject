


	
	Zakon


	
	
	На основу члана 6. став 2. Уредбе о садржини и начину вођења информационог система, методологији, структури, заједничким основама, категоријама и нивоима сакупљања података, као и садржини информација о којима се редовно и обавезно обавештава јавност („Службени гласник РС”, брoj 112/09), 
	
	
	Министар животне средине, рударства и просторног планирања доноси 
	
	
	
	
	ПРАВИЛНИК 
	
	о Националној листи индикатора заштите животне средине
	
	"Службени гласник РС", број 37 
	од 31. маја 2011.
	
	
	
	Члан 1.
	
	Овим правилником прописује се Национална листа индикатора заштите животне средине (у даљем тексту: Национална листа индикатора).
	
	Национална листа индикатора дата је у Прилогу – Национална листа индикатора заштите животне средине, који је одштампан уз овај правилник чини његов саставни део.
	
	
	Члан 2.
	
	Национална листа индикатора садржи општи опис индикатора и индикаторе тематских целина разврстане на тематска подручја. 
	
	
	Општи опис индикатора обухвата:
	
	1) значај на националном и међународном нивоу;
	
	2) релевантност за извештавање коришћењем датог индикатора; 
	
	
	3) мерљивост и статистичку исправност индикатора;
	
	4) једноставност и лакоћу разумевања;
	
	5) економску оправданост.
	
	
	Члан 3.
	
	Структура података у Националној листи индикатора подељена је према категоријама у тематске целине, и то:
	
	1) ваздух и климатске промене;
	
	2) воде;
	
	3) природа и биолошка разноврсност;
	
	4) земљиште;
	
	5) отпад;
	
	6) бука;
	
	7) нејонизујуће зрачење;
	
	8) шумарство, лов и риболов;
	
	9) одрживо коришћење природних ресурса;
	
	10) привредни и друштвени потенцијали и активности од значаја за животну средину;
	
	11) међународна и национална законска регулатива, као и мере (стратегије, планови, програми, споразуми), извештаји и остала документа и активности из области заштите животне средине;
	
	12) субјекти система заштите животне средине. 
	
	
	
	Члан 4.
	
	Овај правилник ступа на снагу осмог дана од дана објављивања у „Службеном гласнику Републике Србије”.
	
	
	
	Број 110-00-45/2011-05
	
	У Београду, 24. маја 2011. године
	
	Министар,
	
	др Оливер Дулић, с.р.
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	
	

