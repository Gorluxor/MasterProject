



На
основу члана 57. став 5. Закона о заштити животне средине („Службени гласник
РС”, број 135/04), 

Министар
науке и заштите животне средине доноси 

ПРАВИЛНИК 

о условима које
морају да испуњавају стручне организације за испитивање отпада

“Службени
гласник РС“, број 53 од
23.06.2006.



Предмет уређивања



Члан 1.

Овим
правилником прописују се услови које морају да испуњавају стручне организације
које врше испитивање отпада (у даљем тексту: испитивање) у погледу кадрова,
опреме, просторија, стручне оспособљености и других услова за вршење
испитивања.



Кадровски услови



Члан 2.

Стручна
организација која обавља испитивање отпада мора да има, у зависности од врсте
испитивања, најмање два лица са високом стручном спремом (ВИИ/1 и више)
техничке и/или природне струке. 

Основни
подаци о стручној организацији која врши одређене врсте испитивања отпада, са
кадровским листом који попуњава одговорно лице, односно лице које непосредно
врши испитивање отпада дати су у Прилогу 1, који је одштампан уз овај правилник
и чини његов саставни део.



Мерни уређаји,
опрема и методе испитивања



Члан 3.

Стручна
организација може да обавља физичка, физичко-хемијска, хемијска и биолошка
испитивања отпада ако има мерне уређаје и опрему за мерење и узорковање,
примењује методе за обим испитивања за који је акредитована, према
Југословенским стандардима (ЈУС), Европским стандардима (ЕН) и Директивама и
одлукама Европске уније, Америчке Агенције за заштиту животне средине (ЕПА) и
Америчким стандардима (АСТМ), Немачким стандардима (ДИН и ВДИ), Интернационалне
организације за стандарде (ИСО), Аустријским стандардима (ОНОРМ), 

Холандским
стандардима, НОРДЕСТ организација, НТ ТЕЦХН РЕПОРТ и другим међународно
признатим стандардима или другим документованим важећим методама. 

Подаци
о мерним уређајима, опреми и методама испитивања дати су у Прилогу 2, који је
одштампан уз овај правилник и чини његов саставни део. 



Просторије за
лабораторијска испитивања



Члан 4.

Стручна
организација која обавља лабораторијска испитивања отпада мора да има
одговарајуће просторије, и то:

1)
простор за пријем и чување узорака, најмање 9 м²;

2)
простор за аналитичке и техничке ваге;

3)
простор за припрему узорака, најмање 9 м²;

4)
просторију за анализу узорака, најмање 9 м²;

5)
магацин за хемикалије најмање 6 м²; 

6)
простор за одлагање отпадног материјала, најмање 4 м²;

7)
санитарне просторије;

8)
паркинг за најмање три места.

Подаци
о броју просторија, површини, уређајима за мерење и другим мерним инструментима
дати су у Прилогу 3, који је одштампан уз овај правилник и чини његов саставни
део.

У
просторијама за смештај уређаја за мерење морају бити обезбеђени одговарајући
услови за руковање овим уређајима на прописани начин.

Лабораторије
за испитивање отпада се не могу налазити у објектима колективног становања.

Просторије
морају да буду инсталационо опремљене са: електроинсталацијом, инсталацијом
водовода (топла и хладна вода) и канализације, инсталацијом за загревање
просторија, телефонском инсталацијом и вентилацијом.

Просторије
морају имати зидове и подове од одговарајућих материјала отпорних на хемикалије
и влагу, као и глатке површине које омогућују лако чишћење, прање и
дезинфекцију.

Просторије
у зависности од намене, морају да испуњавају прописане услове у погледу заштите
на раду (микроклима, бука и вибрације, осветљеност и гасови, паре и аеросоли),
заштите животне средине и заштите од пожара.

Ширина
комуникационих линија у лабораторији и између лабораторија износи најмање 0,9
м. 



Лабораторије за
физичка, физичко-хемијска и биолошка испитивања отпада



Члан 5.

Лабораторије
које врше физичка, физичко-хемијска и биолошка испитивања отпада ради
одређивања његових основних и опасних карактеристика, у складу са Базелском
конвенцијом о контроли прекограничног кретања опасних отпада и њиховом
одлагању, морају да имају следећу врсту опреме:





1.
Опрема за узорковање



1)
теренско возило,

2)
опрему за узорковање чврстих, течних и гасовитих узорака према стандардима из
члана 3. овог правилника,

3)
ГПС (Глобал Поситионинг Сyстем) уређај, дигиталну видео камеру и дигитални фото
апарат, преносни рачунар (лап топ), монитор радиоактивности;





2.
Основна опрема



1)
техничку вагу са тачношћу мерења на две децимале,

2)
аналитичку вагу са тачношћу мерења са четири децимале,

3)
сушницу,

4)
пећ за жарење,

5)
термостат,

6)
систем за производњу дестиловане и/или дејонизоване воде,

7)
водено и/или уљано купатило,

8)
расхладни уређај са фрижидером и уређајем за дубоко замрзавање,

9)
пХ метар,

10)
кондуктометар,

11)
турбидиметар,

12)
ареометар,

13)
вискозиметар,

14)
центрифугу,

15)
магнетну мешалицу,

16)
ултразвучно купатило,

17)
уобичајено лабораторијско посуђе од ватросталног и обичног стакла, порцелана и
пластике;





3.
Опрема за припрему узорака



1)
класични систем за разарање узорака или опрему за микроталасно разарање
узорака,

2)
апаратуру за вакуумску филтрацију, 

3)
систем за филтрирање отпада,

4)
централни куглични млин,

5)
млин за грубу припрему узорака са могућношћу ломљења и ситњења на величину мању
од 

4
мм и мању од 10 мм,

6)
орбитални шејкер,

7)
раздељивач узорка, 

8)
ротациони екстрактор, 

9)
вакуум пумпу,

10)
систем за екстракцију по Соџхлету (Соксхлет),

11)
систем за одређивање азота по Кјелдахлу,

12)
вакуум упаривач и/или Кундера Данисх систем за упаравање,

13)
хомогенизатор,

14)
систем за пречишћавање узорака – колонска хроматографија,

15)
апаратуру за ТЦЛП-тест-зеро хеад спаце (за одређивање лако и полуиспарљивих
угљоводоника);





4.
Опрема за мерење



1)
УВ/ВИС спектрофотометар,

2)
ИР спектрофотометар,

3)
атомски апсорпциони спектрофотометар (ААС) са техником пламена/хидридном техником/техником
графитне пећи или индукована куплована плазма (ИЦП-ОЕС) или ИЦП-МС,

4)
гасни хроматограф са селективним и специфичним детекторима и ХЕАД СПАЦЕ
узоркивач или ПУРГЕ и ТРАП узоркивач,

5)
апарат за одређивање укупног органског угљеника,

6)
течни хроматограф са селективним и специфичним детекторима,

7)
елементални анализатор за Ц, Х, Н, С, О и Цл,

8)
електролизер са Фишеровим електродама,

9)
јонски хроматограф,

10)
апарат за одређивање влаге,

11)
Х – флуоресцентни спектрометар,

12)
гама спектрометар;





5.
Опрема за испитивање запаљивости



1)
апарат за одређивање тачке паљења – затворен суд,

2)
апарат за одређивање тачке паљења – отворен суд;





6.
Опрема за одређивање топлотне моћи



1)
калориметар са бомбом; 

7.
Опрема за одређивање корозије – метална плочица. 



Лабораторија за
испитивање експлозивности – детонабилности отпада



Члан 6.

Лабораторија
у којој се врши испитивање експлозивности – детонабилности отпада мора да
испуњава захтеве прописане за лабораторије за тестирање експлозивних материја
класе 1. 

Лабораторија
из става 1. овог члана мора да има следећу опрему, и то:

1)
мерно-аквизициони систем за испитивање брзине детонационог таласа и аквизицију
података; 

2)
бешавне челичне цеви прописаних димензија;

3)
металне плоче;

4)
бустере (РДЏ/ВОСАК) и детонаторске каписле;

5)
челичне плоче;

6)
хидрауличну пресу и алате за пресовање;

7)
сонде-апаратура за ГАП испитивања;

8)
апарат за одређивање тачке кључања;

9)
Коенову челичну посуду.



Микробиолошка
лабораторија



Члан 7.

Микробиолошка
лабораторија мора да има следећу опрему, и то: 

1)
стерилизитор;

2)
пламеник;

3)
аутоклав;

4)
Кохов лонац;

5)
термостат за температуре 30,37 и 45ş С;

6)
фрижидер;

7)
најмање два термостата (због могуће истовремене потребе инкубирања
микроорганизама на различитим температурама, нпр. 25ş С, 37ş С); 

8)
микроскоп;

9)
оксигенометар; 

10)
бројач за бројање колонија;

11)
мембранску филтрацију;

12)
УВ лампе;

13)
ламинарну комору;

14)
колориметар;

15)
лабораторијско посуђе (езе, микроскопске плочице, покровне љуспице, епрувете, сталци
за епрувете);

16)
потрошни материјал (петри шоље, реагенси, подлоге и др.).

За
одређена испитивања може да се користи и ПЦР опрема.

ПЦР
методом – ланчаном реакцијом полимеразе (ПОЛYМЕРАСЕ ЦХАИН РЕАЦТИОН) детектују
се вируси, бактерије и паразити, на основу присуства њиховог генетичког
материјала.

Користећи
ову методу тачни резултати могу се добити непосредно после, тј. контакта са
микроорганизмом.



Лабораторија за
испитивање екотоксичности



Члан 8.

Лабораторија
која испитује екотоксичност отпада мора да има следећу опрему, и то:

1)
центрифугу;

2)
мешалицу;

3)
апаратуру за филтрацију узорка – 0,45 мм;

4)
апаратуру за мерење салинитета;

5)
апаратуру за одређивање хемијске потрошње кисеоника;

6)
апаратуру за контролу температуре-термостати;

7)
расхладни уређај за чување узорака на 4şС;

8)
апаратуру за разблаживање;

9)
сатурациони систем;

10)
техничку вагу;

11)
рН метар;

12)
турбидиметар;

13)
апарат за одређивање укупног органског угљеника – ТОЦ;

14)
апаратуру за контролу интезитета светлости;

15)
апаратуру за припрему дејонизоване и тврде стандардне воде;

16)
тест посуде, танкове направљене од стакла или других хемијски инертних
материјала;

17)
мерну опрему за одређивање тешких метала, ањона и катјона, пестицида,
суспендованих чврстих материја, алкалитета, тврдоће воде, раствореног
кисеоника, амонијака, резидуалног хлора, електропроводљивости;

18)
уобичајено лабораторијско стакло и прибор; 

19)
осталу опрему према међународним стандардима и тестовима (акватични и тестови
за земљиште) за испитивање акутне и хроничне токсичности отпада.

Сви
токсиколошки тестови се спроводе при контролисаним условима који су истовремено
и стандардизовани (ИСО, ОЕЦД, у области акватичне токсикологије и УС ЕПА, ЕЕЦ,
АСТМ и АПХА).

Групе
токсиколошких тестова обухватају: рибе, дапхниа магна, алге, клијавост биљке,
земљиште.





Лабораторија за
испитивања на експерименталним животињама



Члан 9.

Лабораторија
у којој се врши испитивање акутне, хроничне, субхроничне токсичности и
иритабилности на експерименталним животињама мора да садржи три просторије, и
то:

1)
претпросторију за чување хране, стерилне шушке за подлогу у кавезима
(температура собе 22–26 şС, влажност ваздуха 30–70% уз режим светло-тама
12–12 сати);

2)
собу у којој се изводе експерименти на животињама (температура собе 22–26şС,
влажност ваздуха 30–70% уз режим светло-тама 12–12 сати). Животиње се чувају у
кавезима од пластике отпорне на киселине, базе, стерилизацију, средство за
прање, димензија 43х25х15 цм у групама од по 5 животиња. Приступ животиња храни
и води је слободан. Под просторије је направљен од материјала отпорног на
хемикалије, а зидови поплочани плочицама;

3)
собу у којој се врши прање, чишћење кавеза и одлагање употребљене шушке.

Испитивања
на експерименталним животињама врше се у складу са смерницама Агенције за
заштиту животне средине САД (ЕПА Гуиде лине ОППТС 870.2400, ЕПА 712-Ц- 98-195,
1998).



Баждарење –
еталонирање мерних уређаја



Члан 10.

Мерни
уређаји морају да буду баждарени – еталонирани у прописаном року и од овлашћене
стручне институције, у складу са законом.



Ступање на снагу



Члан 11.

Овај
правилник ступа на снагу осмог дана од дана објављивања у „Службеном гласнику
Републике Србије”.



Број 110-00-29/2005-1

У Београду, 12. јуна 2006. године 

Министар,

др Александар Поповић, с.р.

Прилог 1



ОСНОВНИ ПОДАЦИ О
СТРУЧНОЈ ОРГАНИЗАЦИЈИ КОЈА ВРШИ ОДРЕЂЕНЕ ВРСТЕ ИСПИТИВАЊА ОТПАДА





Назив
институције:



Адреса:



Руководилац
институције:



Укупан
број запослених са високом стручном спремом_________________ 



Број
запослених који искључиво раде на пословима везаним за испитивање отпада са ВСС
(висока стручна спрема)_____, са ВШС (виша стручна спрема)______, са ССС
(средња стручна спрема)________________________



Број
запослених који поред рада на пословима везаним за испитивање отпада раде и на
другим пословима који нису везани за заштиту животне средине: са ВСС_____, са
ВШС_____, са ССС____________________________

У
организационој шеми институције постоји: посебна радна група____или
лабораторија_______ или одељење_______или одсек_______који се бави испитивањем
отпада. Ако не постоји у оквиру којих организационих целина се врше послови
везани за испитивање отпада.



Институција
ради на пословима везаним за испитивање отпада од_______године. 



Институција
има овлашћење за послове испитивања отпада од________године (копија овлашћења).



У_______________
Потпис 

Датум______________________
М.П. одговорног лица





КАДРОВСКИ ЛИСТ ЗА
ОДГОВОРНО ЛИЦЕ У СТРУЧНОЈ ОРГАНИЗАЦИЈИ



Одговорно
лице у стручној организацији која врши испитивање отпада попуњава овај
кадровски лист.



Име
и презиме:____________________________________



Година
рођења:_________________



Завршен
факултет, смер и година
дипломирања:__________________________________________________

Последипломске
студије, факултет, смер и година завршетка:________________________________________________



Докторат
наука, област наука, назив докторске дисертације и година завршетка:
__________________________________________________________________

Специјализација:
област уже специјализације ____________________ , дужина специјализације
_______________________, година завршетка специјализације _________



Радни
стаж:_____________ укупан________________ у институцији у којој се сада
налази:_____________



Руководеће
радно место:__________________________________



Руководећа
радна места на којима је одговорно лице претходно радило: 

_____________________________________________________________



Ако
је одговорно лице радило на анализама отпада и обради података о отпаду воде се
подаци и из кадровског листа за лице које непосредно врши испитивање отпада.



У_________________________________-
Потпис 

Датум_______________
М.П. одговорног лица



КАДРОВСКИ ЛИСТ ЗА
ЛИЦЕ КОЈЕ НЕПОСРЕДНО ВРШИ ИСПИТИВАЊЕ ОТПАДА



Лице
које непосредно врши испитивање отпада и све врсте обраде података везаних за
ову делатност, а које има завршен факултет попуњава овај образац.







Име
и презиме:___________________________________________



Година
рођења:________________________



Завршен
факултет, смер и година
дипломирања:__________________________________________________________



Последипломске
студије, факултет, смер и година
завршетка:________________________________________________________________



Докторат
наука, област наука, назив докторске дисертације и година
завршетка:_____________________________________



Специјализација:
област специјализације, дужина специјализације и година завршетка
специјализације:_______________________



Радни
стаж:______________ укупан,__________на пословима у области заштите животне
средине, у институцији у којој се сада налази:__________________________________



Курсеви
из области анализе испитивање отпада, мерења параметара потребних за ова
испитивања као и за обраду и евиденцију података_____________________



Обрада
података која се врши:_____________________________



Друга
испитивања: загађеност воде, земљишта, хране и
др.________________________________



Други
послови који се обављају:________________________



Потпис
лица које непосредно врши испитивање важи само у стручној организацији: 

ДА
или НЕ



Потпис
лица које непосредно врши испитивање важи и ван стручне организације: 

ДА
или НЕ



Напомена:






У____________________________


Датум_______________
Потпис 



Прилог 2



МЕРНИ УРЕЂАЈИ,
ОПРЕМА И МЕТОДЕ ИСПИТИВАЊА ОТПАДА 



Назив
методе:_________________________________________

(референтни
документи из којих је преузета)



Мерни
уређаји и опрема:________________________

(прилог:
евиденциони картон) 



Опасне
карактеристике отпада које се
одређују:_____________________________________________________

Остале
карактеристике отпада које се одређују: _____________________________________________________

Институција
која је препоручила методу:____________________________

(ЈУС-ИСО,
ЕН, ДИН, ВДИ, ЕПА, АСТМ, ОНОРМ, НОРДЕСТ Организација, НТ ТЕЦХН РЕПОРТ, Биро за
стандарде неке друге државе, Агенција за заштиту животне средине, итд.)



Метода
коришћена у пракси лабораторије: 

ДА
или НЕ 



Датум
од када се метода користи:_____________





У_____________________
Потпис 

Датум________________М.П.
одговорног лица



Прилог 3



ПРОСТОРИЈЕ



Број просторија у
којима се врше послови у области испитивања отпада је___________, од
чега______________лабораторија (за припрему и обраду узорака),___________соба
са мерним инструментима,___________просторија за складиштење узорака,
_______________магацина за хемикалије,___________кабинета-канцеларија,_____________помоћних
просторија,_______________осталих-специфичних (навести којих):_________________



Институција
располаже са_____________лабораторија које имају вентилацију за одржавање
чистоће ваздуха и дигесторе (капеле) за рад са испарљивим и опасним материјама.
Ове уређаје нема____________лабораторија. Дигесторе (капеле)
има_______________лабораторија.



Институција
располаже са___________лабораторија и мерних соба високе чистоће (са системом
за пречишћавање ваздуха, регулисаним чистим начином улажења и
др.):_______________



Број соба са мерним
инструментима које имају одржавање температуре ваздуха (клима
уређај):________________________________



Да ли просторија где
се врши обрада узорака има одржавање темепературе ваздуха (клима уређај):________________________________



Број магацина за
хемикалије који имају одговарајућу вентилацију
:________________________________



Укупна површина
просторија:________, од чега лабораторија__________и соба са мерним
инструментима____________________________

У наведеним
лабораторијама искључиво се врше послови везани: за испитивања отпада, заштиту
животне средине, анализу и свих других узорака_____________





У___________________________
Потпис 

Датум________________
М.П. одговорног лица



