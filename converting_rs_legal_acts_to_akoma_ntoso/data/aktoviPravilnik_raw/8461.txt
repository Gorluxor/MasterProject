



На
основу члана 41. Закона
о заштити
биља од болести и штеточина („Службени гласник СРС“, број 28/77), републички
сектерар за пољопривреду, шумарство и водопривреду, доноси





ПРАВИЛНИК

О
УРЕЂАЈИМА И ОПРЕМИ ЗА ВРШЕЊЕ ДЕЗИНФЕКЦИЈЕ И ДЕЗИНСЕКЦИЈЕ И О ДРУГИМ УСЛОВИМА
КОЈЕ МОРАЈУ ИСПУЊАВАТИ СИЛОСИ, СКЛАДИШТА И ДРУГЕ ПРОСТОРИЈЕ ЗА СМЕШТАЈ БИЉА

„Службени
гласник СРС", број 23 од 9. јуна 1979. 





Члан
1.

Овим правилником
прописују се уређаји и опрема за вршење дезинфекције и дезинсекције које морају
имати силоси, складишта и друге просторије за смештај биља одређеног капацитета
и други услови које ови објекти морају испуњавати за спречавање појаве и
сузбијање биљних болести и штеточина. 



Члан
2. 

Уређајима, у смислу
овог правилника, сматрају се покретни механизми за аутоматско убацивање
средстава за заштиту биља која делују у облику гаса и дозатори за чврсте и
течне формулације ових средстава. 

Опремом, у смислу
овог правилника, сматрају се прскалице, орошивачи, замагљивачи, запрашивачи и
други механизми за уношење инсектицида у ускладиштене производе и за наношење
средстава за заштиту биља. 



Члан
3. 

Силоси различитог
облика и величине који служе за смештај жита, уљаних биљака, брашна и сточне
хране биљног порекла у расутом стању, морају да буду изграђени од бетона,
метала или другог материјала, да имају систем затворених комора и да је у њима
манипулација ускладиштених производа механизована. 

Складишта као
затворене приземне или спратне просторије које служе за чување и манипулисање
жита, брашна, сточне хране биљног порекла, уљаних биљака, семена пољопривредног
и шумског биља, дувана, хмеља и свежег и сушеног воћа и поврћа у расутом стању
или амбалажи (подна складишта, хладњаче), морају да буду изграђена од тврдог
материјала. 

Друге просторије
које служе за прераду, дораду и привремени смештај биља из става 2. овог члана,
могу да буду израђене и од метала или дрвета, пластичних и других сличних
материјала (монтажна метална складишта, складишта од дрвета, пластичних и
других материјала, метални бродови и шлепови ван употребе, млинови и сличне
просторије). 



Члан
4. 

Силоси, складишта и
друге просторије за смештај, чување и прераду биља одређеног капацитета (у
даљем тексту: објекти), морају имати и то: 

1. силоси капацитета
до 10.000 тона – најмање један уређај односно један дозатор за убацивање
средства за заштиту биља које се користи за дезинсекцију, а за сваких наредних
5.000 тона још по један такав дозатор, 

2. подна складишта –
по једну сонду за уношење инсектицида на сваких 100 тона капацитета и 100 м2
пластичне фолије на сваких 1.000 тона капацитета, 

3. складишта за
смештај дувана капацитета преко 500 тона – уређај за вршење дезинсекције на
принципу вакуум-коморе са уређајима за загревање до температуре 500С,


4. друге просторије
у којима се чува и прерађује биље – опрему из тачке 2. овог става. 

Објекти из става 1.
овог члана морају имати и опрему за влажну и суву дезинфекцију и дезинсекцију
биља и унутрашњих површина просторија (прскалице, орошивачи, замагљивачи,
запрашивачи и друга опрема), пластичне и друге посуде, која по броју и
капацитету обезбеђује благовремено и ефикасно спречавање појаве и сузбијање
биљних болести и штеточина у њима. 



Члан
5. 

Поред уређаја и
опреме из члана 4. овог правилника објекти у којима је обавезно вршење
дезинфекције, дезинсекције и дератизације морају да буду обезбеђени заштитним
средствима, и то: 

1. заштитним оделима
од импрегнираног платна или другог одговарајућег материјала, 

2. респираторима за
рад са чврстим формулацијама инсектицида и фунгицида, 

3. гас-маскама са
резервним филтрима за разне врсте средстава за заштиту биља која делују у
облику гаса ако се за дезинсекцију користе таква средства, 

4. заштитним
наочарима, 

5. обичним техничким
заштитним рукавицама, 

5. овичним техничким
заштитним рукавицама, 

6. гуменим чизмама, 

7. приручном
апотеком за пружање прве помоћи и потребним антидотима за средства за заштиту
биља која се користе код вршења дезинфекције, дезинсекције, односно
дератизације. 

Заштитна средства из
става 1. овог члана чувају се у посебном гардеробном ормару смештеном у
просторији за раднике, санитарном чвору или у посебној просторији. 



Члан
6. 

Објекти у којима се
врши дезинфекција и дезинсекција морају имати посебну просторију (санитарни
чвор) са топлом и хладном водом снабдевену уређајима и средствима за одржавање
личне хигијене радника. 



Члан
7. 

У објектима у којима
је обавезно вршење дезинсекције средстава за заштиту биља не могу се налазити
просторије за становање нити се постојеће просторије могу користити за ову
намену. 

Објекти у којима се
врши дезинсекција цијановодоничном киселином, њеним солима и другим
фумигантима, морају да буду просторно удаљени најмање два метра од најближег
објекта за становање, односно од објекта за узгој и чување животиња. 



Члан
8. 

Објекти морају да буду
тако изграђени: 

1. да се облагањем
улазних врата поцинкованим лимом до висине од 60 см од пода, стављањем на
прозоре жичане мреже чији су отвори мањи од 2 цм и потпуним спајањем крова са
зидовима онемогући улазак глодара и птица, 

2. да су унутрашње
површине зидова и подова глатке и да онемогућавају задржавање прашине, друге
нечистоће и остатака ускладиштеног биља, 

3. да су заштићени
од продирања влаге у просторије за смештај, чување и дораду биља, 

4. да је омогућено
спровођење дезинфекције и дезинсекције унутрашњих површина објеката, уређаја за
прераду биља и уређаја за унутрашњи транспорт ускладиштеног биља (пнеуматски
уређаји, елеватори, реглери), 

5. да су објекти у
којима је обавезно вршење дезинфекције и дезинсекције тако лоцирани и изграђени
да не угрожавају безбедност радне и животне средине. 

Просторије у којима
се врши дезинфекција и дезинсекција семена морају да имају вентилацију и
површине пода изграђене од материјала који не задржава остатке средстава за
заштиту биља. 



Члан
9. 

Амбалажа која се
користи за ускладиштење и транспорт биља и отпаци који настају манипулацијом
ускладиштеног биља морају се одмах уклонити из објеката. 

Уз објекте у којима
се биље чува мора да буду изграђене посебне просторије за вршење дезинсекције
амбалаже средствима за заштиту биља која делују у облику гаса. 



Члан
10. 

Дезинфекција,
односно дезинсекција у објектима врши се пре уношења биља. 

Изузетно од одредбе
става 1. овог члана, дезинфекција и дезинсекција у објектима који се пуне и
празне више пута у току године, као и дезинфекција, односно дезинсекција машина
и уређаја за прераду, манипулисање и транспорт ускладиштеног биља, врши се
најмање једанпут годишње. 

Пуни објекти подлежу
обавезној дезинсекцији само кад се на ускладиштеном биљу утврди присуство биљне
штеточине ради њеног сузбијања. 



Члан
11. 

Даном ступања на
снагу овог правилника престаје да важи Правилник о условима за спречавање и
сузбијање биљних болести и штеточина које морају испуњавати силоси и друге
просторије за трајни смештај биља („Службени гласник СРС", број 25/65 и
4/69). 



Члан
12. 

Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије". 







Број 321-19/79-04

У Београду, 27. априла
1979. године

Републички секретар за

пољопривреду, шумарство

и водопривреду,

инж. Слободан Миливојевић,
с.р.









