


	
	Zakon

	


	
			На основу члана 27. став 9. Закона о стечају („Службени гласник РС”, бр. 104/09, 99/11 – др. закон, 71/12 – УС, 83/14, 113/17 и 30/18), на предлог Агенције за лиценцирање стечајних управника,
			Министар привреде доноси
			ПРАВИЛНИК 
			о утврђивању националних стандарда за управљање стечајном масом
			"Службени гласник РС", број 62 од 10. августа 
			2018.
			Члан 1.
			Овим правилником утврђују се национални стандарди за управљање стечајном масом.
			Члан 2.
			Национални стандарди за управљање стечајном масом су:
			1) Национални стандард о управљању банковним рачунима и новчаним средствима стечајног дужника у вођењу рачуноводствене евиденције стечајног дужника – Национални стандард број 1;
			2) Национални стандард о попису имовине, процени вредности и почетном стечајном билансу стечајног дужника – Национални стандард број 2;
			3) Национални стандард о састављању извештаја стечајног управника о економско финансијском положају стечајног дужника – Национални стандард број 3;
			4) Национални стандард о извештавању и обавештавању Агенције за лиценцирање стечајних управника – Национални стандард број 4;
			5) Национални стандард о начину и поступку уновчења имовине стечајног дужника –  Национални стандард број 5;
			6) Национални стандард о подацима које треба да садржи план реорганизације –  Национални стандард број 6;
			7) Национални стандард о завршном рачуну стечајног управника – Национални стандард број 7;
			8) Национални стандард о начину вођења и чувању евиденције стечајног дужника и стечајног управника – Национални стандард број 8.
			Национални стандарди из става 1. овог члана одштампани су уз овај правилник и чине његов саставни део.
			Члан 3.
			Даном ступања на снагу овог правилника престаје да важи Правилник о утврђивању националних стандарда за управљање стечајном масом („Службени гласник РС”, број 13/10).
			Члан 4.
			Овај правилник ступа на снагу наредног дана од дана објављивања у „Службеном гласнику Републике Србије”.
			Број 110-00-00084/2018-05
			У Београду, 6. августа 2018. године
			Министар,
			Горан Кнежевић, с.р.
			Прилози
			Национални стандард број 1. - Национални стандард о управљању банковним рачунима и новчаним средствима стечајног дужника и вођењу рачуноводствене евиденције стечајног дужника
			


			Национални стандард број 2. - Национални стандард о попису имовине, процени вредности и почетном стечајном билансу стечајног дужника
			


			Национални стандард број 3. - Национални стандард о састављању извештаја стечајног управника о економско финансијском положају стечајног дужника
			


			Национални стандард број 4. - Национални стандард о извештавању и обавештавању агенције за лиценцирање стечајних управника
			


			Национални стандард број 5. - Национални стандард о начину и поступку уновчења имовине стечајног дужника
			


			Национални стандард број 6. - Национални стандард o подацима које треба да садржи план реорганизације
			


			Национални стандард број 7. - Национални стандард о завршном рачуну стечајног управника
			


			Национални стандард број 8. - Национални стандард о начину вођења и чувању евиденције стечајног дужника и стечајног управника
			


	

