


	
	Zakon


	
			На основу члана 6. став 3. Уредбе о критеријумима за одређивање активности које утичу на животну средину према количини загађења, односно степену негативног утицаја на животну средину који настаје обављањем активности, износима накнада, условима за ослобађање од плаћања накнаде или њено умањење, као и критеријума који су од значаја за утицај физичких лица на животну средину („Службени гласник РС”, брoj 29/19), 
			Министар заштите животне средине доноси
			ПРАВИЛНИК 
			o висини јединичних емисија загађујућих материја у ваздух и висини корекционог фактора за потребе прорачуна износа накнаде за заштиту и унапређивање животне средине за физичка лица у 2019. години
			"Службени гласник РС", број 48 од 5. јула 2019.
			Члан 1.
			Овим правилником прописује се висина јединичних емисија загађујућих материја у ваздух и висина корекционог фактора за потребе прорачуна висине накнаде за заштиту и унапређивање животне средине за физичка лица у 2019. години.
			Члан 2.
			Висина јединичних емисија загађујућих материја у ваздух, изражена у килограмима по становнику у 2019. години износи:
			1) сумпор диоксид – 15,26 kg
			2) азотни оксиди – 56,09 kg
			3) прашкасте материје – 3,00 kg.
			Члан 3.
			Висина корекционог фактора у 2019. години износи 0,50.
			Члан 4.
			Овај правилник ступа на снагу наредног дана од дана објављивања у ,,Службеном гласнику Републике Србије”.
			Број 110-00-36/19-09
			У Београду, 20. јуна 2019. године
			Министар,
			Горан Триван, с.р.
	

