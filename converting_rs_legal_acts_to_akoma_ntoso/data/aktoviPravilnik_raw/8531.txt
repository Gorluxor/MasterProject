


	
	Zakon


	Редакцијски пречишћен текст
	
	На основу члана 18. став 6. Закона о вину („Службени гласник РС”, број 41/09), 
	
	Министар пољопривреде, трговине, шумарства и водопривреде, доноси
	ПРАВИЛНИК
	о садржини и начину вођења Винарског регистра, као и о обрасцу захтева за упис у Винарски регистар
	
	"Службени гласник РС", бр. 67 од 13. септембра 2011, 
	61 од 23. јуна 2017.
	Члан 1.
	Овим правилником ближе се прописује садржина и начин вођења Винарског регистра, као и образац захтева за упис у Винарски регистар.
	Члан 2.
	Поједини изрази употребљени у овом правилнику имају следеће значење:
	1) брисана је (види члан 1. Правилника - 
	61/2017-84)
	2) Винарски регистар јесте база података о произвођачима и њиховим винима, као и о другим подацима у складу са овим правилником;
	3) брисана је (види члан 1. Правилника - 
	61/2017-84)
	4) произвођач шире, вина и других производа јесте правно лице, односно предузетник који се бави производњом шире, вина и других производа и који је уписан у Винарски регистар (у даљем тексту: произвођач);
	5) тржишна винска година јесте година у којој се у потпуности или делимично обавља производња вина, односно других производа и која траје од 1. августа у години у којој је обављена берба грожђа до 31. јула наредне календарске године
	(у даљем тексту: винска година);
	6) пријава производње јесте годишња промена података о производњи шире, вина и других производа од грожђа са родних виноградарских парцела уписаних у Виноградарски регистар, односно од увезеног грожђа, вина и других производа за дату
	винску годину која се пријављује сваке године до 
	31. децембра;
	7) пријава залиха јесте годишња промена података о залихама вина и других производа за дату
	винску годину на дан 31. јул коју произвођач и трговац вином који има просек годишње продаје вина већи од 100.000 литара, пријављују сваке године до 31. августа;
	8) регистарски број произвођача јесте јединствен, непоновљив број који се трајно додељује сваком произвођачу уписаном у Винарски регистар (у даљем тексту: регистарски број).
	*Службени гласник РС, број 61/2017
	Члан 3.
	Винарски регистар (у даљем тексту: Регистар) садржи:
	1) податке о произвођачу, односно пуниоцу (назив, седиште, адреса, матични број, порески идентификациони број);
	2) податке о одговорном лицу;
	3) шифру делатности;
	4) податке о производњи, сировинама и готовим производима;
	5) податке о производним погонима и складиштима;
	6) податке о технолошкој опреми за прераду и за пуњење вина;
	7) податке о судовима за производњу, одлежавање и складиштење (чување) вина и других производа;
	8) податке о лабораторијским инструментима;
	9) податке о пријављеним, односно регистрованим жиговима;
	10) податке о стандардима квалитета и сертификатима;
	11) податке о обиму годишње продаје и броју боца;
	12) податке о пријави производње;
	13) податке о пријави залиха.
	Члан 4.
	Регистар се води у електронској форми и може се повезивати са другим базама и регистрима министарства надлежног за послове пољопривреде (у даљем тексту: Министарство).
	Регистар из става 1. овог члана може се водити и у облику регистарске књиге на основу података из Регистра у електронској форми.
	На насловној страни регистарске књиге ставља се печат Министарства, назив регистра и редни број књиге.
	Члан 5.
	Регистарска књига састоји се из регистарских уложака који се формирају за сваког уписаног произвођача са његовим винима и другим производима.
	Регистарски улошци из става 1. овог члана састоје се од омота у који се улаже документација од значаја за упис, промену података, упис података о пријави производње, упис података о пријави залиха и брисање из Регистра.
	У једном регистарском улошку могу се водити подаци само за једног произвођача.
	Сви омоти регистарског улошка су нумерисани, а сва документација се трајно чува у складу са прописима којима се уређује архивска грађа.
	Члан 6.
	Упис у Регистар врши се на основу решења министра надлежног за послове пољопривреде о испуњености услова у погледу објеката, просторија, техничких услова, опреме, судова и уређаја, као и у погледу стручног кадра и приликом уписа у Регистар додељује му се регистарски број
	.
	Произвођач може да има само један регистарски број.
	Регистарски број који је једном додељен не може се мењати.
	Регистарски број који је додељен једном произвођачу не може бити додељен неком другом произвођачу у случају његовог брисања из Регистра.
	*Службени гласник РС, број 61/2017
	Члан 7.
	У Регистар се уписују и промене података.
	Свака промена података уписаних у Регистар пријављује се Министарству у року од 15 дана од дана настале промене, у складу са Законом о вину
	.
	Набавка опреме, судова, односно лабораторијских инструмената чији капацитет није већи од 
	30 % од укупног капацитета у винарији у односу на последње стање, односно промену се не сматра променом.
	Брисан је ранији став 4. (види члан 3. Правилника 
	- 61/2017-84)
	*Службени гласник РС, број 61/2017
	Члан 8.
	Произвођач се брише из Регистра, на основу решења министра надлежног за послове пољопривреде, ако поднесе захтев за брисање на основу одлуке о престанку обављања делатности.
	Министарство може и по службеној дужности да покрене поступак за брисање из Регистра.
	Брисање из Регистра врши се повлачењем дијагоналне линије преко свих рубрика осим рубрике „промене” у коју се уноси број и датум акта на основу кога је извршена промена, односно брисање произвођача из Регистра.
	Члан 9.
	Упис у Регистар врши се на основу захтева произвођача, у складу са Законом о вину.
	Захтев из става 1. овог члана подноси се 
	Министарству пољопривреде и заштите животне средине, Београд, Немањина 22–26. 
	
	Захтев из става 1. овог члана подноси се на Обрасцу ВВ 2 – Захтев за упис у Винарски регистар који је одштампан уз овај правилник и чини његов саставни део.
	*Службени гласник РС, број 61/2017
	Члан 10.
	Уз захтев за упис у Регистар подноси се:
	1) извод из Регистра привредних субјеката; 
	2) документација којом се потврђује испуњеност услова у погледу стручног кадра (стручно лице);
	3) документација којом се потврђује власништво, 
	закуп, односно коришћење објеката, односно просторија за производњу вина;
	4) брисана је (види члан 4. Правилника - 
	61/2017-84)
	5) доказ о уплаћеној административној такси за упис произвођача у Регистар;
	6) доказ о уплаћеној накнади трошкова за утврђивање услова за обављање производње шире, вина и других производа.
	Ако подносилац захтева не достави потребну 
	документацију из става 1. тачка 1) овог члана, Министарство по службеној 
	дужности од надлежних органа прибавља податке о чињеницама о којима се води 
	службена евиденција у складу са законом који уређује општи управни поступак.
	*Службени гласник РС, број 61/2017)
	Члан 11.
	Овај правилник ступа на снагу осмог дана од дана објављивања у „Службеном гласнику Републике Србије” а примењује се од 1. октобра 2011. године.
	
	
	Број 110-00-183/2011-09
	У Београду, 1. септембра 2011. године
	Министар, 
	
	Душан Петровић, с.р.
	
	Прилози:
	НАПОМЕНА 
	ИЗДАВАЧА: Правилником о изменама и допунама Правилника о садржини и начину вођења Винарског регистра, као и о обрасцу захтева за упис у Винарски регистар 
	("Службени гласник РС", број 61/2017) Образац ВВ2 – Захтев за упис у 
	Винарски регистар замењен је новим обрасцем (види члан 4. Правилника - 
	61/2017-84).
	
	
	
	
	
	
	
	
	
	
	
	
	
	
	
	
	

