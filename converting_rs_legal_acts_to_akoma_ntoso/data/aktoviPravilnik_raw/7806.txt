


	
	Zakon

	


	
				Редакцијски пречишћен текст
				
				
				На основу члана 120. став 12. Закона о водама („Службени гласник РС”, бр. 30/10, 93/12 и 101/16),
				Министар грађевинарства, саобраћаја и инфраструктуре, уз сагласност министра пољопривреде и заштите животне средине, доноси
				ПРАВИЛНИК 
				о условима у погледу техничко-технолошке опремљености и организационе и кадровске оспособљености за добијање лиценце за обављање делатности вађења речних наноса, као и о начину вођења евиденције издатих и одузетих лиценци
				"Службени гласник РС", бр. 39 од 24. 
				априла 2017, 13 од 14. фебруара 2018.
				Уводне одредбе
				Члан 1.
				Овим правилником ближе се прописују услови које правна лица, односно предузетници морају да испуне у погледу техничко-технолошке опремљености и организационе и кадровске оспособљености за добијање лиценце за обављање делатности вађења речних наноса, као и начин вођења евиденције издатих и одузетих лиценци.
				Члан 2.
				Tехничко-технолошком опремљеношћу за обављање делатности вађења речних наноса, у смислу овог правилника, сматра се опремљеност правног лица, односно предузетника потребним техничким пловним објектима који су уписани у домаћи уписник бродова унутрашње пловидбе, опремом и уређајима, радним машинама (багер, утоваривач) и возилима (камион).
				Техничко-технолошку опремљеност правно лице, односно предузетник доказује, и то:
				1) за обављање делатности вађења речних наноса из водног пута, у складу са чланом 4. овог правилника;
				2) за обављање делатности вађења речних наноса из водотокова који нису део водних путева и са водног земљишта:
				(1) пописним листама основних средстава,
				(2) уговорима о купопродаји.
				Исправност возила из става 1. овог члана правно лице, односно предузетник доказује саобраћајном дозволом издатом од стране надлежног органа у складу са прописима којима се уређује регистрација возила.
				*Службени гласник РС, број 13/2018
				Члан 3.
				Организационом оспособљеношћу за обављање делатности вађења речних наноса, у смислу овог правилника, сматра се да правно лице, односно предузетник има одговарајућу унутрашњу организацију непосредно ангажованих запослених која омогућава несметано обављање делатности вађења речног наноса за коју се издаје лиценца.
				Одговарајућу унутрашњу организацију правно лице, односно предузетник доказује, у складу са чланом 24. Закона о раду („Службени гласник РС”, бр. 24/05, 61/05, 54/09, 32/13, 75/14 и 13/17 – УС), општим актом којим се уређује унутрашња организација и систематизација радних места у правном лицу, односно код предузетника.
				Кадровском оспособљеношћу за обављање делатности вађења речних наноса из водног пута, у смислу овог правилника, сматра се да правно лице, односно предузетник има у радном односу прописан број стручно оспособљених чланова посаде на техничким пловним објектима. 
				Кадровском оспособљеношћу за обављање делатности вађења речних наноса из водотокова који нису део водних путева и са водног земљишта, у смислу овог правилника, сматра се да правно лице, односно предузетник има у радном односу потребан број лица која су непосредно ангажована на извршавању послова које обухвата делатност вађења речних наноса.
				Кадровску оспособљеност правно лице, односно предузетник доказује уговорима о раду закљученим са запосленима, дипломама о стеченом образовању запослених лица и одговарајућим дозволама за управљање радним машинама и возилима издатим у складу са прописима којима се уређује издавање возачких дозвола.
				Услови у погледу техничко-технолошке опремљености за обављање делатности вађења речног наноса из водног пута
				Члан 4.
				Лиценца за обављање делатности вађења шљунка из водног пута, издаје се правном лицу, односно предузетнику који има у својини најмање један од следећих техничких пловних објеката уписаних у домаћи уписник бродова унутрашње пловидбе:
				1) багер ведричар;
				2) багер рефулер; 
				3) багер са грабилицом. 
				Лиценца за обављање делатности вађења песка из водног пута, издаје се правном лицу, односно предузетнику који има у својини најмање самоходни, односно стационарни багер сисавац који је уписан у домаћи уписник бродова унутрашње пловидбе.
				Лиценца за обављање делатности вађења шљунка и песка из водног пута, издаје се правном лицу, односно предузетнику који има у својини најмање један од техничких пловних објеката из става 1. за вађење шљунка, као и технички пловни објекат из става 2. овог члана.
				Технички пловни објекти из ст. 1. и 2. овог члана морају да имају опрему и уређаје за коришћење услуга RIS-а.
				Услови у погледу организационе и кадровске оспособљености за обављање делатности вађења речног наноса из водног пута
				Члан 5.
				Лиценца за обављање делатности вађења шљунка и песка из водног пута, издаје се правном лицу, односно предузетнику који, поред услова из члана 4. овог правилника, испуњава услове у погледу организационе и кадровске оспособљености, и то да има: 
				1) одобрење за обављање делатности возара унутрашње пловидбе издато у складу са законом којим се уређује трговачка пловидба;
				2) седиште у Републици Србији са одговарајућом унутрашњом организацијом непосредно ангажованих запослених која омогућава несметано обављање делатности вађења речног наноса;
				3) запослен одговарајући број чланова посаде за техничке пловне објекте из члана 4. овог правилника у складу са прописом којим се уређује најмањи број чланова посаде за безбедну пловидбу које морају имати бродови и друга пловила трговачке морнарице.
				Услови у погледу техничко-технолошке опремљености и организационе и кадровске оспособљености за обављање делатности вађења речних наноса из водотокова који нису део водних путева и са водног земљишта
				Члан 6.
				Правно лице, односно предузетник испуњава услове у погледу:
				1) техничко-технолошке опремљености за добијање лиценце за обављање делатности вађења речних наноса из водотокова који нису део водних путева и са водног земљишта ако има у својини потребан број исправних радних машина и возила датих у Прилогу 1 – Потребна техничко-технолошка опремљеност, који је одштампан уз овај правилник и чини његов саставни део;
				2) организационе и кадровске оспособљености за добијање лиценце за обављање делатности вађења речних наноса из водотокова који нису део водних путева и са водног земљишта ако има одговарајућу унутрашњу организацију у складу са чланом 3. ст. 1. и 2. овог правилника и ако има у радном односу потребан број лица одговарајуће школске спреме дате у Прилогу 2 – Потребна кадровска оспособљеност, који је одштампан уз овај правилник и чини његов саставни део.
				Евиденција о издатим и одузетим лиценцама 
				Члан 7.
				Евиденција о издатим и одузетим лиценцама за обављање делатности вађења речних наноса води се у облику регистра и садржи податке o:
				1) правном лицу, односно предузетнику – пуно пословно име, седиште, адресa, матични број, порески идентификациони број, назив и шифрa претежне делатности;
				2) издатој, односно одузетој лиценци – број, делатност за коју је издата, врста речног наноса за који је издата, датум и место издавања, односно одузимања, рок важења.
				Евиденција о издатим и одузетим лиценцама за обављање делатности вађења речних наноса води се и у електронској форми. 
				Евиденција из става 1. овог члана чува се трајно.
				Завршна одредба
				Члан 8.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-46/2017-06
				У Београду, 18. априла 2017. године
				Министар,
				проф. др Зорана З. Михајловић, с.р.
				
				Прилози
				НАПОМЕНА ИЗДАВАЧА: Правилником о изменама 
				Правилника о условима у погледу техничко-технолошке опремљености и организационе и кадровске оспособљености за добијање лиценце за обављање делатности вађења речних наноса, као и о начину вођења евиденције издатих и одузетих лиценци ("Службени гласник РС", број 13/2018), Прилог 1 - Потребна 
				техничко-технолошка опремљеност замењен је новим Прилогом 1. (види члан 2. Правилника - 13/2018-38)
				Прилог 1. 
				Потребна техничко-технолошка опремљеност
				
					
						
						Подслив, део подслива,
						водоток
						
						
						Багер
						
						
						Утоваривач 
						
						
						Камион
						
					
					
						
						број
						
						
						минималне снаге
						(kW)
						
						
						број
						
						
						минималне снаге
						(kW)
						
						
						број
						
						
						минималне носивости
						(t)
						
					
					
						
						Колубара
						
						
						1
						
						
						80
						
						
						
						
						1
						
						
						10
						
					
					
						
						Дрина, низводно од ХЕ 
						Зворник
						
						
						2
						
						
						80
						
						
						1
						
						
						80
						
						
						2
						
						
						10
						
					
					
						
						Дрина, узводно од ХЕ 
						Зворник
						
						
						1
						
						
						80
						
						
						
						
						1
						
						
						10
						
					
					
						
						Млава Пек
						
						
						1
						
						
						80
						
						
						
						
						1
						
						
						10
						
					
					
						
						Тимок
						
						
						1
						
						
						80
						
						
						
						
						1
						
						
						10
						
					
					
						
						Велика Морава
						
						
						3
						
						
						80
						
						
						2
						
						
						80
						
						
						3
						
						
						10
						
					
					
						
						Западна Морава
						
						
						2
						
						
						80
						
						
						1
						
						
						80
						
						
						2
						
						
						10
						
					
					
						
						Јужна Морава – водоток
						
						
						2
						
						
						80
						
						
						1
						
						
						80
						
						
						2
						
						
						10
						
					
					
						
						Јужна Морава – притоке
						
						
						1
						
						
						80
						
						
						
						
						1
						
						
						10
						
					
					
						
						Ибар и Лепенац
						
						
						1
						
						
						80
						
						
						
						
						1
						
						
						10
						
					
					
						
						Бели Дрим
						
						
						1
						
						
						80
						
						
						
						
						1
						
						
						10
						
					
				
				
				
	

