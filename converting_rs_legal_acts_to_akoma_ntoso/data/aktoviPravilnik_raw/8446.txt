


	
	Zakon


	
	На основу члана 70. став 2. Закона о здрављу биља („Службени гласник РС”, број 41/09), 
	
	Министар пољопривреде, трговине, шумарства и водопривреде, доноси
	
	ПРАВИЛНИК
	о начину и условима за увоз малих количина биља, биљних производа и прописаних објеката и о одређивању малих количина за поједине врсте биља и биљних производа 
	
	
	"Службени гласник РС", број 48 од 1. јула 
	2011.
	
	Члан 1.
	Овим правилником ближе се прописују начин и услови за увоз малих количина биља, биљних производа и прописаних објеката и одређују мале количине за поједине врсте биља и биљних производа за које није обавезан фитосанитарни преглед.
	Члан 2.
	Мале количине биља, биљних производа и прописаних објеката увозе физичка лица приликом уласка у Републику Србију, у складу са законом.
	Члан 3.
	Мале количине биља, биљних производа и прописаних објеката могу да се увезу ако:
	1) су пореклом из европских земаља;
	2) се користе у неиндустријске и некомерцијалне сврхе или за конзумацију током путовања, односно ако се увозе у количинама прописаним у члану 4. овог правилника;
	3) нема опасности од ширења штетних организама.
	Члан 4.
	Мале количине биља и биљних производа су:
	1) до пет килограма плодова свежег воћа и поврћа (искључујући кртоле кромпира);
	2) један букет или венац од резаног цвећа и делова биља;
	3) до 100 g или до пет паковања семена цвећа и поврћа у оригиналном паковању; 
	
	4) до три килограма луковица и гомоља украсног биља;
	5) до три собне биљке и лончанице (искључујући бонсаи);
	6) до десет балконских биљака и неодрвењених украсних грмова.
	Члан 5.
	Овај правилник ступа на снагу осмог дана од дана објављивања у „Службеном гласнику Републике Србије”.
	
	Број 110-00-46/2011-09
	У Београду, 17. јуна 2011. године
	Министар,
	
	Душан Петровић, с.р.

