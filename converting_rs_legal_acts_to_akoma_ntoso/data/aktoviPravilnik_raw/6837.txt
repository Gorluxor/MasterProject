


	
	Zakon


	
			На основу члана 19. став 8. Закона о смањењу ризика од катастрофа и управљању ванредним ситуацијама (,,Службени гласник РСˮ, број 87/18),
			Министар унутрашњих послова доноси 
			ПРАВИЛНИК
			о организационо-техничким условима које морају испуњавати правна лица за добијање овлашћења за израду процене ризика од катастрофа и плана заштите и спасавања 
			"Службени гласник РС", број 9 од 13. фебруара 
			2019.
			Члан 1. 
			Овим правилником прописују се организационо-технички услови које морају испуњавати привредна друштва, односно друга правна лица за добијање овлашћења за израду процене ризика од катастрофа и плана заштите и спасавања (у даљем тексту: Овлашћење). 
			Члан 2. 
			Овлашћење се издаје привредном друштву, односно другом правном лицу које, поред законских, испуњава и следеће услове: 
			1) да је регистровано као правно лице у Агенцији за привредне регистре;
			2) има стално запослена најмање три лица, са пуним радним временом, која поседују Лиценцу за израду процене ризика од катастрофа и плана заштите и спасавања;
			3) обезбеђује услове за чување пословне тајне или податка од посебног значаја за безбедност лица, имовине и других добара које запослени, сарадници и други учесници у изради докумената сазнају у поступку израде процене ризика од катастрофа и плана заштите и спасавања;
			4) обавља делатност у простору који испуњава услове који одговарају потребама рада на изради процене ризика од катастрофа и плана заштите и спасавања и у коме су просторије тако организоване да омогућавају несметан, самостални рад запослених на изради наведених докумената, односно, располаже већом просторијом за одржавање састанака, минималне површине 16 m², са одговарајућом канцеларијском и техничком опремом, као и простором за руководиоце и администрaтивно особље;
			5) располаже информатичком опремом у довољном броју за све запослене тако да сви могу радити независно и истовремено.
			Просторије и опрема из става 1. овог члана морају бити заштићени од приступа неовлашћених лица. 
			Члан 3. 
			Изузетно од одредаба члана 2. овог правилника, привредно друштво, односно друго правно лице које је одлуком Владе одређено за субјекта од посебног значаја за заштиту и спасавање Републике Србије, може добити овлашћење за израду сопствене процене ризика од катастрофа и плана заштите и спасавања и без испуњавања услова из члана 2. став 1. тачка 1) овог правилника.  
			Члан 4. 
			Привредно друштво, односно друго правно лице, уз захтев за издавање Овлашћења, прилаже одговарајуће доказе о испуњености услова из члана 2. овог правилника, као и доказ о уплаћеној административној такси.
			Образац захтева за издавање Овлашћења (Образац) одштампан је у прилогу овог правилника и чини његов саставни део.
			О захтеву за издавање Овлашћења одлучује министар, односно лице које он овласти. 
			Члан 5.
			Привредно друштво, односно друго правно лице коме је издато Овлашћење, без одлагања обавештава Надлежну службу о свим статусним променама и променама у вези са условима из члана 2. овог правилника.
			Члан 6.
			Овај правилник ступа на снагу осмог дана од дана објављивања у ,,Службеном гласнику Републике Србије”.
			Број 01-12863/18-4
			У Београду, 7. фебруара 2019. године
			Министар,
			др Небојша Стефановић, с.р. 
			Образац
			
				
					
				
			
			Република Србија
			МИНИСТАРСТВО УНУТРАШЊИХ ПОСЛОВА
			СЕКТОР ЗА ВАНРЕДНЕ СИТУАЦИЈЕ
			Број телефона организационе јединице која спроводи поступак
			Електронска адреса 
			Назив административног поступка: Издавање овлашћења за израду процене ризика од катастрофа и плана заштите и спасавања
			Шифра административног поступка:_________
			ЗАХТЕВЗА ДОБИЈАЊЕ ОВЛАШЋЕЊА ЗА ИЗРАДУ ПРОЦЕНЕ РИЗИКА ОД КАТАСТРОФА И ПЛАНА ЗАШТИТЕ И СПАСАВАЊА
			подноси
			МИНИСТАРСТВУ УНУТРАШЊИХ ПОСЛОВА – СЕКТОРУ ЗА ВАНРЕДНЕ СИТУАЦИЈЕ
			________________________________________________________
			(назив привредног друштва/правног лица – /пословно име)
			_____________________________,      __________________________
			          (адреса седишта)                                   (матични број)
			_____________________________       __________________________
			   (електронска адреса е-mail)           (број телефона правног лица)
			________________________________________________
			            (одговорно лице, име и презиме, ЈМБГ)
			Подаци о запосленима:
			1._______________________________________________________
			(име и презиме запосленог лица, ЈМБГ и број лиценце)
			2._______________________________________________________
			(име и презиме запосленог лица, ЈМБГ и број лиценце)
			3._______________________________________________________
			(име и презиме запосленог лица, ЈМБГ и број лиценце)
			Уз захтев се доставља следећа документација:
			1. Доказ о уплати таксе
			2. __________________
			3. __________________
			4. __________________
			Информација о финансијским издацима:
			– Износ Такса за захтев ___________ динара
			– Износ Такса за добијање овлашћења за израду процене ризика од катастрофа и плана заштите и спасaвања ____________ динара
			Такса се уплаћује на рачун ___________________________
			Модел и позив на број___________________
			Информација о року за решавање уредног захтева: 60 дана
			Датум подношења захтева
			______________________
			Подносилац захтева
			Одговорно лице у прaвном лицу
			___________________________
			*Сва лица наведена у овом захтеву су сагласна да привредно друштво/друго правно лице за потребе добијања овлашћења може извршити увид, прибавити и обрадити личне податке о чињеницама о којима се води службена евиденција, који су неопходни у поступку одлучивања
	

