


	
	Zakon


	
			На основу члана 84. став 4. Закона о сточарству („Службени гласник РСˮ, бр. 41/09, 93/12 и 14/16) и члана 58. став 2. Закона о вину („Службени гласник РСˮ, бр. 41/09 и 93/12),
			Mинистар пољопривреде, шумарства и водопривреде доноси
			ПРАВИЛНИК
			о изгледу службеног одела пољопривредног инспектора
			"Службени гласник РС", број 46 од 26. јуна 2019.
			Члан 1.
			Овим правилником ближе се прописује изглед службеног одела пољопривредног инспектора (у даљем тексту: службено одело).
			Члан 2.
			Службено одело је прописаног изгледа и састоји се од прописаних делова.
			Службено одело је зимско и летње.
			Време ношења зимског службеног одела је од 1. октобра до 30. априла, а летњег службеног одела од 1. маја до 30. септембра.
			Члан 3.
			Зимско службено одело за мушкарце састоји се од:
			1) кожне јакне;
			2) одела (сако и панталоне);
			3) кошуље дугих рукава;
			4) кравате;
			5) вуненог џемпера;
			6) вуненог прслука на раскопчавање;
			7) вуненог шала;
			8) кожних рукавица;
			9) дубоких кожних ципела са гуменим ђоном;
			10) зимских чарапа;
			11) кожног каиша;
			12) радног одела, и то:
			(1) ветровке са улошком,
			(2) кабанице за кишу,
			(3) радног комбинезона,
			(4) поло мајице дугих рукава,
			(5) вуненог џемпера,
			(6) вуненог прслука на раскопчавање,
			(7) вуненог шала,
			(8) кожних рукавица,
			(9) дубоких кожних ципела са гуменим ђоном,
			(10) зимских чарапа,
			(11) кожног каиша.
			Зимско службено одело за жене састоји се од:
			1) кожне јакне;
			2) костима (блејзер, сукња и панталоне);
			3) кошуље дугих рукава;
			4) мараме;
			5) вуненог џемпера;
			6) вуненог прслука на раскопчавање;
			7) вуненог шала;
			8) кожних рукавица;
			9) дубоких кожних ципела са гуменим ђоном;
			10) зимских чарапа;
			11) кожног каиша;
			12) радног одела, и то:
			(1) ветровке са улошком,
			(2) кабанице за кишу,
			(3) радног комбинезона,
			(4) поло мајице дугих рукава,
			(5) мараме,
			(6) вуненог џемпера,
			(7) вуненог прслука на раскопчавање,
			(8) вуненог шала,
			(9) кожних рукавица,
			(10) дубоких кожних ципела са гуменим ђоном,
			(11) зимских чарапа,
			(12) кожног каиша.
			Летње службено одело за мушкарце састоји се од:
			1) летње јакне;
			2) одела (сако и панталоне);
			3) кошуље кратких рукава;
			4) кравате;
			5) плитких кожних ципела са гуменим ђоном;
			6) летњих чарапа;
			7) кожног каиша;
			8) радног одела, и то:
			(1) летње јакне,
			(2) радног мантила,
			(3) радног комбинезона,
			(4) поло мајице кратких рукава,
			(5) плитких кожних ципела са гуменим ђоном,
			(6) летњих чарапа,
			(7) кожног каиша.
			Летње службено одело за жене састоји се од:
			1) летње јакне;
			2) костима (блејзер, сукња и панталоне);
			3) кошуље кратких рукава;
			4) кравате;
			5) плитких кожних ципела са гуменим ђоном;
			6) летњих чарапа;
			7) кожног каиша;
			8) радног одела, и то:
			(1) летње јакне,
			(2) радног комбинезона,
			(3) поло мајице кратких рукава,
			(4) плитких кожних ципела са гуменим ђоном,
			(5) летњих чарапа,
			(6) кожног каиша.
			Службено одело за мушкарце и жене чини и ташна за службена акта.
			Члан 4.
			Службено одело има следећи изглед:
			1) кожна јакна је страндардног кроја, црне боје, са једноредним копчањем и рајфешлусом;
			2) ветровка са улошком је стандардног кроја, тамно сиве боје, са једноредним копчањем и рајфешлусом;
			3) летња јакна је класичног кроја, тамно сиве боје, кратка;
			4) мушко одело и женски костим су стандардног кроја, тамно сиве боје, са два стандардна џепа и једним џепом на левој страни груди;
			5) мушка и женска кошуља су беле боје, са тамно сивим пругама, зимска других рукава, а летња кратких рукава, са по једним џепом;
			6) кравата и марама су светлије нијансе сиве боје, стандардне дужине;
			7) џемпер је тамно сиве боје;
			8) прслук је тамно сиве боје;
			9) дубоке и плитке ципеле, мушке и женске, су црне боје;
			10) каиш је црне боје, са металном копчом;
			11) ташна за службена акта је кожна, црне боје.
			Основна боја службеног одела је тамно сива у тамној нијанси.
			Члан 5.
			Пољопривредни инспектор службено одело одржава чисто и уредно, на њему не може вршити измене у кроју и боји и не сме га отуђити.
			Службено одело набавља се сваке друге године по два зимска и летња комплета, осим радног одела које се набавља сваке године, као и кожне јакне, летње јакне и ташне за службена акта који се набављају сваке четврте године.
			Члан 6.
			Ако се службено одело оштети тако да не може више да се користи, извршиће се поправка или замена пре рока из члана 5. став 2. овог правилника.
			Члан 7.
			Овај правилник ступа на снагу осмог дана од дана објављивања у „Службеном гласнику Републике Србијеˮ.
			Број 110-00-65/2019-09
			У Београду, 10. јуна 2019. године
			Министар,
			Бранислав Недимовић, с.р.
	

