


	
	Zakon



	
			На основу члана 69. став 2. Закона о безбедности хране („Службени гласник РС”, бр. 41/09 и 17/19),
			Министар пољопривреде, шумарства и водопривреде доноси
			ПРАВИЛНИК
			о утврђивању Програма мониторинга безбедности хране животињског порекла и хране за животиње која се увози за 2019. годину
			"Службени гласник РС", број 39 од 6. јуна 2019.
			Члан 1.
			Овим правилником утврђује се Програм мониторинга безбедности хране животињског порекла и хране за животиње која се увози за 2019. годину (у даљем тексту: Програм мониторинга), који је одштампан уз овај правилник и чини његов саставни део.
			Члан 2.
			Поједини изрази употребљени у овом правилнику имају следеће значење:
			1) мониторинг хране животињског порекла и хране за животиње (у даљем тексту: мониторинг) јесте системско спровођење узорковања и испитивања хране животињског порекла и хране за животиње, сакупљање, обрада и оценa података о резултатима испитивања, ради праћења степена усаглашености са прописима којима се уређује безбедност хране животињског порекла и хране за животиње;
			2) надлежни орган jeсте министарство надлежно за послове ветеринарства;
			3) овлашћена лабораторија јесте лабораторија овлашћена од стране Министарства пољопривреде, шумарства и водопривреде за обављање испитивања службених узорака у складу са Програмом мониторинга;
			4) пошиљке јесу пошиљке хране животињског порекла или хране за животиње обухваћене истим прописаним документом, који се налази у истом превозном средству, потичу из истог места порекла и намењене су истом месту крајњег одредишта;
			5) ризик јесте фактор вероватноће штетног утицаја на здравље и озбиљност тог утицаја, као последице постојања опасности;
			6) RASFF (Rapid Alert System for Food and Feed) јесте систем за брзо обавештавање и узбуњивање за храну и храну за животиње;
			7) узорак јесте једна или више јединица производа животињског порекла или хране за животиње, одабран на различите начине из скупа или већег дела скупа, који је намењен да обезбеди информацију о одређеној особини тог производа или предмета испитивања, а на основу које ће се донети одлука о том производу или предмету испитивања;
			8) узорковање јесте узимање хране животињског порекла и хране за животиње које су од значаја за производњу, прераду и дистрибуцију хране животињског порекла и хране за животиње како би се путем испитивања утврдила усаглашеност са прописима којим се уређује безбедност хране животињског порекла и хране за животиње;
			9) храна животињског порекла јесте храна која је намењена за исхрану људи у непрерађеном, делимично прерађеном или прерађеном облику, а потиче од животиња;
			10) храна за животиње јесте свака супстанца или производ, прерађена, делимично прерађена или непрерађена, а намењена је за исхрану животиња које служе за производњу хране.
			Члан 3.
			Мониторинг обухвата храну животињског порекла и храну за животиње која се увози у Републику Србију и спроводи се:
			1) на одређеним граничним прелазима на којима се обавља ветеринарско-санитарна контрола, у складу са законом којим се уређује ветеринарство;
			2) у месту истовара пошиљке у складиштима која су одобрена или регистрована у складу са посебним прописом.
			Члан 4.
			Програм мониторинга примењује се ради ветеринарско-санитарне контроле, како би се oбeзбeдило дa увежена храна животињског порекла и храна за животиње испуњавају захтеве безбедности и квaлитeтa као и храна животињског порекла и храна за животиње кojа сe производи у Републици Србији и ставља нa тржиштe Републике Србије.
			Члан 5.
			Програм мониторинга припрема се на основу процене ризика увоза, и то:
			1) изложености домаћег потрошача на одређену пошиљку из увоза из одређене земље порекла;
			2) историје налаза биолошких и хемијских ризика у одређеној пошиљци увоза из одређене земље порекла;
			3) информација из система RASFF.
			Процена из става 1. овог члана односи се на податке прикупљене током претходне године у години када се мониторинг врши.
			Члан 6.
			Програм мониторинга садржи:
			1) потребна средства за финансирање Програма мониторинга;
			2) структуру органа и организација за спровођење Програма мониторинга;
			3) мере које ће се предузети у случају присуства микробиолошких и хемијских опасности;
			4) друге параметре од значаја за спровођење Програма мониторинга, и то:
			(1) План мониторинга,
			(2) услови и начин узорковања и чувања узорака,
			(3) транспорт узорака,
			(4) достављање резултата лабораторијских анализа за дати узорак,
			(5) извештај о спровођењу Плана мониторинга.
			Члан 7.
			Овај правилник ступа на снагу осмог дана од дана објављивања у „Службеном гласнику Републике Србијеˮ.
			Број 110-00-46/2019-09
			У Београду, 22. маја 2019. године
			Министар,
			Бранислав Недимовић, с.р.
			ПРОГРАММОНИТОРИНГА БЕЗБЕДНОСТИ ХРАНЕ ЖИВОТИЊСКОГ ПОРЕКЛА И ХРАНЕ ЗА ЖИВОТИЊЕ КОЈА СЕ УВОЗИ ЗА 2019. ГОДИНУ
			I. Потребна средства за финансирање Програма мониторинга
			Потребна средства за финансирање Програма мониторинга обезбеђена су Законом о буџету Републике Србије за 2019. годину („Службени гласник РС”, број 95/18), у оквиру Раздела 24 – Министарство пољопривреде, шумарства и водопривреде, у Глави 24.2 – Управа за ветерину, Програм 0109 – Безбедност хране, ветеринарска и фитосанитарна политика, Функција 760 – Здравство некласификовано на другом месту, Програмска активност 0002 – Безбедност хране животињског порекла и хране за животиње, Економска класификација 451 – Субвенције јавним нефинансијским предузећима и организацијама у износу од 100.000.000 динара.
			Укупна средства са наведене економске класификације у износу од 100.000.000 динара расподељена су и користе се у складу са Закључком Владе о усвајању Програма распореда и коришћења средстава субвенција у области ветерине за 2019. годину, 05 број 401-772/2019 oд 31. јануара 2019. године (у даљем тексту: Закључак Владе).
			У складу са Закључком Владе, од укупног износа од 100.000.000 динара, средства се расподељују у одговарајућим износима, од чега за Програм мониторинга у износу од 10.000.000 динара.
			II. Структура органа и организација за спровођење Програма мониторинга
			Програм мониторинга спроводи надлежни орган преко граничних ветеринарских инспектора.
			Лабораторијска испитивања спроводе лабораторијe:
			1) које су изабране путем конкурса у складу са законом којим се уређује безбедност хране;
			2) које су овлашћене за службене контроле у складу са законом којим се уређује област ветеринарства.
			III. Mере које ће се предузети у случају присуства микробиолошких и хемијских опасности
			У случају пошиљака које не испуњавају прописане захтеве у складу са законом којим се уређује безбедност хране, односно законом којим се уређује ветеринарство, односно у случају присуства микробиолошких, хемијских и квалитативних неусаглашености са прописаним вредностима, надлежни орган спроводи активности како би се осигурало да се неусаглашеност отклони, и то:
			1) обавештава о природи пошиљке и њеној неусаглашености граничне прелазе на којима се обавља ветеринарско-санитарна контрола, у складу са законом којим се уређује ветеринарство;
			2) обавештава о неусаглашености увозника, који може да захтева додатно стручно мишљење (суперанализа), односно додатне анализе другог (контролног) узорка, које се обављају у акредитованој лабораторији са акредитованим методом у складу са законским прописима;
			3) забрањује стављање у промет пошиљке, ако је примењиво;
			4) предузима мере за које се сматра да су потребне како би се осигурала безбедност хране;
			5) обавештава о неусаглашености надлежни орган државе извознице;
			6) предузима друге мере и друге одговарајуће радње.
			IV. Други параметри од значаја за спровођење Програма мониторинга
			1. План мониторинга
			План мониторинга, којим се одређују параметри испитивања за микробиолошка и хемијска испитивања хране животињског порекла и хране за животиње, дат је у Табели 1 – План за узорковање пошиљки хране животињског порекла, овог програма и Табели 2 – План за узорковање пошиљки хране за животиње, овог програма.
			Табела 1 – План за узорковање пошиљаки хране животињског порекла
			
				
					
					
					
				
				
					
						
							Пошиљка
						
						
							Земља порекла
						
						
							Параметар
						
					
				
				
					
						
							Говеђе месо, расхлађено или замрзнуто 
						
						
							Све земље
						
						
							S.typhimurium, S.enteritidis, E. coli O:157 (Shigatoxin), антибиотици, сулфонамиди, стероидни хормони
						
					
					
						
							Говеђа јетра и  изнутрице  јестиве
						
						
							Све земље
						
						
							Тешки метали, антибиотици, афлатоксини B1, антихелминитици
						
					
					
						
							Свињско месо, расхлађено или замрзнуто
						
						
							Све земље
						
						
							S.typhimurium, S.enteritidis, антибиотици, сулфонамиди, тешки метали 
						
					
					
						
							Свињска јетра и изнутрице јестиве
						
						
							Све земље
						
						
							Антибиотици, Органохлорне, органофосфорне супстанце,  PCB, тешки метали
						
					
					
						
							Овчије месо расхлађено или замрзнуто
						
						
							Све земље
						
						
							Salmonella spp, E. coli O:157 (Shigatoxin), антибиотици
						
					
					
						
							Црева
							(овце, свиње и говеда) 
						
						
							Све земље
						
						
							Антибиотици, сулфонамиди
						
					
					
						
							Живинско месо, расхлађено или замрзнуто 
						
						
							Све земље
						
						
							S.typhimurium, S.enteritidis, Campylobacter (свеже месо), антибиотици, сулфонамиди, фипронил, кокцидиостатици
						
					
					
						
							МСМ живине
						
						
							Све земље
						
						
							Salmonella spp, E. coli O:157 (Shigatoxin), антибиотици, сулфонамиди, фипронил, параметри квалитета 
						
					
					
						
							Производи од меса (ферментисани, димљени или сушени) 
						
						
							Све земље
						
						
							Salmonella spp. Listeria monocytogenes, benzopyren и PAH (за димљене производе), нитрити, антибиотици, сулфонамиди, параметри квалитета
						
					
					
						
							Барене и куване кобасице
						
						
							Све земље
						
						
							Salmonella  spp, Listeria monocytogenes, сулфити, нитрити, сулфонамиди, параметри квалитета
						
					
					
						
							Конзерве од меса
						
						
							Све земље
						
						
							Сулфиторедукујуће клостридије aнтибиотици, тешки метали, параметри квалитета
						
					
					
						
							Риба морска расхлађена или замрзнута (уловљена у мору)*
						
						
							Све земље
						
						
							Listeria monocytogenes, тешки метали, хистамин паразити
						
					
					
						
							Риба уловљенау мору и њихови производи 
						
						
							Риболовна подручја  где су уловљени: ФАО 61, 67, 71, 77
						
						
							Cs-134, Cs-137
						
					
					
						
							Риба, расхлађена или замрзнута  (морске рибе, уловљене у мору)*
						
						
							Балтичке земље
						
						
							Полихлоровани бифенили (PCB)
						
					
					
						
							Риба, расхлађена или замрзнута (морске рибе, аквакултура)*
						
						
							Све земље
						
						
							Малахит зелено (B3e), Aнтибиотици,
						
					
					
						
							Риба (расхлађена, замрзнута риба и риба у конзерви)
						
						
							Све земље
						
						
							Хистамин, тешки метали, параметри квалитета
						
					
					
						
							Љускари
						
						
							Све земље
						
						
							Salmonella spp, тешки метали, за ракове из аквакултуре антибиотици 
						
					
					
						
							Шкољке
						
						
							Све земље
						
						
							Salmonella spp, E.coli, за шкољке из аквакултуре антибиотици
						
					
					
						
							Водени мекушци (лигње, октоподи и сл.)
						
						
							Све земље
						
						
							Salmonella spp, тешки метали, антибиотици
						
					
					
						
							Пужеви
						
						
							Све земље
						
						
							Salmonella spp, тешки метали
						
					
					
						
							Млеко
						
						
							Земље чланице ЦЕФТА
						
						
							Антибиотици, Афлатоксин М1, параметри квалитета 
						
					
					
						
							Млеко
						
						
							Све земље
						
						
							Антибиотици, параметри квалитета
						
					
					
						
							Сир
						
						
							Све земље
						
						
							Salmonella spp, listeria monocytogenes, E.coli, коагулаза позитивне стафилококе, присуство биљних масти Афлатоксин М1
						
					
					
						
							Маслац, павлака
						
						
							Све земље
						
						
							E.coli, Антибиотици, тешки метали
						
					
					
						
							Производи од млека и остали мешовити производи који садрже биљне масти
						
						
							Све земље
						
						
							Listeria monocytogenes, E.coli, PCB, за мешовите производе бензопирен, PAH (полициклични ароматични угљоводоници)
						
					
					
						
							Сладолед
						
						
							Све земље
						
						
							Listeria monocytogenes, Salmonella spp, параметри квалитета
						
					
					
						
							Јаја и производи
							од јаја
						
						
							Све земље
						
						
							Listeria monocytogenes, Salmonella spp, антибиотици, кокцидиостатици
						
					
					
						
							Мед
						
						
							Све земље
						
						
							Антибиотици, сулфонамиди, tau-fluvalinat, amitraz, тешки метали, параметри квалитета
						
					
					
						
							Полуприпремљена јела од меса
						
						
							Све земље
						
						
							Listeria monocytogenes, E. coli (О 157:H7), Сулфиторедукујуће клостридије, параметри квалитета
						
					
				
			
			Напомена: *) Уколико се таква врста рибе може конзумирати без термичке обраде, да се испита Listeria monocytogenes, SRPS EN ISO 11290-1:2017.
			Табела 2 – План за узорковање пошиљки хране за животиње
			
				
					
					
					
				
				
					
						
							Пошиљка
						
						
							Земља порекла
						
						
							Параметар
						
					
					
						
							Храна за кућне љубимце
						
						
							Све земље
						
						
							Salmonella spp.
						
					
					
						
							Рибље брашно
						
						
							Све земље
						
						
							Salmonella, тешки метали, контаминација са протеинима животињског порекла
						
					
					
						
							Млеко у праху за сточну храну
						
						
							Све земље
						
						
							Salmonella spp. Clostridium perfringens, антибиотици 
						
					
				
			
			Микробиолошка, хемијска и квалитативна испитивања спроводе се у складу са методама које су у складу са међународно признатим стандардима.
			2. Услови и начин узорковања и чувања узорака
			Узорковање се врши у складу са прописима којима се уређује безбедност хране животињског порекла и хране за животиње и стандардима усвојеним у области ветеринарства и безбедности хране.
			Узорковање се врши у складу са Планом мониторинга.
			Поступак узорковања, манипулације и обележавање узетих узорака врши се на прописан начин којим се осигурава њихова подобност за предвиђене анализе.
			Узорковање треба извршити ненајављено, без унапред одређеног датума и времена, тако да постоји непредвидивост при избору пошиљке за узорковање. Узорке треба узимати на начин који спречава вишеструко узорковање од истог произвођача или увозника.
			При узорковању, на граничном прелазу дозвољава се присуство на месту узорковања странци или његовом овлашћеном заступнику.
			Приликом узимања узорака за лабораторијска испитивања на граничном прелазу узимају се два узорка под идентичним условима и истовремено. Први узорак се одмах доставља у лабораторију где се врши анализа, други узорак (контролни) чува се на граничном прелазу на сигурном месту, где није дозвољен приступ неовлашћеним особама у одговарајућим условима за испитивање, у случају потребе за додатним стручним мишљењем (суперанализа).
			У случају да из техничких разлога, не постоји могућност да се узорковање изврши на граничном прелазу, узорковање се може обавити и на месту истовара пошиљке.
			Приликом узимања узорка саставља се и записник о узорковању хране животињског порекла или хране за животиње који се увозе, ради лабораторијског испитивања ветеринарско-санитарне исправности (у даљем тексту: Записник о узорковању), чија је садржина дата у Табели 3 – Записник о узорковању, овог програма. Примерак записника о узорковању који се доставља странци не садржи број/код узорка како би се обезбедила дискреција резултата лабораторијских испитивања.
			
			
				
					
				
			
			
			
			
			3. Tранспорт узорака
			Узорци се преузимају и транспортују у лабораторију у најкраћем могућем року, у складу са уговором о пружању услуга са овлашћеном лабораторијом.
			Транспорт је обавезан у специјализованом возилу, у којем је обезбеђен температурни режим и предузете све мере предострожности како би се избегла било каква промена у саставу узорка и спречило оштећење узорка, кварења или међусобне контаминације.
			У случају микробиолошког испитивања, треба да постоји следљивост температуре узорка.
			У ту сврху:
			1) за време узорковања, на граничном прелазу мери се температура узорка и евидентира вредност у пропратном писму о пријему узорка у лабораторију у делу предаје узорака;
			2) по пријему узорка, одговорно лице овлашћене лабораторије мери температуру узорка и евидентира је у пропратном писму о пријему узорака у лабораторију у делу пријем узорака, које се враћа граничном ветеринарском инспектору на граничном прелазу.
			4. Достављање резултата лабораторијских анализа за дати узорак
			Резултати лабораторијске анализе достављају се граничном прелазу где је извршено узорковање, а у случају лабораторијског налаза који не испуњава прописане захтеве у складу са законом којим се уређује безбедност хране, односно законом којим се уређује ветеринарство и надлежном органу.
			У случају када се узорковање врши у месту истовара пошиљке, резултати лабораторијских анализа овлашћена лабораторија додатно доставља и у месту истовара пошиљке где је извршено узорковање.
			Ако резултат није у складу са прописаним захтевима у складу са законом којим се уређује безбедност хране, односно законом којим се уређује ветеринарство, овлашћена лабораторија обавештење доставља у најкраћем могућем року.
			Ако узорци који долазе у лабораторију нису погодни за анализу, они не би требало да буду подвргнути лабораторијској анализи о чему се обавештава надлежни орган и гранични прелаз, односно место истовара пошиљке где је извршено узорковање.
			5. Извештај о спровођењу Плана мониторинга
			У циљу спровођења ефикасне и ефективне координације и сарадње, сви гранични прелази на којима се обавља ветеринарско-санитарна контрола, у складу са законом којим се уређује ветеринарство достављају извештај о спровођењу Плана мониторинга.
			Извештај о спровођењу Плана мониторинга доставља се надлежном органу квартално, у форми табеле, чија је садржина дата у Табели 6 – Извештај о спровођењу Плана мониторинга, овог програма.
			Табела 6 – Извештај о спровођењу Плана мониторинга
			
				
					
					
					
					
					
					
					
					
					
					
				
				
					
						
							Извештај о спровођењу Плана мониторинга за _______________ годину на граничном прелазу _____________________________________.
						
					
					
						
							Број записника
						
						
							Датум узорковања
						
						
							Производ
						
						
							Земља порекла
						
						
							Увозник
						
						
							Извозник и ИКБ
							Произвођач и ИКБ
						
						
							Резултат анализе (одговара/не одговара)
						
						
							Резултат суперанализе (одговара/неодговара
						
						
							Резултати који не одговарају прописаним критеријумима
							(уколико постоје)
						
						
							Мере предузете у случају резултата који не одговарају прописаним критеријумима
							(уколико постоје)
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
					
						
							
						
						
						
						
						
						
						
						
						
						
					
				
			
	

