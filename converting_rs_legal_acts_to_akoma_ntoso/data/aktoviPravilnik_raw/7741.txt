



На
основу члана 21. Закона о личном раду („Службени гласник СРС“, број 54/89),

Републички
секретаријат за индустрију, енергетику и грађевинарство доноси





ПРАВИЛНИК

о садржају, начину вођења и 
обрасцу регистра радњи

„Службени
гласник СРС”, број 10
до 10. марта 1990.





Члан
1.

У регистар радње
који води општински орган управе надлежан за послове привреде уписују се подаци
који су значајни за пословање и престанак радње, утврђени овим правилником.



Члан
2.

Општински орган
управе надлежан за послове привреде води регистар радњи у облику регистарске
књиге чије су стране нумерисане.

На насловној страни
књиге ставља се штамбиљ органа управе који води регистар, назив регистра и број
књиге.

Књига регистра мора
пре употребе бити оверена од органа надлежних за оверу.

Регистар се може
водити и путем аутоматске обраде података.



Члан
3.

Свака страна у
регистру чини регистарски уложак који се обележава редним бројем.

У једном
регистарском улошку могу се водити (уписивати) подаци само за једну радњу.

Регистарски уложак
састоји се од омота и механизма у који се улажу листови Л1, Л1а, Л2, Л3, Л4,
Л5, Л6, Л7 и Л8.

Обрасци листова Л1,
Л1а, Л2, Л3, Л4, Л5, Л6, Л7 и Л8 одштампани су уз овај правилник и чине његов
саставни део.

Регистарски улошци
повезани су одговарајућим механизмом са корицама регистарске књиге тако да чине
целину из које се могу издвојити.

У регистарски уложак
улажу се само они листови који су назначени овим правилником.

Сви листови који се
улажу у омот регистарског улошка нумерисани су.

Нумерацију листова
врши овлашћено лице редним бројевима.



Члан
4.

Ако се упис података
изврши погрешно исправка се врши на тај начин што се текст који се исправља
прецртава црвеним мастилом, али тако да остане читљив, а уместо њега исписује
се црвеним мастилом нови текст.

Свака исправка
текста у регистарском улошку мора бити читљива и оверена потписом лица које
води регистар.

Члан
5.

Ако се поједини
подаци измене због настале промене обележавање тих података врши се у рубрици
напомене.

Уколико се промене
не могу евидентирати у рубрици напомене, отвара се нови одговарајући лист, у
њега преносе сви важећи подаци са претходног листа и означује лист (и страна
листа) са које су пренети.

На листу са којег су
ови подаци пренети назначује се редни број стране листа и ознака листа на који
је извршено преношење.

Сваки упис промене
података мора бити оверен потписом лица које води регистар.



Члан
6.

У регистар радњи у
лист Л1 уписују се:

а) подаци из
пријаве,

б) подаци о облику
радње,

в) подаци о
радницима који се запошљавају у радњи зато што оснивач не испуњава услов
школске спреме, односно здравствене способности,

г) подаци о стручном
пословођи,

д) подаци о рачуну
овлашћене банке преко којег послује радња са статусом правног лица,

ђ) подаци о обављању
делатности из радног односа, односно у својству пензионера (или подаци о другом
основу обезбеђења права из социјалног осигурања),

е) подаци о
престанку радње.

Када је оснивач
радње странац у податке под редним бројем 3 уписује се и назнака „физичко
страно лице” и ближи основ боравка у СФРЈ; број личне карте (за оне који имају
стално настањење у СФРЈ, или лице које има одобрени привремени боравак,
азиланте, избеглице, лица без држављанства) и јединствен матични број странаца
(за стално настањење, азиланте, избеглице и апатриде).

Подаци о делатностима
уписују се према Одлуци о јединственој класификацији делатности и номенклатури
трговинских струка.

Када је број
делатности већи од простора у листу Л1, или се накнадно мења, упис се наставља
на листу Л4.

Када се оснива
заједничка радња у податке под редним бројем 3, уписује се лице овлашћено за
представљање и заступање, а подаци за остале осниваче са истим садржајем
уписују се на полеђини листа Л1.

Лист Л1 попуњава се
у два примерка и један примерак се доставља Републичком заводу за статистику.



Члан
7.

Привремени упис
радње у регистар врши се у засебном регистарском улошку на листу Л1а.

Лист Л1а садржи:

а) податке о броју
пријаве,

б) личне податке
оснивача,

в) податке о
делатностима које ће се обављати у радњи,

г) податке о важењу
решења о привременом упису.



Члан
8.

У листу Л2, Л3 и Л4
уносе се подаци који су подложни променама и уписују се у регистар по
временском (хронолошком) реду када су настали, односно када је примљено
обавештење о њиховој промени.

Уз сваку промену
наводи се основ за њено уписивање у регистар (пријава, решење и сл.).

У лист Л2 уносе се:
подаци о привременом обустављању обављања делатности – рада радње, одаци о
периоду обустављања, разлози и основ обустављања.

У лист Л3 уносе се:
подаци о запосленим радницима у радњи.

У лист Л4 уписује се
и измена – промена делатности радње: почетак обављања нових и престанак
обављања појединих делатности.

Полеђина образаца
листова Л2, Л3 и Л4 истоветна је.

У случају
испуњености лица и наличја листа Л2, односно Л3, односно Л4 у регистарски
уложак се улаже нови одговарајући лист и означава страна овог листа (нпр. Л2
страна 3).



Члан
9.

У лист Л5 унос се
подаци о просторијама које се користе за обављање делатности ван пословног
седишта радње.



Члан
10.

У лист Л6 врши се
упис података о просторијама које оснивачи радње користе за обављање
делатности, а уписане су у регистар другог општинског органа.

Упис коришћења
просторија из става 1. овог члана врши се у посебном регистарском улошку за
сваку радњу регистровану на територији друге општине.



Члан
11.

Лист Л7 попуњава се
уз лист Л1 у случају када се у радњи обавља делатност превоза моторним возилом,
запрежним возилом, пловним и ваздухопловним објектом и жичаром, осим превоза за
сопствене потребе.



Члан
12.

Лист Л8 попуњава
општински орган који врши упис у регистар и доставља на објављивање „Службеном
гласнику СР Србије”.



Члан
13.

Ради лакшег
коришћења података уписаних у регистар води се именик у који се уписују по
азбучном реду лица – однивачи радње.

Поред имена лица
уписаних у именик уписује се књига регистра и регистарски уложак на којем су
уписани подаци за односно лице.

Именик се може
водити као посебна књига или у виду картотеке.

Посебан именик може
се водити за радње које су основане и послују као правно лице.



Члан
14.

Даном ступања на
снагу овог правилника престаје да важи Правилник о садржају и начину вођења
регистра издатих решења о одобрењу за обављање привредних делатности
самосталним личним радом средствима у својини грађана („Службени гласник СРС”,
број 34/85).



Члан
15.

Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”.







Број
110-1/90-09

У
Београду, 23. фебруара 1990. године


Републички
секретаријат за индустрију, енергетику и грађевинарство

Републички
секретар,

мр
Никола Шаиновић, с.р.





















Образац
Л 6



Образац
Л 7



Образац
Л 8







