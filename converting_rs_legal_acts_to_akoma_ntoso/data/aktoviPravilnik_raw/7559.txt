


	
	Zakon

	


	
				На основу члана 12. став 4. Закона о метрологији („Службени гласник РС”, број 15/16), 
				Министар привреде доноси
				ПРАВИЛНИК
				о садржини и обрасцу, као и начину вођења евиденције коју воде овлашћена тела 
				"Службени гласник РС", број 77 од 11. августа 
				2017.
				Члан 1. 
				Овим правилником прописује се садржина и образац евиденције, као и начин вођења евиденције коју воде привредни субјекти или друга правна лица која су овлашћена за обављање послова оверавања мерила (у даљем тексту: Евиденција).
				Члан 2.
				Евиденцијa садржи:
				1) број и датум под којим је захтев за оверавање (у даљем тексту: захтев) заведен у овлашћеном телу, са податком о уплаћеној републичкој административној такси;
				2) име и адресу, односно пословно име и седиште подносиоца захтева; 
				3) порески идентификациони број, матични број и број жиро рачуна за подносиоце захтева који имају својство правног лица; 
				4) податке о власнику, односно кориснику мерила и његовој адреси;
				5) број и датум под којим је захтев за оверавање заведен код подносиоца захтева;
				6) адресу на којој се врши оверавање мерила, за мерила која се оверавају на месту употребе;
				7) податке о врсти и броју мерила која се подносе на оверавање (назив мерила, произвођач мерила, тип мерила, серијски број, специфичности мерила, службена ознака/број уверења/број сертификата);
				8) податак о врсти прегледа мерила (прво, периодично, ванредно); 
				9) датум планираног прегледа и време почетка прегледа који се достављају Дирекцији за мере и драгоцене метале најкасније првог радног дана у недељи за текућу недељу, с тим што се допуне планова достављају најкасније 24 сата пре почетка прегледа; 
				10) податке о оверавању мерила (датум извршеног прегледа, резултат прегледа, датум оверавања мерила, име лица које је извршило жигосање мерила, врсте и јединствени серијски број издатих државних жигова, број и датум издавања уверења о оверавању мерила);
				11) податке о издатим решењима o одбијању оверавања.
				Члан 3.
				Евиденција се води на обрасцу ЕОТ, који је одштампан уз овај правилник и чини његов саставни део.
				Члан 4. 
				Овлашћено тело може да води Евиденцију и у електронској форми.
				Члан 5.
				Подаци из члана 2. став 1. тач. 1) до 8) овог правилника уносе се у Евиденцију одмах по пријему захтева за оверавање мерила. 
				Члан 6.
				Подаци из Евиденције који се односе на име лица које је извршило жигосање мерила, врсте и јединствене серијске бројеве издатих државних жигова, не могу се мењати након уношења у Евиденцију.
				Члан 7. 
				Ступањем на снагу овог правилника престаје да важи Правилник о садржини и обрасцу евиденције, као и начину вођења евиденције коју води овлашћено тело („Службени гласник РС”, број 58/11). 
				Члан 8. 
				Овај правилник ступа на снагу осмог дана од дана објављивања у „Службеном гласнику Републике Србије”.
				Брoj 110-00-83/2017-07
				У Београду, 1. августа 2017. године
				Министар,
				Горан Кнежевић, с.р.
				Образац ЕОТ
				
					
						
							
								Број и датум под којим је захтев заведен
							
							
								Подаци о подносиоцу захтева/имаоцу, односно кориснику мерила. За правна лица ПИБ, матични број и број жиро рачуна
							
							
								Број и датум под којим је захтев заведен код подносиоца захтева са податком о уплаћеној такси
							
							
								Адреса на којој се врши оверавање
							
							
								Врста мерила (произвођач, тип, серијски број,
								специфичности мерила, службена ознака/број уверења/број сертификата)
							
							
								Врста прегледа мерила, планирани датум и време прегледа
							
							
								Датум извршеног прегледа
								и
								датум оверавања мерила
							
							
								Резултат прегледа
							
							
								Име лице које је извршило жигосање
							
							
								Врста и број жигова
							
							
								Издато уверење о оверава њу/решење о одбијању оверавања
							
						
						
							
								1
							
							
								2
							
							
								3
							
							
								4
							
							
								5
							
							
								6
							
							
								7
							
							
								8
							
							
								9
							
							
								10
							
							
								11
							
						
						
							
							
							
							
							
							
							
							
							
							
							
							
							
							
							
							
							
							
							
							
							
							
						
					
				
	

