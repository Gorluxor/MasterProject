


	
	Zakon


	
			На основу члана 9. став 2. Закона о санитарном надзору („Службени гласник РС”, број 125/04), 
			Министар здравља доноси
			ПРАВИЛНИК
			о посебним санитарним условима које морају да испуне објекти у којима се пружају услуге одржавања хигијене, неге и улепшавања лица и тела 
			"Службени гласник РС", број 8 од 8. фебруара 2019.
			Члан 1. 
			Овим правилником прописују се посебни санитарни услови које морају да испуне сви објекти у којима се обавља делатност пружања услуга одржавања хигијене, неге и улепшавања лица и тела и немедицинских естетских интервенција којима се нарушава интегритет коже.
			Члан 2. 
			Објектима из става 1. овог члана сматрају се, у смислу овог правилника, сви објекти у којима се пружају услуге: фризерске, маникирске, педикирске, козметичке, услуге масаже, соларијума, пирсинга, тетоваже и сл. (у даљем тексту: објекти).
			Члан 3. 
			Просторије у којима се пружају услуге: фризерске, маникирске, педикирске, козметичке, услуге масаже, соларијума, пирсинга, тетоваже и сл. (у даљем тексту: услуге)  функционално су повезане и подељене на посебне просторне целине, уколико се у објекту пружају различите услуге и не могу бити повезане са просторијама које се користе за становање и обављање друге делатности.
			Члан 4. 
			Зидови, преградни зидови између одељења и таванице у објекту су од чврстог материјала, равни, глатке површине и без оштећења, чисти, беле или неке друге светле боје.
			Подови  су од чврстог, водонепропустивог материјала, равни, без оштећења, погодни за хигијенско одржавање (чишћење, прање, дезинфекцију) и не смеју бити клизави.
			У свим просторијама обезбеђује се температура ваздуха од 18 до 25 °C у зависности од врсте услуге. 
			Члан 5. 
			Oбјекaт у коме се пружају услуге: фризерске, маникирске, педикирске, козметичке, услуге масаже, соларијума, пирсинга, тетоваже, има:
			1) радну просторију;
			2) издвојен простор са чекаоницом са столицама и вешалицом;
			3) помоћну просторију (за смештај употребљеног рубља, прљаве радне одеће, одлагање прибора и средстава за одржавање хигијене просторија, по потреби за смештај машине за прање и сушење рубља) или издвојен простор у радној просторији уколико је радна просторија мања од 14 m² односно има два места за пружање услуга;
			4) просторију или издвојен простор у радној просторији за држање чистог рубља и предмета опште употребе који се користе при пружању услуга;
			5) санитарни чвор са предпростором;
			6) мањи расхладни уређај за чување козметичких препарата;
			7) једнократни потрошни материјал за заштиту уређаја, опреме и намештаја као и стерилизатор (аутоклав или суви стерилизатор).
			Уколико се у истом објекту пружају различите хигијенске услуге просторије су физички одвојене у посебне просторне и функционално повезане целине. Изузетно у случају пружања сродних услуга просторије за пружање хигијенских услуга могу бити одвојене параванима који морају бити светлих боја и у чистом стању.
			Члан 6. 
			Површина радне просторије зависи од броја радних места, као и од врсте и броја услуга које се у њој пружају.
			Најмања површина радне просторије, са једним местом за пружање услуга износи по 8 m² за фризерске, маникирске и педикирске услуге и по 10 m² за козметичке, услуге масаже, соларијума, пирсинга, тетоваже и сл. За свако ново место најмања површина радне просторије увећава се за 2,5 m² по столици, односно 4  m² по лежају. 
			Члан 7. 
			Санитарни чвор и предпростор опремљени су уређајима, прибором и средствима за одржавање личне хигијене (у кабини санитарног чвора држач са тоалет папиром, у предпросторији поред уређаја за прање руку – средство за прање руку и држач са папирним убрусом или уређај за сушење руку – феномат).
			Члaн 8.
			У свим прoстoриjaмa гдe сe нaлaзи сoлaриjум мoрa дa стojи виднo пoстaвљeн нaтпис „УПOTРEБA СOЛAРИJУMA MOЖE ИЗAЗВATИ РАК КOЖE”.
			Сви кoрисници сoлaриjумa дају инфoрмисaни пристaнaк у двa примeркa, jeдaн примeрaк зaдржaвa власник соларијума a други кoрисник, у кoмe je нaзнaчeнo дa кoрисник нa сoпствeни ризик кoристи сoлaриjум и у кoмe су нaвeдeнa свa штeтнa дejствa УВ зрaчeњa. 
			Информисани пристанак корисника соларијума дат је на обрасцу који је одштампан уз овај правилник и чини његов саставни део.
			Соларијум не могу да користе:
			1. Лица  кojа кoристe лeкoвe кojи су oсeтљиви нa УВ зрaчeњe (укoликo пoстojи сумњa, кoнсултoвaти лeкaрa);
			2. Малолетна лица;
			3. Лица кojа су боловала или болују од малигних  тумора кoжe или бoлуjу oд oбoљeњa кoja су прaћeнa пojaчaнoм oсeтљивoшћу нa УВ зрaчeњe и/или тoплoту.
			Нa приjaвници објекта кojи имa сoлaриjум трeбa дa стoje слeдeћe инфoрмaциje:
			1. Нaзив и брoj тeлeфoнa;
			2. Имe и прeзимe лица кojе je oдгoвoрно зa рaд сoлaриjумa;
			3. Брoj тeлeфoнa нa кojи кoрисници мoгу изнeти свoje жaлбe, кoмeнтaрe, питaњa или пoтрaжити пoмoћ.
			Власници соларијума  поседују сертификат о техничким карактеристикама апарата и сервисну књигу. Техничку исправност сoлaриjума утврђује oвлaшћeнo лице шестомесечно. Подаци о урађеном прегледу  уносе се у сервисну књигу, а на сoлaриjум се ставља кoнтрoлна налепница о извршеном прегледу.
			У кaбини сoлaриjумa пoстaвља се дигитaлни мeрaч утрoшeнoг врeмeнa лaмпи бeз мoгућнoсти рeсeтовања кaкo би свaки клиjeнт мoгao да имa увид o истрoшeнoсти лaмпи, као и сертификат произвођача о року употребе лампи. Непосредно пoсле редовне зaмeне лaмпи, од стране овлашћеног лица, ставља се налепница са датумом замене.
			Члан 9.
			Лица кojа пружajу услугe у oбjeктимa стручнo су oспoсoбљeна зa рaд и пoсeдују  дoкумeнт фoрмaлнoг oбрaзoвaњa или сeртификaт o нeфoрмaлнoм oбрaзoвaњу и зaвршeнoj oбуци издaт oд стрaнe устaнoвe кoja имa стaтус јaвнo признaти извођач aктивнoсти oбрaзoвaњa oдрaслих и зaвршeну jaвнo признaту oбуку.
			Дипломе, уверења, јавне исправе, лиценце и упутство за коришћење апарата у објектима из члана 1. овог правилника изложени су на видном месту у објекту  у којем се пружају  услуге одржавања хигијене, неге и улепшавања лица и тела. Власници апарата обезбеђују обуку запослених за рад, што се потврђује одговарајућом потврдом овлашћеног дистрибутера. Пoтврдa o стeчeнoм oбрaзoвaњу мoрa бити jaвнo и виднo истaкнутa.
			Члан 10. 
			Даном ступања на снагу овог правилника престаје да важи Правилник о посебним санитарним условима које морају да испуне објекти у којима се пружају услуге хигијене, неге и улепшавања лица и тела („Службени гласник РС”, број 47/06). 
			 Члан 11. 
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-462/2018-10
			У Београду, 30. јануара 2019. године 
			Министар,
			асс. др Златибор Лончар, с.р.
			ОБРАЗАЦ
			ИНФОРМИСАНИ ПРИСТАНАК КОРИСНИКА СОЛАРИЈУМА 
			Употреба соларијума представља излагање коже и видљивих слузница ултравиолетном зрачењу и може озбиљно нарушити Ваше здравље и довести до рака коже. 
			Употреба соларијума може да доведе до: 
			1.  Повећаног ризика за настанак рака коже – лица која користе соларијум пре 35. годинe старости излажу се ризику за настанак малигног меланома (најозбиљнија форма рака коже) за 75%; коришћење соларијума у било ком узрасту повећава ризик за настанак меланома за најмање 20%; 
			2.  Повећаног  ризика за настанак рака коже са сваком употребом соларијума; 
			3.  Оштећењa ока, укључујући меланом ока и повећани  ризик за настанак катаракте;
			4.  Превременог старења коже, која постаје рапава, груба и наборана у млађем животном добу; 
			5.  Краткорочног, одмах видљивог, ризика за здравље уколико се соларијум неадекватно користи, као што је: 
			1) Прегоревање коже, која постаје црвена, болна, а могу се јавити и пликови, 
			2) Сувоће коже,
			3) Осип праћен сврабом, 
			4) Упале конјунктиве ока праћене сврабом и тежом повредом ока. 
			Соларијум не могу да користе: 
			1. Лица која користе лекове који повећавају осетљивост на ултравиолетно зрачење, 
			2.  Малолетна лица, 
			3. Лица кojа су боловала или болују од малигних  тумора кoжe или бoлуjу oд oбoљeњa кoja су прaћeнa пojaчaнoм oсeтљивoшћу нa УВ зрaчeњe и/или тoплoту.
			Поред  наведених стања, највећи ризик за здравље од употребе соларијума имају лица светле пути, лица са бројем младежа преко 50; са великим бројем пега; која су раније имала опекотине од сунца; која имају ослабљен имунолошки систем, као и лица чији су крвни сродници имали малигне туморе коже. 
			У трудноћи кожа постаје појачано осетљива на дејство ултравиолетних зрака, опекотине од сунца су чешће и повећан је ризик за настанак рака коже.
			Сви корисници соларијума потписују образац за информисани пристанак у два примерка, један задржава фирма а други корисник. 
			Ја ______________________________ сам законски пунолетна/тан и пажљиво сам прочитала/о и разумела/о информацију садржану о напред наведеном штетном дејству употребе соларијума и на сопствени ризик својевољно бирам да у овом објекту __________________________ будем изложен/а ултравиолетном зрачењу.
	

