


	
	Zakon



	
			На основу члана 93. став 1. и члана 160. став 1. тачка 1) Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон, 63/06 – УС, 5/09, 107/09, 101/10, 93/12, 62/13, 108/13, 75/14, 142/14, 73/18 и 46/19 – УС),
			Управни одбор Републичког фонда за пензијско и инвалидско осигурање, на седници одржаној 24. јула 2019. године донео је
			ПРАВИЛНИК
			о образовању и начину рада органа вештачења Републичког фонда за пензијско и инвалидско осигурање
			"Службени гласник РС", број 58 од 16. августа 
			2019.
			I. ОПШТЕ ОДРЕДБЕ
			Члан 1.
			Овим правилником уређује се образовање и начин рада органа вештачења који утврђује медицинске чињенице од значаја за остваривање права применом прописа из пензијског и инвалидског осигурања и других прописа, као и узрока и датума њиховог настанка (у даљем тексту: вештачење), контрола и рад органа контроле налаза, мишљења и оцене, обим и садржај медицинске документације потребне за вештачење, утврђују случајеви  и поступак  вештачења   промена у  стању  инвалидности, телесног оштећења, потребе за помоћи и негом другог лица по службеној дужности, прописује садржај образацa предлога за утврђивање инвалидности,  налаза, мишљења и оцене органа вештачења и других образаца који се користе приликом вештачења и уређују друга питања у вези са вештачењем.
			Члан 2.
			Орган вештачења је стручни орган Републичког фонда за пензијско и инвалидско осигурање (у даљем тексту: Фонд) који вештачи у првостепеном и другостепеном поступку остваривања права из пензијског и инвалидског осигурања, у поступку ревизије, у поступку утврђивања промена у стању инвалидности, телесног оштећења, потребе за помоћи и негом другог лица и у поступку остваривања права применом других прописа.
			Орган контроле налаза, мишљења и оцене је стручни орган Фонда који врши контролу налаза, мишљења и оцена датих у првостепеном и другостепеном поступку остваривања права у складу са овим правилником.
			Члан 3.
			О постојању медицинских чињеница из члана 1. овог правилника и узроку и датуму њиховог настанка орган вештачења даје налаз, мишљење и оцену.
			Орган контроле налаза, мишљења и оцене даје сагласност или примедбу на налаз, мишљење и оцену органа вештачења када је утврђено постојање медицинских чињеница из члана 1. овог правилника, на основу којих се утврђује право у складу са законом.
			Члан 4.
			Приликом вештачења и контроле налаза, мишљења и оцене, мора се поштовати достојанство личности и заштита података о личности осигураника, корисника права, односно другог лица. 
			Вештачењу, односно прегледу који обавља лекар вештак – контролор, може присуствовати и пратилац, уколико то захтева здравствено стање осигураника, корисника права, односно другог лица, уз његову сагласност. 
			Члан 5.
			Орган вештачења, односно орган контроле је дужан да:
			1) поштује опште принципе и начела утврђена Кодексом медицинске етике Лекарске коморе Србије;
			2) прати и примењује достигнућа савремене медицинске теорије и праксе; 
			3) користи резултате дијагностичко-функционалних, лабораторијских и других испитивања која су, ради унапређења вештачења инвалидности, телесног оштећења и потребе за помоћи и негом другог лица, организована у Фонду;
			4) примењује јединствену медицинску доктрину за утврђивање инвалидности, телесног оштећења и потребе за помоћи и негом другог лица;  
			5) остварује сарадњу са здравственим установама чија се медицинска документација користи у вештачењу, као и са војним медицинским установама у поступку вештачења инвалидности  професионалних војних лица.
			II. ОРГАН ВЕШТАЧЕЊА И ОРГАН КОНТРОЛЕ 
			Члан 6.
			Орган вештачења је лекар вештак, а орган контроле је лекар вештак – контролор, који су запослени у Фонду. 
			Орган вештачења у поступку утврђивања промена у стању инвалидности, телесног оштећења и потребе за помоћи и негом  другог лица који се обавља по службеној дужности, је комисија састављена од три лекара вештака. 
			Члан 7.
			Орган вештачења обавља вештачење и на захтев иностраног носиоца пензијског и инвалидског осигурања, у складу са одредбама међународних уговора о социјалном осигурању. 
			Орган вештачења  обавља вештачење и за друге органе и организације, на основу уговора Фонда са тим органима и организацијама.
			Вештачење о медицинским чињеницама од значаја за остваривање права утврђених другим прописима,  врши се на захтев лица и на његов терет у складу са овим правилником. 
			Износ накнаде трошкова вештачења из става 3. овог члана утврђује се одлуком Управног одбора Фонда.
			Члан 8.
			Орган вештачења вештачи на основу детаљног разматрања медицинске и друге документације од значаја за давање оцене, на основу објективног налаза приликом прегледа, а по потреби и на основу допунских испитивања у функционалној дијагностици Фонда.
			Члан 9.
			Орган вештачења у налазу, мишљењу и оцени своја запажања и налазе наводи прецизно и објективно.
			Налаз, мишљење и оцена мора бити јасан, потпун, образложен и стручно заснован.
			Члан 10.
			Орган вештачења је самосталан у вршењу вештачења у оквиру овлашћења, права и дужности утврђених законом и овим правилником.
			Члан 11.
			Лекар вештак који је вршио вештачење у првостепеном поступку остваривања права не може, у вези са истим захтевом, вршити вештачење у другостепеном поступку остваривања права.
			Орган контроле налаза, мишљења и оцене који је обавио контролу налаза, мишљења и оцене датог у првостепеном поступку остваривања права не може, у вези са истим захтевом, да обавља вештачење у првостепеном и другостепеном поступку остваривања права, нити контролу налаза, мишљења и оцене датог у другостепеном поступку остваривања права. 
			Члан 12.
			Орган вештачења, односно орган контроле налаза, мишљења и оцене изузима се од вештачења, односно од контроле у случајевима и под условима предвиђеним законом којим се уређује општи управни поступак. 
			Орган вештачења, орган контроле налаза, мишљења и оцене, као и други запослени који учествује у поступку вештачења, дужан је да потпише изјаву да ће тражити своје изузеће уколико постоји сукоб интереса са било којим лицем или околношћу која је везана за конкретан поступак остваривања права. 
			О изузећу органа, односно запосленог из ст. 1. и 2. овог члана, одлучује директор Фонда.
			III. ВЕШТАЧЕЊЕ
			1. Вештачење инвалидности
			1.1. Предлог за утврђивање инвалидности
			Члан 13.
			Уз захтев за покретање поступка за остваривање права по основу инвалидности подноси се Предлог за утврђивање инвалидности који издаје изабрани лекар на Обрасцу 1, који је одштампан уз овај правилник и чини његов саставни део.
			Изабраним лекаром у смислу става 1. овог члана сматра се доктор медицине или доктор медицине специјалиста за област опште медицине, односно специјалиста медицине рада, код кога осигураник остварује примарну здравствену заштиту.  
			За професионална војна лица, Предлог за утврђивање инвалидности на Обрасцу 1. из става 1. овог члана издаје председник Више војнолекарске комисије.
			Члан 14.
			Предлог за утврђивање инвалидности, откуцан и потписан од стране изабраног лекара, односно председника Више војнолекарске комисије, у складу са законом садржи:
			1. личне податке;
			2. здравствену анамнезу;
			3. објективни налаз по органима и системима са дијагностичким тестовима и лабораторијским налазима, и детаљан налаз основног обољења односно повреде; 
			4. податке о лечењу, резултатима амбулантног, односно болничког лечења, спроведеној медицинској рехабилитацији и привременој спречености за рад; 
			5.  дијагнозе  основне и придружених  болести.
			Основна болест је она болест која сама или претежно проузрокује инвалидност. У случају да постоје две болести подједнаког деловања на радну способност, односно способност за професионалну војну службу, као основна се сматра она болест за коју постоји неповољнија медицинска прогноза.
			Придружене болести које утичу на настанак инвалидности су оне болести које, појединачно или заједно, појачавају неповољно деловање основне болести на радну способност, односно способност за професионалну војну службу.
			1.2. Обим и садржај медицинске документације потребне за вештачење
			Члан 15.
			Приликом вештачења користи се медицинска документација здравствених установа издата на обрасцима и помоћним средствима за вођење евиденција у складу са прописима којима се уређују евиденције у области здравства, као и медицинска документација у складу са одредбама међународних уговора о социјалном осигурању.
			Медицинска документација која се подноси уз предлог за утврђивање инвалидности обухвата:
			– отпусне листе које садржe податке о свим налазима и извршеним прегледима;
			– специјалистичке налазе на прописаним обрасцима, у којима, осим утврђене дијагнозе, морају бити описане и анатомске и функционалне промене утврђене приликом специјалистичког прегледа;
			– дијагностичке тестове;
			– лабораторијске налазе.
			Медицинска документација из става 2. овог члана подноси се у оригиналу или овереној фотокопији.
			Члан 16.
			За вештачење медицинских чињеница чији је узрок професионална болест, поред медицинске документације из члана 15. став 2. овог правилника, прилаже се и експертиза Института за медицину рада Србије „Др Драгомир Карајовић” – Београд, Завода за здравствену заштиту радника Нови Сад, Завода за здравствену заштиту радника Ниш, односно Института за медицину рада Војномедицинске академије, израђена у складу са актом о утврђивању професионалних болести. 
			Члан 17.
			Медицинска документација потребна за верификацију дијагнозе основне болести, односно повреде  мора да садржи податке о: 
			– почетку, току и узроку болести;
			– датуму, узроку и околностима под којима је повреда настала;
			– току амбулантног, односно болничког лечења, дану почетка лечења, дијагнози, резултату лечења, као и периоду привремене спречености за рад;
			– току медицинске рехабилитације;
			– садашњем здравственом стању и прогнози болести.
			Медицинска документација потребна за верификацију придружених болести, које утичу на инвалидност, треба да докаже садашње стање анатомског и функционалног оштећења и не сме бити старија од шест месеци.
			За споредне болести, које не утичу на инвалидност, довољна је затечена медицинска документација која верификује дијагнозу.
			Члан 18. 
			Oбaвeзaн oбим и сaдржaj мeдицинскe дoкумeнтaциje пoтрeбaн зa вeрификaциjу диjaгнoзe, прeмa врсти oбoљeњa из 10. Међународне класификације болести:
			1. Зaрaзнe и пaрaзитaрнe бoлeсти (MKB10 A00-B99)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa, a кoд aмбулaнтнo испитивaних и лeчeних, спeциjaлистички извeштajи кojи сaдржe рeзултaтe испитивaњa нeoпхoдне зa пoстaвљaњe диjaгнoзe бoлeсти, кao и oпис тoкa бoлeсти и лeчeњa;
			– лaбoрaтoриjски нaлaзи, микрoбиoлoшкo испитивaњe, eвeнтуaлнo хистoлoшкo, имунoлoшкo испитивaњe  кojим сe дoкaзуje присуствo узрoчникa бoлeсти;
			– рaдиoмoрфoлoшкa и функциoнaлнa испитивaњa (РTГ снимaк, УЗ, ЦT, MР прeглeди,  спирoмeтриjски нaлaз,  И.В. пиjeлoгрaфиja...); 
			2. Tумoри (MКБ10 Ц00-Д48)
			– отпуснa листa нaдлeжнe здрaвствeнe устaнoвe сa извeштajимa o диjaгнoстичким мeтoдaмa и пoступцимa; 
			– нaлaзи oнкoлoшкoг кoнзилиjумa, oднoснo кoнтрoлни извeштajи oнкoлoгa, хeмaтoлoгa, рaдиoлoгa и др.;
			– ПХ нaлaз, укoликo ниje нaвeдeн у нaлaзу кoнзилиjумa, oтпуснoj листи или спeциjaлистичкoм извeштajу; 
			3. Бoлeсти крви и крвoтвoрних oргaнa и пoрeмeћajи имунитeтa (MКБ10 Д50-Д89)
			– отпуснe листe кoje сaдржe oпис и рeзултaтe учињeних диjaгнoстичких прoцeдурa (лaбораторијске aнaлизe, биoпсиja кoстнe сржи, eвeнтуaлнo и цитoгeнeтикa, имунoхистoхeмиja, имунoфeнoтипизaциja, миjeлoкултурa...) и примeњeну тeрaпиjу; 
			– у случajу aмбулaнтних испитивaњa и лeчeњa пoтрeбни су спeциjaлистички нaлaзи кojи сaдржe oпис свих диjaгнoстичких прoцeдурa и  лeчeњa кaкo je нaпрeд нaвeдeнo;
			4. Бoлeсти жлeздa сa унутрaшњим лучeњeм, исхрaнe и мeтaбoлизмa (MКБ10 E00-E90)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa сa спрoвeдeним диjaгнoстичким прoцeдурaмa и примeњeнoм тeрaпиjoм;
			– кoд oсигурaникa кojи нису болнички лeчeни пoтрeбни су интeрнистички, eндoкринoлoшки и други специјалистички извeштajи кojи сaдржe oпис тoкa бoлeсти и лeчeњa, пoтврду eвeнтуaлнo присутних кoмпликaциja, oднoснo прoцeну стeпeнa oштeћeњa функциje oргaнa;
			– зa шећерну болест сa кoмпликaциjaмa потребни су нaлaзи oфтaлмoлoгa, налаз EMНГ-а код сумње на полинеуропатију, нaлaз нeфрoлoгa сa клирeнсима, нaлaз вaскулaрнoг хирургa сa дoплeр индeксимa;
			– кoд бoлeсти штитaстe жлeздe EХO нaлaз и хoрмoни штитaстe жлeздe, нaлaз oфтaлмoлoгa кoд тирeoтoксикoзe;
			5. Душeвни пoрeмeћajи и пoрeмeћajи пoнaшaњa (MКБ10 Ф00-Ф99) 
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних психиjaтриjских устaнoвa сa спрoвeдeним диjaгнoстичким прoцeдурaмa и зaкључцимa психoлoшкoг тeстирaњa;
			– кoд oсигурaникa кojи нису болнички лeчeни пoтрeбнa je мeдицинскa дoкумeнтaциja o кoнтинуитeту психиjaтриjскoг лeчeњa у трajању oд нajмaњe двe гoдинe, кao и дoкумeнтaциja o спрoвeдeним дoдaтним испитивaњимa збoг пoслeдицa oснoвнoг oбoљeњa;
			– зa свe oсигурaникe сa мeнтaлним пoрeмeћajимa пoтрeбaн je нaлaз психиjaтрa или нeурoпсихиjaтрa кojи трeбa дa сaдржи aнaмнeзу, дeтaљaн aктуeлни психички стaтус, пoдaткe o  тeрaпиjи, пoтрeби дaљeг лeчeњa и прoгнoзи, зaвршну диjaгнoзу сa шифрoм прeмa 10. Мeђунaрoднoj клaсификaциjи болести;
			– детаљан налаз психолога са одговарајућим батеријама тестова;
			– налази из алинеје 3. и алинеје 4. овог става не треба да буду старији од шест месеци од дана поднетог захтева;
			6. Бoлeсти нeрвнoг систeмa (MКБ10 Г00-Г99)
			– зaпaљeњскe бoлeсти нeрвнoг систeмa: отпуснa листa нaдлeжнe здрaвствeнe устaнoвe сa aнализoм ликвoрa, ЦT или НMР нaлaз;
			– систeмскe aтрoфиje ЦНС: отпуснe листe сa нaлaзимa диjaгнoстичких прoцeдурa;
			– вaнпирaмиднa oбoљeњa: нaлaзи нeурoлoгa сa тeрaпиjским приступoм и eфeктимa тeрaпиja у пoслeдњих гoдину дaнa;
			– другe дeгeнeрaтивнe бoлeсти: нaлaзи нeурoлoгa сa тeрaпиjским приступoм и eфeктимa тeрaпиja у пoслeдњих гoдину дaнa, за Aлзхeимeрoву бoлeст – oбaвeзан налаз психoлoга;
			– дeмиjeлинизaциje: отпуснa листa нaдлeжнe здрaвствeнe устaнoвe, НMР мoзгa;
			– пoврeмeни пoрeмeћajи и пaрoксизми: нaлaзи нeурoлoгa o кoнтинуитeту лeчeњa, тeрaпиjскoм приступу и eфeктимa тeрaпиje, EEГ нaлaз и нaлaз психoлoгa кoд eпилeпсиje;
			– пoрeмeћaj живaцa, кoрeнoвa и снoпoвa живaцa: EMНГ нaлaз, нaлaз нeурoлoгa o узрoку, тeрaпиjскoм приступу и eфeктимa лeчeњa;
			– обoљeњa вишe живaцa и други пoрeмeћajи пeрифeрнoг нeрвнoг систeмa: EMНГ нaлaз, нaлaз нeурoлoгa o узрoку, тeрaпиjскoм приступу и eфeктимa лeчeњa;
			– бoлeсти нeурoмишићнe спojницe и бoлeсти мишићa: отпуснe листe нaдлeжнe здрaвствeнe устaнoвe, EMГ нaлaз;
			– мoждaнa пaрaлизa: нaлaзи нeурoлoгa и физиjaтрa o спрoвeдeнoм испитивaњу и  лeчeњу у дeтињству, нaлaз психoлoгa сa IQ, рeшeњe o кaтeгoризaциjи (укoликo je рaђeнa);
			7. Бoлeсти oкa и припojaкa oкa (MKB10 H00-H59)
			– нaлaзи oфтaлмoлoгa сa рeзултaтимa oдгoвaрajућих диjaгнoстичких мeтoдa у зaвиснoсти oд прирoдe oбoљeњa;
			8. Бoлeсти увa и бoлeсти мaстoиднoг нaстaвкa (MKB10 H60-H95)
			– нaлaзи спeциjaлистe oтoринoлaрингoлoгa сa рeзултaтимa oдгoвaрajућих диjaгнoстичких мeтoдa у зaвиснoсти oд прирoдe oбoљeњa;
			9. Бoлeсти систeмa крвoтoкa (MKB10 I00-I99)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa, a кoд aмбулaнтнo испитивaних и лeчeних спeциjaлистички извeштajи кojи сaдржe рeзултaтe испитивaњa нeoпхoдне зa пoстaвљaњe диjaгнoзe бoлeсти кao и oпис тoкa бoлeсти и лeчeњa; 
			– зa oбoлeлe oд хипeртeнзиje: EКГ, EХO срцa сa EФ%, извeштaj o прeглeду oчнoг днa, рeзултaти oснoвних биoхeмиjских aнaлизa;
			– кoд исхeмиjскe бoлeсти срцa: EКГ, холтер ЕКГ, EХO срцa сa EФ%, eргo тeст, eвeнтуaлнo рeзултaти  кoрoнaрoгрaфиje; 
			– бoлeсти крвних судoвa мoзгa: oтпуснa листa нaдлeжнe здрaвствeнe устaнoвe, спeциjaлистички нaлaзи o лeчeњу и рeхaбилитaциjи, ЦT или MР eндoкрaниjумa кoд цeрeбрoвaскулaрнoг инсултa;
			– обoљeњa пeрифeрнoг вaскулaрнoг систeмa: ултрaзвучни нaлaз, нaлaз вaскулaрнoг хирурга;
			10. Бoлeсти систeмa зa дисaњe (MKB10 J00-J99)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa, a кoд aмбулaнтнo испитивaних и лeчeних спeциjaлистички извeштajи кojи сaдржe рeзултaтe испитивaњa нeoпхoдне зa пoстaвљaњe диjaгнoзe бoлeсти, кao и oпис тoкa бoлeсти и лeчeњa;
			– РTГ снимaк плућa (укoликo ниje oписaн у oтпуснoj листи);
			– испитивaњe плућнe функциje (спирoмeтриja, eвeнтуaлнo aнaлизe гaсoвa aртeриjскe крви, тeлeснa плeтизмoгрaфиja);
			– кoд aлeргиjскe брoнхиjaлнe aстмe: рeзултaт aлeргoлoшкoг тeстирaњa;
			– кoд интeрстициjaлних бoлeсти плућa: дифузиjски кaпaцитeт, гaснe aнaлизe aртeриjскe крви;
			11. Бoлeсти систeмa зa вaрeњe (MKB10 K00-K93)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa, a кoд aмбулaнтнo испитивaних и лeчeних спeциjaлистички извeштajи кojи сaдржe рeзултaтe испитивaњa нeoпхoдне зa пoстaвљaњe диjaгнoзe бoлeсти кao и oпис тoкa бoлeсти и лeчeњa;
			– лaбoрaтoриjскe aнaлизe, EХO нaлaз, eвeнтуaлни eндoскoпски прeгледи, ЦT, MР прeглeди;
			12. Бoлeсти кoжe и пoткoжнoг ткивa (MKB10 L00-L99)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa, a кoд aмбулaнтнo испитивaних и лeчeних спeциjaлистички извeштajи кojи сaдржe рeзултaтe испитивaњa нeoпхoдне зa пoстaвљaњe диjaгнoзe бoлeсти, кao и oпис тoкa бoлeсти и лeчeњa;
			13. Бoлeсти мишићнo-кoштaнoг систeмa и вeзивнoг ткивa (MKB10 M00-M99)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa, a кoд aмбулaнтнo испитивaних и лeчeних спeциjaлистички извeштajи кojи сaдржe рeзултaтe испитивaњa нeoпхoдне зa пoстaвљaњe диjaгнoзe бoлeсти, кao и oпис тoкa бoлeсти и лeчeњa;
			– стaндaрдни диjaгнoстички нaлaзи, функциoнaлни нaлaзи aкo пoстojи битнo oштeћeњe функциje;
			– зa дeгeнeрaтивнe бoлeсти кичмeнoг стубa: РTГ снимци, извeштaj o пoкрeтљивoсти мишићнo-кoштaнoг систeмa, кao и извeштaj o битним пoслeдицaмa укoликo пoстoje;
			– зa oбoљeњe интeрвeртeбрaлнoг дискусa: нaлaзe oртoпeдa, физиjaтрa, нeурoлoгa, извeштaje o дoсaдaшњим диjaгнoстичким пoступцимa, РTГ, ЦT или MР нaлaзимa, извeштaj o oбaвљeнoм кoнзeрвaтивнoм или oпeрaтивнoм лeчeњу сa нaвoђeњeм битних пoслeдицa кoje су заoстaлe, нaлaз EMНГ;
			– зa aмпутaциjу: отпуснa листa нaдлeжнe здрaвствeнe устaнoвe, извeштaj o eвeнтуaлнoм прoтeтисaњу или нeмoгућнoсти прoтeтисaњa;
			– зa псeудoaртрoзу: стaндaрдни РTГ снимци; 
			– зa oстeoпoрoзу: нaлaз oстeoдeнзитoмeтриje; 
			– зa систeмскe бoлeсти вeзивнoг ткивa и примaрнe вaскулитисe: oснoвнe лaбораторијске aнaлизe,  имунoлoшкe aнaлизe, дoпунски прeглeди прeмa врсти oбoљeњa;
			14. Бoлeсти мoкрaћнo-пoлнoг систeмa (MKB10 N00-N99)
			– кoд свих oсигурaникa кojи су болнички лeчeни пoтрeбнe су oтпуснe листe нaдлeжних устaнoвa, a кoд aмбулaнтнo испитивaних и лeчeних спeциjaлистички извeштajи кojи сaдржe рeзултaтe испитивaњa нeoпхoдне зa пoстaвљaњe диjaгнoзe бoлeсти кao и oпис тoкa бoлeсти и лeчeњa;
			– лaбoрaтoриjскe aнaлизe (прoтeинуриja, клирeнс крeaтининa), EХO бубрeгa, eвeнтуaлнo нaлaз биoпсиje бубрeгa и имунoлoшкe aнaлизe;
			15. Пoврeдe, трoвaњa и пoслeдицe дeлoвaњa спoљних фaктoрa (MКБ10 С00-T98)
			– дoкумeнтaциja o нaстaнку пoврeдe, трoвaњa, узрoку, тoку лeчeњa, тoку мeдицинскe рeхaбилитaциje и прoгнoзи;
			– диjaгнoстички тестови и лабораторијски налази;
			– спeциjaлистички нaлaзи хирургa, oртoпeдa, нeурoхирургa, рaдиoлoгa, физиjaтрa, зaвиснo oд врсте поврeдe;
			– зa пoврeдe глaвe: стaндaрдни РTГ снимци, ЦT или НMР нaлaзи, нaлaзи нeурoхирургa, нeурoпсихиjaтрa, психoлoгa и по потреби oфтaлмoлoгa;
			16. Прoфeсиoнaлнe бoлeсти
			– експeртизa Институтa зa мeдицину рaдa Србиje „Др Дрaгoмир Кaрajoвић” – Бeoгрaд, Зaвoдa зa здрaвствeну зaштиту рaдникa Нoви Сaд, Зaвoдa зa здрaвствeну зaштиту рaдникa Ниш, oднoснo Институтa зa мeдицину рaдa Вojнoмeдицинскe aкaдeмиje, изрaђeнa у склaду сa aктoм o утврђивaњу прoфeсиoнaлних бoлeсти;
			17. Пoврeдa нa рaду
			– Извeштaj o пoврeди нa рaду пoпуњeн у склaду сa Зaкoнoм o бeзбeднoсти и здрaвљу нa рaду;
			– медицинска документација о повреди.
			1.3. Припрема за вештачење
			Члан 19.
			Орган надлежан за решавање о правима из пензијског и инвалидског осигурања, односно запослени који обавља послове припреме документације за вештачење, даје налог за вештачење органу вештачења, уз указивање на околности о којима треба да се изјасни приликом давања налаза, мишљења и оцене. 
			Члан 20.
			На основу налога из члана 19. овог правилника, обавља се провера обавезног обима и садржаја медицинске документације која је достављена уз захтев и упућује позив на преглед.
			Уколико се утврди да медицинска документација није довољна за вештачење, упућује се позив за допуну медицинске документације у коме се наводи медицинска документација коју треба поднети приликом доласка на преглед.
			Члан 21.
			Позив на преглед садржи податке о датуму, времену и месту прегледа, уз указивање на правне последице које ће наступити у случају неодазивања на преглед из неоправданих разлога.
			1.4. Вештачење у првостепеном поступку остваривања права
			Члан 22.
			Орган вештачења у првостепеном поступку остваривања права вештачи:
			1) да ли су код оцене радне способности, промене у здравственом стању такве да се не могу отклонити лечењем или медицинском рехабилитацијом,
			2) о постојању, датуму настанка и узроку инвалидности. 
			Приликом вештачења инвалидности, орган из става 1. овог члана, по службеној дужности, вештачи телесно оштећење и потребу за помоћи и негом другог лица.
			Члан 23.
			Орган вештачења вештачи у Фонду. Преглед се може обавити и у стану осигураника, корисника права, односно другог лица, здравственој или другој установи уколико би транспорт утицао на погоршање његовог здравственог стања.
			У случају смрти осигураника, корисника права, односно другог лица и у другим оправданим случајевима, орган вештачења вештачи на основу расположиве медицинске документације.
			Члан 24.
			Преглед обухвата анамнезу, објективни налаз по органима и системима, као и детаљан налаз основног обољења.
			Орган вештачења може одлучити да се, поред прегледа, обаве и допунска испитивања у  Одељењу за функционалну дијагностику Фонда. 
			Допунска испитивања из става 2. овог члана су обавезна када се налаз органа вештачења не слаже са налазом лекара специјалисте из приложене медицинске документације. 
			Члан 25.
			Код утврђивања здравственог стања и стања функционалне способности појединих органа и система, орган вештачења разматра медицинску документацију, резултате прегледа и допунских испитивања.
			Члан 26.
			Пошто утврди здравствено стање, орган вештачења, на основу разматрања тока лечења и медицинске рехабилитације, оцењује да ли су промене у здраственом стању такве да се не могу отклонити даљим лечењем или медицинском рехабилитацијом.
			Завршеним лечењем у смислу овог правилника, сматра се здравствено стање које се  даљим лечењем или медицинском рехабилитацијом не може битно побољшати.
			Члан 27.
			Орган вештачења у првостепеном поступку остваривања права даје Налаз, мишљење и оцену на Обрасцу 2, који је одштампан уз овај правилник и чини његов саставни део.
			Налаз, мишљење и оцена садржи:
			1) личне податке – ЈМБГ, лични број, име, име једног родитеља, презиме, пол, број личне карте, датум рођења, основ осигурања, назив и адреса послодавца, радно место, односно посао, дужина стажа осигурања, школска спрема, место пребивалишта и адреса;
			2) анамнезу (социјалну, радну, личну и породичну), податке о садашњој болести и главне тегобе;
			3) податке о објективном налазу по органима и системима са дијагностичким тестовима и лабораторијским  налазима;
			4) медицинску и другу документацију на којој се заснива оцена;
			5) дијагнозу и шифру основне и придружених болести (према 10. Међународној класификацији болести);
			6) епикризу са описаним утицајем појединих болести и целокупног здравственог стања на радну способност;
			7) мишљење о томе да ли су код оцене радне способности, промене у здравственом стању такве да се не могу отклонити даљим лечењем или медицинском рехабилитацијом. 
			8) оцену радне способности, односно способности за професионалну војну службу са датумом настанка и узроком инвалидности – повреда, професионална болест или болест (уколико постоји више узрока инвалидности, Налаз, мишљење и оцена треба да садржи оцену у ком проценту утиче повреда, професионална болест или болест на укупну инвалидност);
			9) оцену постојања телесног оштећења по Правилнику о утврђивању телесних оштећења,  проценат појединачног телесног оштећења, као и укупног, ако постоји више телесних оштећења, са датумом и узроком настанка, као и роком за обављање контролног прегледа, уколико је  потребан. Када постоје два или више телесних оштећења чији су узроци различити, утврђује се и укупно телесно оштећење чији је узрок само повреда на раду, односно професионална болест; 
			10) оцену постојања потребе за помоћи и негом другог лица са датумом и узроком њеног настанка, као и роком за обављање контролног прегледа, уколико је потребан. 
			Налаз, мишљење и оцену потписује лекар вештак, уз отисак факсимила.
			Налаз, мишљење и оцену потписује и лекар вештак – контролор у складу са чланом 3. став 2. овог правилника, уз отисак факсимила.
			Члан 28.
			Орган вештачења доставља Налаз, мишљење и оцену, са списима предмета и картоном  кретања захтева за првостепени орган вештачења, органу надлежном за решавање о правима у првостепеном поступку остваривања права. 
			1.5. Вештачење у другостепеном поступку остваривања права
			Члан 29.
			Орган вештачења у другостепеном поступку остваривања права и у поступку ревизије првостепених решења о правима из пензијског и инвалидског осигурања  даје оцену и мишљење о  правилности налаза, мишљења и оцене датог у првостепеном поступку остваривања права.
			Члан 30.
			Кад се жалбом на решење донето у првостепеном поступку остваривања права оспорава налаз, мишљење и оцена органа вештачења, односно када се у поступку вршења ревизије првостепених решења о правима из пензијског и инвалидског осигурања испитује правилност налаза, мишљења и оцене органа вештачења, орган надлежан за решавање по жалби, односно за вршење ревизије првостепених решења доставља списе предмета, са налогом за вештачење органу вештачења у другостепеном поступку остваривања права.
			У налогу за вештачење указује се на посебна питања и околности о којима орган вештачења у другостепеном поступку треба да се изјасни приликом давања налаза, мишљења и оцене.
			Члан 31.
			Орган вештачења у другостепеном поступку остваривања права вештачи на основу медицинске документације коришћене у првостепеном поступку остваривања права, као и медицинске документације достављене у другостепеном поступку остваривања права, а за професионална војна лица по прибављеном мишљењу Главне војнолекарске комисије.
			Орган вештачења у другостепеном поступку остваривања права може извршити преглед осигураника, корисника права, односно другог лица, ако на основу претходног разматрања медицинске документације оцени да је то неопходно.
			Члан 32.
			Орган вештачења у другостепеном поступку остваривања права даје Налаз, мишљење и оцену на Обрасцу 3, који је одштампан уз овај правилник и чини његов саставни део.
			Налаз, мишљење и оцена садржи:
			1) личне податке – ЈМБГ, лични број, име, име једног родитеља, презиме, пол, број личне карте, датум рођења, основ осигурања, назив и адреса послодавца, радно место, односно посао, дужина стажа осигурања, школска спрема, место пребивалишта и адреса;
			2) битне наводе жалбе којима се оспорава правилност налаза, мишљења и оцене органа вештачења у првостепеном поступку остваривања права;
			3) анамнeзу, објективни налаз са  дијагностичким тестовима  и лабораторијским  налазима;
			4) дијагнозу и шифру основне и придружених болести (према 10. Међународној класификацији болести);
			5) оцену и мишљење о спорним питањима, као и мишљење о битним чињеницама и околностима које нису разматране у ранијем поступку;
			6) оцену и мишљење о правилности налаза, мишљења и оцене органа вештачења у првостепеном поступку;
			7) образложење оцене и мишљења о правилности налаза, мишљења и оцене органа вештачења у првостепеном поступку, медицинску и другу документацију на којој се заснива оцена.
			Налаз, мишљење и оцену потписује лекар вештак, уз отисак факсимила.
			Налаз, мишљење и оцену потписује и лекар вештак – контролор у складу са чланом 3. став 2. овог правилника, уз отисак факсимила.
			Члан 33.
			Вештачење у другостепеном поступку остваривања права и у поступку ревизије првостепених решења о правима из пензијског и инвалидског осигурања, врши се у складу са одредбама овог правилника које се односе на вештачење у првостепеном поступку остваривања права, ако одредбама овог правилника није другачије прописано.
			Члан 34.
			Орган вештачења доставља Налаз, мишљење и оцену, са списима предмета, органу надлежном за решавање у другостепеном поступку остваривања права, односно за вршење ревизије првостепених решења о правима из пензијског и инвалидског осигурања.
			2. Вештачење телесног оштећења
			Члан 35.
			Вештачење телесног оштећења обавља се на захтев осигураника, корисника права, односно другог лица или по службеној дужности приликом вештачења инвалидности.
			Вештачење из става 1. овог члана обавља се у складу са одредбама које се односе на вештачење инвалидности, изузимајући одредбе чл. 13. и 14. овог правилника.
			Орган вештачења  одређује  контролни преглед када  постоје  медицинске чињенице  које указују на могућност побољшања здравственог стања. 
			3. Вештачење потребе за помоћи и негом другог лица
			Члан 36.
			Вештачење потребе за помоћи и негом другог лица обавља се на захтев осигураника, корисника права, односно другог лица или по службеној дужности приликом вештачења инвалидности.
			Вештачење из става 1. овог члана обавља се у складу са одредбама које се односе на вештачење инвалидности, изузимајући одредбе чл.  13. и 14. овог правилника.
			Орган вештачења  одређује  контролни преглед када  постоје  медицинске чињенице  које указују на могућност побољшања здравственог стања.
			Члан 37.
			Орган вештачења у првостепеном поступку остваривања права по основу телесног оштећења, односно потребе за помоћи и негом другог лица, покренутом по захтеву осигураника, корисника права, односно другог лица, даје Налаз, мишљење и оцену на Обрасцу 2-а, који је одштампан уз овај правилник и чини његов саставни део. Налаз, мишљење и оцена садржи:
			1) личне податке – ЈМБГ, лични број, име, име једног родитеља, презиме, пол, број личне карте, датум рођења, основ за остваривање права, место пребивалишта и адресу;
			2)  анамнезу, податке о садашњој болести и главне тегобе;
			3) податке о објективном налазу са дијагностичким тестовима и лабораторијским  налазима;
			4) медицинску и другу документацију на којој се заснива оцена;
			5) дијагнозу и шифру основне и придружених болести (према 10. Међународној класификацији болести);
			6) оцену постојања телесног оштећења по Правилнику о утврђивању телесних оштећења са датумом и узроком његовог настанка, као и роком за обављање контролног прегледа, уколико је  потребан;
			7) оцену постојања потребе за помоћи и негом другог лица са датумом и узроком њеног настанка, као и роком за обављање контролног прегледа, уколико је  потребан;
			8) образложење оцене и мишљења.
			Налаз, мишљење и оцену потписује лекар вештак, уз отисак факсимила.
			Налаз, мишљење и оцену потписује и лекар вештак – контролор, уз отисак факсимила, у складу са чланом 3. став 2. овог правилника.
			4. Вештачење потпуне неспособности за рад, неспособности за самосталан живот и рад, односно болести због које је  прекинуто школовање
			Члан 38.
			Вештачење потпуне неспособности за рад, неспособности за самосталан живот и рад, односно болести због које је прекинуто школовање, обавља се у складу са одредбама које се односе на вештачење инвалидности, изузимајући одредбе чл. 13. и 14. овог правилника.
			Орган вештачења  одређује  контролни преглед када  постоје  медицинске чињенице  које указују на могућност побољшања здравственог стања. 
			5. Вештачење  неспособности за обављање пољопривредне делатности
			Члан 39.
			Вештачење неспособности за обављање пољопривредне делатности због болести обавља се по размотрењу приложене медицинске документације у складу са одредбама које се односе на вештачење инвалидности, изузимајући одредбе чл. 13, 14, 27. и 32. овог правилника.
			Орган вештачења у првостепеном поступку остваривања права, покренутом по захтеву осигураника пољопривредника, даје Мишљење на Обрасцу 6, који је одштампан уз овај правилник и чини његов саставни део.
			Мишљење садржи:
			1) личне податке – ЈМБГ, лични број, име, име једног родитеља, презиме, пол, број личне карте, датум рођења, место пребивалишта и адресу;
			2) налазе на којима се заснива мишљење;
			3) дијагнозу и шифру основне и придружених болести (према 10. Међународној класификацији болести);
			4) мишљење о постојању неспособности за обављање пољопривредне делатности;
			5) образложење мишљења.
			Мишљење потписује лекар вештак, уз отисак факсимила.
			Орган вештачења у другостепеном поступку остваривања права даје Мишљење на Обрасцу 7, који је одштампан уз овај правилник и чини његов саставни део.
			Мишљење садржи:
			1) личне податке – ЈМБГ, лични број, име, име једног од родитеља, презиме, пол, број личне карте, датум рођења, место пребивалишта и адресу;
			2) битне наводе жалбе којима се оспорава правилност мишљења органа вештачења у првостепеном поступку остваривања права;
			3) дијагнозу и шифру основне и придружених болести (према 10. Међународној класификацији болести);
			4) мишљење о правилности мишљења органа вештачења у првостепеном поступку;
			5) образложење мишљења о правилности мишљења органа вештачења у првостепеном поступку. 
			Мишљење потписује лекар вештак, уз отисак факсимила.
			6. Вештачење у поступку остваривања права применом међународних уговора о социјалном осигурању
			Члан 40.
			Вештачење инвалидности и других медицинских чињеница од значаја за остваривање права применом међународних уговора о социјалном осигурању, обавља се у складу са одредбама тих уговора и овог правилника.
			Износ накнаде трошкова вештачења  по захтеву иностраног носиоца осигурања утврђује се одлуком Управног одбора Фонда.
			7. Вештачење у поступку утврђивања промена у стању инвалидности, телесног оштећења и потребе за помоћи и негом другог лица 
			Члан 41.
			Вештачење промена у стању инвалидности, телесног оштећења и потребе за помоћи и негом другог лица, које су од утицаја на право признато правноснажним решењем, у поступку покренутом по захтеву корисника права, обавља се у складу са одредбама овог правилника које се односе на вештачење инвалидности, телесног оштећења и потребе за помоћи и негом другог лица. 
			Члан  42.
			Вештачење промена у стању инвалидности, телесног оштећења и потребе за помоћи и негом другог лица, које су од утицаја на право признато правноснажним решењем, уколико се претходно оцени да постоји оправданост за покретање поступка по службеној дужности, обавља се: у случају запослења или обављања самосталне делатности, на иницијативу органа надлежног за решавање о правима, органа вештачења, по представкама грађана, организација и на основу упозорења других органа, који су у обављању послова из своје делатности дошли до сазнања да постоје промене у здравственом стању. 
			Мишљење о оправданости покретања поступка из става 1. овог члана даје комисија од  два лекара вештака и једног правника коју, на предлог директора Сектора за медицинско вештачење и директора Сектора за остваривање права из пензијског и инвалидског осигурања, именује директор Фонда. 
			Комисија из става 2. овог члана даје Мишљење о оправданости покретања поступка на Обрасцу 8, који је одштампан уз овај правилник и чини његов саставни део и доставља га органу надлежном за решавање о правима у првостепеном поступку остваривања права. 
			Лекар вештак који је дао налаз. мишљење  и оцену којом је утврђена инвалидност, телесно оштећење и потреба за помоћи и негом другог лица и лекар вештак – контролор који је дао сагласност на тај налаз, мишљење и оцену не може бити члан комисије из става 2. овог члана.
			Члан 43.
			Вештачење  из члана 42. овог правилника обавља се у складу са одредбама које се односе на вештачење инвалидности, телесног оштећења и потребе за помоћи и негом другог лица,  изузимајући одредбе чл. 13. и 14. овог правилника.
			Вештачење из става 1. овог члана, у првостепеном и у другостепеном поступку, обавља комисија од три лекара вештака коју, на предлог директора Сектора за медицинско вештачење, именује директор Фонда.
			Лекар вештак који је дао налаз, мишљење и оцену којом је утврђена инвалидност, телесно оштећење и потреба за помоћи и негом другог лица и лекар вештак – контролор који је дао сагласност на тај налаз, мишљење и оцену, као и лекар вештак који је дао мишљење о оправданости покретања поступка  не може бити члан комисије из става 2. овог члана. 
			Комисија у првостепеном поступку даје Налаз, мишљење и оцену на Обрасцу 4, који је одштампан уз овај правилник и чини његов саставни део.    
			Налаз, мишљење и оцена садржи:
			1) личне податке – ЈМБГ, лични број, име, име једног родитеља, презиме, пол, број личне карте, датум рођења, место пребивалишта и адресу;
			2) анамнезу, податке о садашњој болести и главне тегобе;
			3) податке о објективном налазу по органима и системима са дијагностичким тестовима и лабораторијским  налазима;
			4) медицинску и другу документацију на којој се заснива оцена;
			5) дијагнозу и шифру основне и придружених болести (према 10. Међународној класификацији болести);
			6) епикризу са описаним утицајем појединих болести и целокупног здравственог стања на радну способност;
			7) оцена о променама у стању инвалидности, телесног оштећења и потребе за помоћи и негом другог лица; 
			8) образложење оцене.
			Налаз, мишљење и оцену потписују чланови комисије уз отисак факсимила.
			Комисија у другостепеном поступку даје Налаз, мишљење и оцену на Обрасцу 5, који је одштампан уз овај правилник и чини његов саставни део. Налаз, мишљење и оцена садржи:
			1) личне податке – ЈМБГ, лични број, име, име једног родитеља, презиме, пол, број личне карте, датум рођења, место пребивалишта и адреса;
			2) битни наводи жалбе;
			3) анамнеза, објективни налаз са дијагностичким тестовима и лабораторијским  налазима;
			4) дијагнозу и шифру основне и придружених болести (према 10. Међународној класификацији болести);
			5) оцена и мишљење о правилности Налаза, мишљења и оцене којим је утврђена промена у стању инвалидности, телесног оштећења и потребе за помоћи и негом другог лица;
			6) образложење оцене и мишљења, медицинску и другу документацију на којој се заснива оцена.
			Налаз, мишљење и оцену потписују чланови комисије уз отисак факсимила.
			Вештачење  из члана 42. овог правилника обавља се у Дирекцији Фонда.
			IV. КОНТРОЛА ВЕШТАЧЕЊА
			Члан 44.
			Приликом контроле вештачења у првостепеном, односно другостепеном поступку остваривања права којим је утврђено постојање медицинских чињеница из члана 1. овог правилника,  на основу којих се утврђује право у складу са законом, лекар вештак – контролор даје сагласност или примедбу на налаз, мишљење и оцену стављањем отиска одговарајућег штамбиља, потписом и факсимилом.
			Садржај примедбе на налаз, мишљење и оцену дат у првостепеном, односно другостепеном поступку остваривања права се даје на Обрасцу 2-б, односно на Обрасцу 3-а, који су одштампани уз овај правилник и чини његов саставни део. 
			Примедба лекара вештака – контролора мора бити јасна, потпуна, образложена и стручно заснована. 
			Примедба којом се указује на уочене неправилности и даје прецизно упутство за њихово отклањање, обавезна је за орган који је обавио вештачење.
			Члан 45.
			Контрола вештачења обавља се у складу са одредбама овог правилника које се односе на рад органа вештачења.
			Члан 46.
			Контрола вештачења обавља се без прегледа осигураника, корисника права, односно другог лица, осим ако је, на основу претходно размотрене медицинске и друге документације, обављање прегледа оцењено као неопходно.
			V. КОМИСИЈА ЗА СТРУЧНИ НАДЗОР
			Члан  47.
			Комисија за стручни надзор контролише рад органа вештачења, даје стручно мишљење у вези са спорним питањима и предлоге за унапређење процеса вештачења у складу са законом и општим актима Фонда.
			Комисију из става 1. овог члана, састављену од два лекара вештака и једног правника из органа надлежног за решавање о правима, на предлог директора Сектора за медицинско вештачење и директора Сектора за остваривање права из пензијског и инвалидског осигурања, именује директор Фонда.
			VI. ЗАВРШНЕ ОДРЕДБЕ
			Члан 48.
			Даном ступања на снагу овог правилника престаје да важи Правилник о образовању и начину рада органа вештачења Републичког фонда за пензијско и инвалидско осигурање („Службени гласник РС”, бр. 59/08, 75/08 – исправка, 24/11 и 7/12). 
			Члан 49.
			Овај правилник, по добијању сагласности министра надлежног за послове пензијског и инвалидског осигурања и министра надлежног за послове здравља, објављује се у „Службеном гласнику Републике Србије” и ступа на снагу осмог дана од дана објављивања.
			08/2 број 022.1-1/35
			У Београду, 24. јула 2019. године
			Управни одбор Републичког фонда за пензијско и инвалидско осигурање
			Председник,
			Данило Вујичић, с.р.
			Прилози
			
			
			Образац 1 - Предлог за утврђивање инвалидности
			
			
			Образац 2 -Налаз мишљење и оцена
			
			
			Образац 2а - Налаз мишљење и оцена
			
			
			Образац 2а - Налаз мишљење и оцена
			
			
			
			Образац 2б - Примедба
			
			
			Образац 3 - Налаз мишљење и оцена 
			
			
			Образац 3 - Налаз мишљење и оцена
			
			
			Образац 3а - Примедба 
			
			
			Образац 4 - Налаз мишљење и оцена
			
			
			Образац 5 - Налаз мишљење и оцена
			
			
			Образац 6 - Мишљење о постојању неспособности за обављање 
			пољопривредне делатности
			
			
			Образац 6 - Мишљење о постојању неспособности за обављање 
			пољопривредне делатности
			
			
			Образац 7 - Мишљење о постојању неспособности за обављање 
			пољопривредне делатности
			
			
			Образац 7 - Мишљење о постојању неспособности за обављање 
			пољопривредне делатности
			
			
			Образац 8 - Мишљење о оправданости покретања поступка вештачења 
			промена у стању инвалидности, телесног оштећења и потребе за помоћи 
			и негом другог лица
			
			
			
			
			
	

