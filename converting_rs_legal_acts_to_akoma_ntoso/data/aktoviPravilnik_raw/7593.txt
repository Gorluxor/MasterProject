



На основу члана 25. став 4. Закона о
мерним јединицама и мерилима (“Службени лист СФРЈ”, бр. 13/76 и
74/80), директор
Савезног завода за мере и драгоцене метале прописује





ПРАВИЛНИК


О
УСЛОВИМА ЗА ПРЕГЛЕД И ЖИГОСАЊЕ ХУМАНИХ И ВЕТЕРИНАРСКИХ ТЕРМОМЕТАРА

„Службени
лист СФРЈ”, број 66 од 11. децембра 1981.





Члан
1.

Овим правилником
прописују се услови које треба да испуњавају радне просторије и опрема за
преглед и жигосање хуманих и ветеринарских термометара (у даљем тексту:
медицински термометри), као и услови у погледу стручне спреме радника које је
организација удруженог рада дужна да стави на располагање породичној
организационој јединици Савезног завода за мере и драгоцене метале (у даљем
тексту: орган контроле) при прегледу и жигосању медицинских термометара, ако се
преглед тих мерила, на њен захтев, изузетно од одредбе члана 25. став 1. Закона
о мерним јединицама и мерилима, врши у њеним пословним просторијама.



Члан
2.

Радна просторија за
преглед и жигосање медицинских термометара (у даљем тексту: радна просторија)
мора да испуњава следеће услове:

1) да буде чиста,
сува и изграђена у складу са важећим техничким нормативима;

2) да буде довољно
пространа за смештај опреме и обављање прегледа и жигосање медицинских
термометара;

3) да испуњава
прописане услове у погледу хигијенско-техничке заштите;

4) да има дневно и
електрично осветљење према југословенском стандарду JUS U.C9 100, односно да
захтеви у погледу осветљења буду „велики“ и да се електрично осветљење изводи
као „опште осветљење“.



Члан
3.

Температура у радној
просторији може бити 200С (± 50С) са допуштеним
осцилацијама у току мерења од 10С.



Члан
4.

Топлотни извори за
грејање радне просторије треба да су довољно удаљени од уређаја за испитивање
медицинских термометара и изведени тако да омогућавају равномерно загревање
просторије.



Члан
5.

У радној просторији
мора се налазити:

1) сто и столица за
радника органа контроле;

2) полице или ормани
за смештај медицинских термометара.



Члан
6.

У радној просторији
не смеју се држати предмети који би могли да ометају нормално обављање прегледа
медицинских термометара.

За време прегледа и
жигосања медицинских термометара у радној просторији није дозвољено да се
обавља било која друга делатност.



Члан
7.

Радна просторија
треба да буде смештена тако да је избегнуто дејство директних сунчевих зрака.



Члан
8.

За преглед
медицинских термометара потребна је следећа опрема:

1) еталони јединице
температуре;

2) уређај за
репродуковање одређених температура;

3) Ђуаров суд или
термостат за репродуковање температуре топљења леда;

4) уређај за
постизање одређеног убрзања у нивоу дна резервоара медицинских термометара.



Члан
9.

За преглед
медицинских термометара могу се употребљавати живини термометри из групе радних
еталона јединице температуре чији је температурни опсег примене од 35,50С
до 42,00С а вредност подељка на скали мања или једнака 0,020С.



Члан
10.

За репродуковање
одређених температура могу се употребљавати купатила са течностима за
температурни опсег од 00С до 1000С, са дубином радног
простора већом од 200 mm и температурним градијентом у радном простору мањим
или једнаким 0,050C/cm.



Члан
11.

Ђуаров суд мора
имати унутрашњи пречник већи или једнак 100 mm, а дубина радног простора не сме
бити мања од 250 mm. Температурни градијент у радном простору мора бити мањи
или једнак 0,002 C/cm.



Члан
12.

Уређај за постизање
убрзања мора бити такав да жива у медицинским термометрима добије убрзање од
600 m/s2.



Члан
13.

Руководилац радне
јединице или службе, оделења, односно другог облика организовања рада у оквиру
кога се врши преглед и жигосање медицинских термометара, мора да испуњава
следеће услове:

1) да има високу
школску спрему и најмање три године радног искуства на одговарајућим пословима;
или

2) да има вишу
школску спрему и најмање шест година радног искуства на одговарајућим
пословима; или

3) да има средњу
школску спрему и најмање 10 година радног искуства на одговарајућим пословима.



Члан
14.

Радници који врше
преглед медицинских термометара и рукују уређајем за испитивање морају имати
најмање средњу школску спрему и морају познавати поступке прегледа медицинских
термометара.



Члан
15.

Решења којима је
одређеним организацијама удруженог рада одобрено да се у њиховим пословним
просторијама врши преглед и жигосање медицинских термометара, а која су
донесена пре дана ступања на снагу овог правилника, престају да важе 31.
децембра 1982. године.



Члан
16.

Овај правилник ступа
на снагу осмог дана од дана објављивања у „Службеном листу СФРЈ”.





Бр.
04-8961/1

9. новембра 1981. године

Београд 

Директор

Савезног завода за
мере

и драгоцене
метале

Милислав Војичић,
с.р.





