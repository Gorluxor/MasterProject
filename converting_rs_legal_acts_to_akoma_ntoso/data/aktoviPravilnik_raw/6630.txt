


	
	Zakon


	
			На основу члана 56. став 12. Закона о заштити података о личности („Службени гласник РС”, број 87/18) и члана 33. став 5. Закона о слободном приступу информацијама од јавног значаја („Службени гласник РС”, бр. 120/04, 54/07, 104/09 и 36/10), 
			Повереник за информације од јавног значаја и заштиту података о личности доноси
			ПРАВИЛНИК
			о обрасцу и начину вођења евиденције лица за заштиту података о личности
			"Службени гласник РС", број 40 од 7. јуна 2019.
			Члан 1.
			Овим правилником утврђује се образац и начин вођења евиденције лица за заштиту података о личности. 
			Члан 2. 
			Евиденцију лица за заштиту података о личности (у даљем тексту: евиденција) води Повереник за информације од јавног значаја и заштиту података о личности (у даљем тексту: Повереник). 
			Евиденција садржи податке о руковаоцу, односно обрађивачу (име, презиме и адресу, односно назив и седиште) и податке о лицу за заштиту података о личности (име,  презиме, адресу, имејл и број телефона).
			Члан 3.
			Евиденција је јединствена и води се у електронском облику на обрасцу који је одштампан у прилогу овог правилника и чини његов саставни део.
			Члан 4.
			Податке из члана 2. став 2. овог правилника Поверенику доставља руковалац, односно обрађивач у писаном облику, непосредно, путем поште или на имејл адресу: licezazastitu@poverenik.rs.
			Члан 5.
			Овај правилник ступа на снагу осмог дана од дана објављивања у „Службеном гласнику Републике Србије”, а примењује се од дана примене Закона о заштити података о личности („Службени гласник РС”, број 87/18).
			Број 021-00-12/2019-04
			У Београду, 5. јуна 2019. године
			Заменица повереника,
			Станојла Мандић, с.р.
			Образац
			Евиденцијa лица за заштиту података 
			
				
					
					
					
					
					
					
					
				
				
					
						
							Редни број
						
						
							Име и презиме/назив руковаоца односно обрађивача
						
						
							Адреса/седиште руковаоца односно обрађивача
						
						
							Име и презиме лица за заштиту података 
						
						
							Адреса лица за заштиту података 
						
						
							Имејл лица за заштиту података 
						
						
							Број телефона лица за заштиту података 
						
					
					
						
						
						
						
						
						
						
					
					
						
						
						
						
						
						
						
					
					
						
						
						
						
						
						
						
					
					
						
						
						
						
						
						
						
					
				
			
	

