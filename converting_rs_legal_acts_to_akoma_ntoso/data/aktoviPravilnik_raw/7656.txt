



На основу члана 32. став 1. Закона о
стандардизацији
(“Службени лист
СФРЈ”, бр. 38/77
и 11/80), у
сагласности са председником Савезног комитета за пољопривреду и председником
Савезног комитета за рад, здравство и социјалну заштиту, директор Савезног
завода за стандардизацију прописује





ПРАВИЛНИК

О МЕТОДАМА УЗИМАЊА
УЗОРАКА И ВРШЕЊА ХЕМИЈСКИХ И ФИЗИЧКИХ АНАЛИЗА БЕЛАНЧЕВИНАСТИХ ПРОИЗВОДА ЗА
ПРЕХРАМБЕНУ ИНДУСТРИЈУ

„Службени лист СФРЈ”,
број 41 од 9. августа 1985.



ОПШТЕ ОДРЕДБЕ



Члан 1.

Контрола квалитета беланчевинастих производа за
прехрамбену индустрију, у смислу овог правилника, врши се на узорцима узетим за
испитивање по методама које су прописане осим правилником.



Члан 2.

Методе којима се врши контрола квалитета беланчевинастих
производа за прехрамбену индустрију јесу:

1) методе узимања узорака;

2) методе хемијских и физичких анализа.

Методе из става 1. тачка 2. овог члана одштампане су уз
овај правилник и чине његов саставни део.



Члан 3.

Методама узимања узорака беланчевинастих производа за
прехрамбену индустрију утврђују се поступак и начин узимања узорака на којима
се врши контрола квалитета тих производа.



Члан 4.

Методама хемијских и физичких анализа беланчевинастих
производа за прехрамбену индустрију утврђују се услови и поступци за вршење
хемијских и физичких испитивања на прозводима ради проверавања квалитета.



Члан 5.

Сви реагенси који се употребљавају за хемијске анализе
производа на које се односе одредбе овог правилника морају бити прописане
аналитичке чистоће, а вода мора бити дестилована.



Члан 6.

Прецизност одређивања метода хемијских и физичких
анализа, сходно одредбама овог правилника, утврђује се према принципима
аналитичке праксе, а изражава се као релативно одступање од просека добијеног
из најмање два паралелна одређивања. Дозвољена разлика резултата два
појединачна одређивања која је, паралелно или убрзо једно за другим, на истом
узорку за испитивање, истом методом у истим условима, извршио исти аналитичар и
у истој лабораторији, мора бити у границама прописане методе, ако је то утврђено
овим правилником.



1. Методе узимања
узорака



Члан 7.

Узорци беланчевинастих производа за прехрамбену
индустрију узимају се:

– у условима производње – на производним партијама;

– у условима промета – на амбалажним јединицама пошиљке.



Члан 8.

Узорке беланчевинастих производа за прехрамбену
индустрију, сходно овом правилнику, мора узимати стручно лице.



Члан 9.

Узети узорак за испитивање мора представљати просечан
састав целокупне количине производа од кога се узима узорак.



Члан 10.

Под производном партијом, у смислу овог правилника,
подразумева се одговарајућа количина производа исте врсте, одговарајуће масе,
произведена истог дана, са обавезном ознаком за идентификацију.

Под амбалажним јединицама беланчевинастих производа за
прехрамбену индустрију подразумевају се утврђене количине производа исте врсте,
упаковане у појединачна амбалажна паковања одговарајуће масе, са обавезном
ознаком за идентификацију.



Члан 11.

Узорак за испитивање производа мора да садржи најмање два
примерка узета појединачно, с тим што они морају бити идентични по саставу и
једнаки по маси.

Потребна количина узорка за испитивање мора износити
најмање 300 g.



Члан 12.

Од производа који се налазе у расутом стању, а који нису
хомогени, узорци се узимају са више места, па се мешањем и поступком четвртања
добијају просечни узорци за испитивање.



Члан 13.

Ако су беланчевинасти производи за прехрамбену индустрију
оригинално упаковани у амбалажне јединице мањих запремина или маса, свака
јединица, насумице узета, може бити узорак.

Број узетих узорака утврђује се на основу табеле 1.



Табела 1




 
  
  ––––––––––––––––––––––––––––––––––––––––––––––––––––––––––––––––
  
 
 
  
  Амбалажне јединице
  
  
  Количина од које се 
  узима узорак
  
  
  Број амбалажних
  јединица за узорковање
  
 
 
  
  ––––––––––––––––––––––––––––––––––––––––––––––––––––––––––––––––
  
 
 
  
  Амбалажна јединица масе до 1 kg
  
  
  За производе до 3000 јединица
  
  
  најмање 1
  
 
 
  
  
  За сваких даљих 1000 јединица
  
  
  најмање 1
  
 
 
  
  ––––––––––––––––––––––––––––––––––––––––––––––––––––––––––––––––
  
  
 
 
  
  Амбалажна јединица масе преко 1 kg
  
  
  За прозиводе до 6000 јединица
  
  
  најмање 1
  
 
 
  
  
  За сваких даљих 3000 јединица
  
  
  најмање 1
  
 
 
  
  ––––––––––––––––––––––––––––––––––––––––––––––––––––––––––––––––
  
  
 






Члан 14.

Ако укупно узет узорак беланчевинастих производа за
прехрамбену индустрију износи више од два појединачна примерка – јединице,
образује се један узорак, с тим што сваки примерак може бити издвојен као
узорак.



Члан 15.

Записник о узимању узорака производа обавезно саставља
лице које узима узорак за испитивање и у њега уноси податке значајне за
резултат испитивања: место, датум и време узимања узорака, сврху узимања
узорака, врсту и количину производа од кога се узима узорак, број појединачно
узетих узорака и количину укупно узетог узорка, ознаке за идентификацију узорка
и количину узорка која се доставља за испитивање.

Записник потписују стручно лице које узима узорак и
представник организације удруженог рада.



Члан 16.

Узорак се пакује у стаклене или пластичне судове који се
затварају чистим и сувим затварачима и означавају тако да се ознака не може
лако скинути или избрисати, а затим се утискује службени печат или ставља
пломба.

Узети узорци се чувају под условима прописаним овим
правилником за одговарајуће производе.



2. Методе хемијских и
физичких анализа



Члан 17.

Методе хемијских и физичких анализа којима се врши контрола
квалитета беланчевинастих производа за прехрамбену индустрију јесу:

1) одређивање количине воде;

2) одређивање количине масти по Soxhletu;

3) одређивање количине пепела;

4)) одређивање количине беланчевина по Kjeldahlu;

5) одређивање количине лактозе у казеину;

6) одређивање количине целулозе;

7) одређивање pH-вредности;

8) одређивање активности уреазе;

9) одређивање количине натријум-хлорида по Volhardu.



Члан 18.

Овај правилник примењиваће се по истеку три месеца од
дана објављивања у „Службеном листу СФРЈ”.





Бр. 50-15207/1

19.
октобра 1984.
године 

Београд 

Директор

савезног
завода за 

стандардизацију,

Вукашин
Драгојевић,
с.р.







М Е Т О Д Е



ХЕМИЈСКИХ И ФИЗИЧКИХ
АНАЛИЗА



1. ОДРЕЂИВАЊЕ КОЛИЧИНЕ
ВОДЕ



Принцип



Ова метода заснива се на сушењу узорка и мерењу остатка
после сушења. Из добијене разлике оригиналне и сушене масе израчунава се
количина воде.



Поступак



У претходно осушену и измерену алуминијумску посуду са
поклопцем измери се око 5 g хомогеног уситњеног узорка, са тачношћу 0,001 g.

Узорак се суши у сушници при температури од 1050С
± 10С, охлади у ексикатору и мери. Сушење и мерење се наставља до
константне масе односно док се вредности два узастопна мерења не разликују више
од 0,001 g.

Количина воде изражава се у процентима (m/m) и израчунава
према формули:


 
  
  количина воде (%) =
  
  
  а · 100, 
   b
  
 


где је:

а – губитак при сушењу, у грамима;

b – маса узорка за испитивање, у грамима.



2. ОДРЕЂИВАЊЕ КОЛИЧИНЕ
МАСТИ ПО SOXHLETU



Принцип



Ова метода заснива се на континуираној екстракцији масти
с органским растварачем у апарату по Soxhletu.

Реагенси: петролетар, р.а.



Прибор



1) апаратура за екстракцију масти по Soxhletu, која се
састоји из балона, стакленог наставка у који се ставља чахура А кондензатора;

2) сушница;

3) ексикатор.



Поступак



Одмери се 5 g уситњеног и хомогенизованог узорка, са
тачношћу ± 0,001 g, у специјалној чахури и стави у чашу запремине 100 ml. Чаша
се остави у сушници око 1 сат на температури 1050С. За то време се
чист и сув балон запремине 250 ml, који чини саставни део Soxhletove апаратуре,
суши у сушници 1 сат при температури 1050С, затим хлади у ексикатору
45 минута и измери, са тачношћу од ± 0,0001 g.

Апарат за екстракцију се постави у водено купатило, а у
стаклени наставак стави се чахура са измереним узорком. Чаша у којој је чахура
испере се петролетром и исти растварач се сипа у стаклени наставак све док
петролетар преко цеви не пређе у балон, као и половина дестилата. Екстракција
се врши 3 до 6 сати. У току екстракције треба водити рачуна да растварач стално
капље на узорак и да из стакленог наставка прелази у балон.

По завршетку екстракције, петролетар се из балона
предестилише, а затим се балон суши 1 сат на температури 1050С,
хлади се у ексикатору 45 минута, мери се и даље суши до константне масе.

После тога, узорак се извади из чахуре, протрља се
ижареним песком и екстракција се понови на описан начин.



Израчунавање



Количина масти се изражава у процентима (m/m) и
израчунава према формули:


 
  
  количина масти, (%)
  =
  
  
  а · 100 
   b
  
 


где је:

а – маса екстраховане масти, у грамима;

b – маса узорка за испитивање, у грамима.



Поновљивост



Разлика између резултата два одређивања, које је
паралелно или убрзо једно за другим извршио исти аналитичар сходно члану 6.
овог правилника, не сме прелазити 0,3% релативне вредности.



3. ОДРЕЂИВАЊЕ КОЛИЧИНЕ
ПЕПЕЛА



Принцип



Ова метода заснива се на сушењу и спаљивању узорка на
одређеној температури до константне масе:



Прибор



1) електрична сушница са регулацијом температуре на 1000С.

2) електрична пећ за спаљивање, са регулацијом
температуре;

3) порцуланска посуда за спаљивање;

4) ексикатор са тубусом и перфорираном плочом, у коме се
налази ефикасно средство за сушење;

5) аналитичка вага, са тачношћу од 0,0001 g.



Поступак



У претходно ижарену и измерену порцуланску посуду одмери
се 1 до 2 g уситњеног и хомогенизованог узорка за испитивање, са тачношћу 0,001
g, и суши се у сушници на температури од 1000С, док вода испари.
После тога, узорак се спаљује на слабом пламену, а затим се порцуланска зделица
ставља у пећ за спаљивање и жари при температури 5250С до константне
масе. После хлађења, узорак са посудом се мери.



Израчунавање



Количина пепела изражава се у процентима (m/m) и
израчунава по следећој формули:


 
  
  Количина пепела, (%)
  =
  
  
  а · 100 
   b
  
 


где је:

а – маса остатка (пепела), у грамима:

b – маса узетог узорка за испитивање, у грамима.



Поновљивост



Разлика између резултата два одређивања, које је
паралелно или убрзо једно за другим извршио исти аналитичар сходно члану 6.
овог правилника, не сме износити више од 3% релативне вредности.



4. ОДРЕЂИВАЊЕ КОЛИЧИНЕ
БЕЛАНЧЕВИНА ПО KJELDAHLU



Принцип



Ова метода заснива се на разарању органске супстанције
грејањем са сумпорном киселином, при чему се сав протеински и непротеински азот
(осим нитрата и нитрита) преведе у амонијум-сулфат. Додатком натријум-хидроксида
ослобађа се амонијак, који се предестилише у одређену количину борне киселине,
а настали натријум-борат титрира раствором 0,02 mol/1 сумпорне киселине



Прибор



1) одмерна тиквица, запремине 100 ml;

2) Kjeidahlov балон, запремине 250 ml, за спаљивање
узорка;

3) конична тиквица (ерленмајер), запремине 100 ml;

4) микроапаратура за дестилацију по Kjeldahlu, или Parnas
Wagneru;

5) микробирета, запремине 100 ml, аутоматска, са боцом;

6) пипете запремине 10 ml и 1 ml.



Реагенси



1) концентрована сумпорна кисеина (r = 1,84 g/ml);

2) 20%-ни раствор натријум-хидроксида: 20 g NaOH раствори
се у 80 ml дестиловане воде уз хлађење;

3) 17%-ни раствор натријум-тиосулфата: 17 g Na2S2O3
раствори се у 83 ml дестиловане воде;

4) индикатори за борну киселину:

а) 0,1 g метилцрвеног ратвори се у 70 ml етанола и 30 ml
дестиловане воде;

б) 0,2 g бромкрезолзеленог раствори се у 50 ml етанова и
50 ml дестиловане воде;

5) 2%-ни раствор борне киселине са индикаторима: на 1 l
раствора борне киселине додаје се, за добијање карактеристичне боје раствора,
10–15 ml раствора метилцрвеног и 20–25 ml бромкрезелзеленог;

6) 0,1%-ни раствор фенолфталеима: 0,1 g фенолфталеина
раствори се у 30 ml дестиловане воде и 70 ml етанола;

7) раствор сумпорне киселине


 
  
  с (
  
  
  1
  
  
  H2SO4 ) = 0,02 mol/1;
  
 
 
  
  2
  
 


8) 30% (m/m) водоник-пероксид;

9) катализатор.



Поступак



На тарираном комадићу целофана одмери се 0,2 до 0,5 g
хомогеног узорак, са тачношћу ± 0,001 g. Одмерени узорак умора се у целофан,
спусти се у Кјелдалов балон за спаљивање и дода 10 ml концентроване сумпорне
киселине. Загрева се у дигестору на грејачу за спаљивање беланчевина, уз чешће
мешање, у почетку на нижој температури, која се постепено повећава, док се маса
у балону не угљенише и постане течна. Ако при спаљивању испари већа количина
сумпорне киселине, потребно је накнадно додавање. Садржај у балону и по
зидовима не сме бити сув, јер настају губици у азоту. Балон се потом скине са
грејача, охлади, дода водоник-пероксид и настави загревање до потпуног
обезбојења, тако да раствор постаје бистар.

Кад се балон охлади, раствор се квантитативно пренесе
преко левка у одмерену тиквицу запремине 100 ml, Кјелдалов балон се неколико
пута испере дестилованом водом, која се такође дода у одмерну тиквицу, допуни
водом скоро до ознаке и пажљиво промеша. Кад се садржај у одмерној тиквици
охлади до собне температуре, допуни се до ознаке и промеша. 10 ml раствора из
одмерне тиквице отпипетира се у балон за дестилацију, дода се неколико капи
фенолфталеина и на врх шпатуле цинка. Балон се повеже са апаратуром и преко левка
се сипа 1 ml раствора натријум-тиосулфата и 10 ml раствора натријум-хидроксида
и левак се затвори помоћу славине. Ако раствор у балону није алкалан, дода се
још неколико милилитара натријум-хидроксида. Крај кондензатора урони се у
коничну тиквицу у којој се налази 10 ml раствора борне киселине, затим се кроз
кондезатор пусти вода и отпочне загревање.

По завршетку дестилације спусти се конична тиквица,
апаратура се остави да се охлади, а затим се дестилованом водом кондензатор
добро испере а посебно део који је био уроњен у раствор борне киселине. Раствор
амонијум-бората одмах се титрира 0,02 mol/1 сумпорном киселином помоћу
микробирете, све док индикатор не промени боју.



Израчунавање



Количина беланчевина изражава се у процентима (m/m) и
израчунава по следећој формули:


 
  
  количина
  беланчевина, % =
  
  
  V · 0,00028 · 1000 · 6,25 · d,
  
  b
  
 


где је:

V – утрошени број ml сумпорне киселине;

d – број ml узет за дестилацију;

b – маса узорка за испитивање, у грамима;

6,25 – фактор за прерачунавање садржаја азота у
беланчевине.



5. ОДРЕЂИВАЊЕ КОЛИЧИНЕ
ЛАКТОЗЕ



Принцип и примена



Ова метода заснива се на екстракцији лактозе коју садржи
казеин, помоћу топле воде, а затим на мерењу оптичке гусине обојене реакције
између насталог раствора лактозе и фенола и раствора сумпорне киселине; оптичка
густина се пореди са густином која се добија из раствора лактозе познатих
концентрација.

Метода се примењује за одређивање лактозе у казеину, који
се добија киселим таложењем.

Апаратура и прибор

Поред уобичајене лабораторијске опреме, користи се и:

1) аналитичка вага;

2) стаклена чаша запремине 100 ml, 150 ml;

3) градуисана пипета, 1 ml;

4) водено купатило, са температуром подешеном на 600С
до 700С;

5) спектофотометар за мерење оптичке густине, при 490
нанометара.

Реагенси

1) натријум-бикарбонат;

2) сумпорна киселина, концентрована, (r = 1,84 g/ml);

3) сумпорна киселина,


 
  
  с (
  
  
  1
  
  
  H2SO4 ) = 0,1 mol/1;
  
 
 
  
  2
  
 


4) фенолни раствор: 5% (m/V) водени раствор;

5) основни раствор лактозе: 5% (m/V) водени раствор
монохидрата лактозе, чувеног при 00С.

Припремање узорка

Самеље се 50 g узорка, тако да честице прођу кроз сито,
величине отвора 0,5 mm. Ако анализа треба да се заврши истог дана, припремљени
узорак се пренесе у херметички суд. Ако се анализа не врши истога дана, морају
се предузети све мере предострожности да би се обезбедило чување узорка.



Слепа проба



У исто време кад се одређује количина лактозе у узорку,
врши се и слепа проба тако што се уместо узорка (казеина) дода 10 ml
дестиловане воде, коришћењем исте апаратуре, истих реагенаса у истим количинама
и истог поступка одређивања који је описан, за одређивање количине лактозе.



Поступак



У чаши запремине 100 до 150 ml измери се око 1 g казеина,
с тачношћу од ± 0,001 g. Затим се дода око 0,1 g натријум-бикарбоната и 25 ml
дестиловане воде. чаша са узорком загрева се на 600С до 700С
на воденом купатилу и меша док се казеин не раствори. У раствор казеина дода се
25 ml 0,1 mol/1


 
  
  с (
  
  
  1
  
  
  H2SO4 ) 
  
 
 
  
  2
  
 


раствора сумпорне киселине, уз мешање. Профилтрује се
сталожен казеин, а филтрат употреби за одређивање лактозе. Од тог филтрата
отпипетира се 1 ml, пренесе у епрувету и дода 1 ml раствора фенола. Смеша се
промеша и, уз даље мешање, дода 5 ml концентроване сумпорне киселине – кап по
кап. Остави се да се охлади, а затим се мери оптичка густина тако припремљеног
раствора, коришћењем спектрофотометра при 490 нанометара.



Референтна крива



Од основног раствора лактозе узима се 4 ml и разблажи
водом до 100 ml (разблажење А). 1 ml разблажења А садржи 2 g лактозе. Направи
се пет раствора, при чему се узима 1, 2, 3, 4 и 5 ml од разблажења А и сваки
пут допуни водом до 100 ml. Свих пет раствора садрже по милилитру 20, 40, 60,
80 и 100 микрограма лактозе.

Пренесе се 1 ml сваког од тих пет раствора у пет
епрувета, развије се боја, мери се оптичка густина и нацрта се стандардна
крива, тако да се на апсцису наносе милиграми лактозе, а на ординату –
апсорбација.



Израчунавање



Количина лактозе, у миркограмима, у 1 ml филтрата
казеина, израчунава се по следећој формули:


 
  
  Количина лактозе (mg) =
  
  
  m1 – b1
  
  
  ,
  
 
 
  
  b
  
 


а количина лактозе у узорку, изражена као процент (m/m),
и износи:


 
  
  m1 – b1
  
  
  
  х 0,005
  
 
 
  
  m
  
 


где су:

m1 – маса лактозе, у микрограмима, у 1 ml
филтрата казеина, одређена из апсорбанције и изражена као лактоза;

b1 – маса лактозе, у микрограмима, у 1 ml филтрата
слепе пробе одређена из оптичке густине и изражена као лактоза;

m – маса узорка за испитивање, у грамима.

Поновљивост

Разлика између резултата два одређивања која је паралелно
или убрзо једно за другим извршио исти аналитичар, сходно члану 6. овог правилника,
не сме износити више од 1 g лактозе на 100 g производа.



6. ОДРЕЂИВАЊЕ КОЛИЧИНЕ
ЦЕЛУЛОЗЕ



Прибор



1) балон са округлим дном од 100 ml, који је снабдевен
ваздушним кондензатором дужине 70 cm;

2) вакуум-пумпа;

3) Buhnerov eевак;

4) сушница;

5) пећ за жарење;

6) порцулански лончић;

7) филтрир-папир;

8) ексикатор;

9) мензура,

10) чаша, запремине 50 ml и 100 ml.



Реагенси



1) азотна киселина, концентрована (r = 1,40 g/ml);

2) 80%-ни раствор сирћетне киселине: 726 ml глацијалне
сирћетне киселине разблажи се дестилованом водом до 1000 ml;

3) реагенс за целулозу: 90 ml концентроване азотне
киселине сипа се у одмерни балон запремине 1000 ml и допуни до ознаке 80%-ном
сирћеном киселином;

4) етанол, р.а.;

5) етар, р.а.



Поступак



Измери се 5 g уситњеног хомогенизованог узорка, с
тачношћу ± 0,001 g, пренесе се у балон округлог дна и дода се 35 ml реагенса за
целулозу. Садржај у балону загрева се у почетку лагано, а затим се пламен
појача и настави загревањем 25 минута, уз чешће мућкање.

Топли раствор из балона одмах се профилтрира преко
Buhnerovog левка, који је снабдевен осушеним и измереним филтрир-папиром.
Остатак на филтрит-папиру, који поред целулозе садржи и пепео, испира се
кључалом водом са 6 ml врућег реагенса за целулозу, све док се потпуно одстрани
мирис сирћетне киселине, а затим етанолом и етром. Филтрир-папир се осуши у
сушници, при температури 1050С у току три сата, измери и стави у
претходно ижарен и измерен порцулански лончић. Благим загревањем спали се
филтрир-папир у порцуланском лончићу, а затим се пепео жари при темпераутри 5000С
до 6000С у пећи за жарење, до константне масе.



Израчунавање



Количина целулозе изражава се у процентима (м/м) и
израчунава по следећој формули:


 
  
  Количина лактозе,
  (%) =
  
  
  (А – В) – С · 100
  
 
 
  
  b
  
 


где је:

А – маса осушеног узорка и филтрир-папир у грамима;

В – маса осушеног филтрир-папира, у грамима;

С – маса пепела, у грамима;

b – маса узетог узорка за испитивање, у грамима.



7. ОДРЕЂИВАЊЕ
pH–ВРЕДНОСТИ



У 1 g уситњеног узорка за испитивање дода се 100 ml
дестиловане воде, екстрахује мућкањем у току 15 минута, а затим добијени
екстракт филтрира кроз филтрир-папир. У филтрату се мери pH-вредност помоћу
pH-метра.



8. ОДРЕЂИВАЊЕ
АКТИВНОСТИ УРЕАЗЕ



Принцип и примена



Ова метода заснива се на одређивању активности преостале уреазе
у беланчевинастим производима од соје.



Прибор



1) водено купатило, чија се температура регулише и
одржава на 300С ± 50С;

2) pH-метар са стакленом и каломел-електродом и са
могућношћу мерења 5 ml раствора. pH-метар треба да има температурни кондензатор
и осетљивост ± 0,02 pH-јединице. Баждарење pH-метра врши се помоћу стандардног
пуфера, чија је pH-вредност приближна вредност која се мери;

3) епрувета са гуменим чеповима, димензија 20 mm · 150
mm.



Реагенси



Раствор фосфатног пуфера 0,05 mol/l: раствори се 3,403 g
монобазног фисфата (KH2PO4) у приближно 100 ml свеже
дестиловане воде. Затим се раствори 4,355 g дибазног калијум-фосфата (K2HPO4)
у приближно 100 ml воде. Оба раствора се помешају и допуне водом до 1000 ml.
Ако су реагенси чисти, pH-вредност износиће 7. Ако реагенси нису чисти, подеси
се pH пре употребе јаком базом или базом за pH 7. Трајност припремљеног
пуферног раствора је до 90 дана.



Припремање узорка



Узорак се самеље, при чему се води рачуна да се млевењем
не повиси његова температура, и добро промеша.

Најмање 60% узорка мора проћи кроз сито, величине отвора
0,500 mm. Сојино брашно није потребно самлети, већ само добро измешати.



Поступак



У епрувети се одмери 0,200 g узорка за испитивање, с
тачношћу ± 0,001 g, и дода 10 ml пуферног раствора са уреом, промеша тако да се
епрувета не обрће. Затим се укључи сигнални сат и епрувета са узорком стави у
водено купатило, на температури 300С. Епрувета са узорком промеша се
сваких пет минута.

За припремање слепе пробе, у епрувети се одмери 0,200 g
узорка, с тачношћу ± 0,001 g, дода 10 ml раствора фосфатног пуфера, промеша и
стави у водено купатило на температури 300С. Епрувета са слепом
пробом промеша се сваких пет минута.

Напомена: Припремање узорка и слепе пробе мора се
завршити за само пет минута.

После 30 минута, епрувета са узорком и епруветом са
слепом пробом изваде се из воденог купатила (при чему се узима у обзир интервал
од пет минута приликом припремања узорка и слепе пробе). Слој течности се
одлије у чашицу запремине 5 ml и, тачно после пет минута после вађења из
воденог купатила, одреди се pH-вредност.



Израчунавање



Разлика између pH-вредности припремљеног узорка и слепе
пробе јесте вредност активности уреазе.

Напомена: Треба пазити да не настане контаминација
стакленог посуђа и електроде. Раствор у каломел-елктроди често не може да прође
због наслага фракције из соје.



9. ОДРЕЂИВАЊЕ
НАТРИЈУМ–ХЛОРИДА ПО VOLHARDU 



Реагенси



1) 0,1 mol/1 AgNO3, раствор сребро-нитрата;

2) азотна киселина (r = 1,40 g/ml);

3) засићен раствор калијум-перманганата;

4) 0,1 mol/1 (NH4CNS) амонијум-тиоцијаната;

5) раствор фериамонијум-сулфата: одмори се 10 g FeNH4(SO4)2
· 12H2О фериамонијум-сулфата и раствори се у смеси од 80 ml воде и
10 ml концентроване азотне киселине;

6) сахароза.



Прибор



1) конична тиквица, запремине 500 ml;

2) пипете, запремине 25 ml;

3) градуисан цилиндар, запремине 200 ml;

4) бирета, запремине 50 ml;

5) градуисана пипета, запремине 5 ml.



Поступак



У коничну тиквицу запремине 500 ml измери се 1 до 2 g
узорка, с тачношћу ± 0,001 g. У исту тиквицу отпипетира се 25 ml раствора
сребро-нитрата и 25 ml азотне киселине. Затим се загреје до кључања и додаје
мало-помало засићеног раствора калијум-перманганата док се не изгуби боја.
После сваког додавања перманганата треба причекати да боја нестане, а тек тада
се додаје нова количина, све док перманганата не буде у вишку. Вишак
перманганата се одстрани додатком сахарозе. После тога дода се 150 ml
дестиловане воде и 5 ml раствора фериамонијум-сулфата, а затим вишак
сребро-нитрата титрира раствором амонијум-тиоцијаната.



Израчунавање



1 ml 0,1 mol/1 (AgNO3) сребро-нитрата одговара
0,00585 g натријум-хлорида. Кoличина NaCl изражава се у процентима и израчунава
се по следећој формули:


 
  
  количина
  натријум-хлорида, (%) =
  
  
  (b – с) · 0,585
  
  
  ,
  
 
 
  
  a
  
 


где је:

а– одвага узорка, у g;

b – количина додатог 0,1 mol/1 (AgNO3);

с – утрошена количина 0,1 mol/1 (NH4CNS) за
ретитрацију.

Напомена: Ако се хлориди одређује из пепела, онда се 3 до
5 g узорка помеша са 0,5 g безводног натријум-карбоната и спали.

Пепео се раствори у води, а хлор одреди волуметријски у
аликвотном делу филтрата према наведеном поступку.





