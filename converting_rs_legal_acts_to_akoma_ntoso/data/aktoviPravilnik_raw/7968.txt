



На
основу члана 17. став 4. Закона о процени утицаја на животну средину („Службени
гласник РС”, број 135/04),

Министар
науке и заштите животне средине доноси



ПРАВИЛНИК

о садржини студије о
процени утицаја на животну средину

„Службени
гласник РС”, број 69 од
09.08.2005.





Члан 1.

Овим
правилником ближе се прописује садржина студије о процени утицаја на животну средину.

Члан 2.

Студија
о процени утицаја на животну средину садржи:

1)
податке о носиоцу пројекта;

2)
опис локације на којој се планира извођење пројекта;

3)
опис пројекта;

4)
приказ главних алтернатива које је носилац пројекта разматрао;

5)
приказ стања животне средине на локацији и ближој околини (микро и макро локација);

6)
опис могућих значајних утицаја пројекта на животну средину;

7)
процену утицаја на животну средину у случају удеса;

8)
опис мера предвиђених у циљу спречавања, смањења и, где је то могуће, отклањања
сваког значајнијег штетног утицаја на животну средину;

9)
програм праћења утицаја на животну средину;

10)
нетехнички краћи приказ података наведених у тач. 2) до 9);

11)
подаци о техничким недостацима или непостојању одговарајућих стручних знања и вештина
или немогућности да се прибаве одговарајући подаци.

Студија
о процени утицаја на животну средину садржи и основне податке о лицима која су учествовала
у њеној изради, о одговорном лицу, датум израде, потпис одговорног лица и оверу
потписа печатом овлашћене организације која је израдила студију.

Члан 3.

Опис
локације на којој се планира извођење пројекта садржи нарочито:

1)
копију плана катастарских парцела на којима се предвиђа извођење пројекта са уцртаним
распоредом свих објеката;

2)
податке о потребној површини земљишта у м2 за време извођења радова са
описом физичких карактеристика и картографским приказом одговарајуће размере, као
и површине која ће бити обухваћена када пројекат буде изведен;

3)
приказ педолошких, геоморфолошких, геолошких и хидрогеолошких и сеизмолошких карактеристика
терена;

4)
податке о изворишту водоснабдевања (удаљеност, капацитет, угроженост, зоне санитарне
заштите) и о основним хидролошким карактеристикама;

5)
приказ климатских карактеристика са одговарајућим метеоролошким показатељима;

6)
опис флоре и фауне, природних добара посебне вредности (заштићених) ретких и угрожених
биљних и животињских врста и њихових станишта и вегетације;

7)
преглед основних карактеристика пејзажа;

8)
преглед непокретних културних добара;

9)
податке о насељености, концентрацији становништва и демографским карактеристикама
у односу на објекте и активности;

10)
податке о постојећим привредним и стамбеним објектима и објектима инфрастуктуре
и супраструктуре.

У
зависности од карактеристика подручја, опис локације садржи и описе и податке о
другим заштићеним подручјима, подручјима предвиђеним за научна истраживања, о археолошким
налазиштима, посебно осетљивим подручјима, подручјима посебне намене и сл.

Члан 4.

Опис
пројекта садржи нарочито:

1)
опис претходних радова на извођењу пројекта;

2)
опис објекта, планираног производног процеса или активности, њихове технолошке и
друге карактеристике;

3)
приказ врсте и количине потребне енергије и енергената, воде, сировина, потребног
материјала за изградњу и др.;

4)
приказ врсте и количине испуштених гасова, воде, и других течних и гасовитих отпадних
материја, посматрано по технолошким целинама укључујући емисије у ваздух, испуштање
у површинске и подземне водне реципијенте, одлагање на земљиште, буку, вибрације,
топлоту, зрачења (јонизујућа и нејонизујућа) и др.

5)
приказ технологије третирања (прерада, рециклажа, одлагање и сл.) свих врста отпадних
материја;

6)
приказ утицаја на животну средину изабраног и других разматраних технолошких решења.

Члан 5.

Приказ
главних алтернатива које је носилац пројекта разматрао са образложењем главних разлога
за избор одређеног решења и утицајима на животну средину у погледу избора садржи:

1)
локацију или трасу;

2)
производне процесе или технологију;

3)
методе рада;

4)
планове локација и нацрте пројеката;

5)
врсту и избор материјала;

6)
временски распоред за извођење пројекта;

7)
функционисање и престанак функционисања;

8)
датум почетка и завршетка извођења;

9)
обим производње;

10)
контролу загађења;

11)
уређење одлагања отпада;

12)
уређење приступа и саобраћајних путева;

13)
одговоност и процедуру за управљање животном средином,

14)
обуку;

15)
мониторинг;

16)
планове за ванредне прилике;

17)
начин декомисије, регенерације локације и даље употребе.

Члан 6.

Опис
чинилаца животне средине за које постоји могућност да буду знатно изложени ризику
услед извођења предложеног пројекта обухвата нарочито:

1)
становништво;

2)
фауну и флору;

3)
земљиште, воду и ваздух;

4)
климатске чиниоце;

5)
грађевине, непокретна културна добра, археолошка налазишта и амбијенталне целине;

6)
пејзаж;

7)
међусобни однос наведених чинилаца.

Члан 7.

Опис
могућих значајних утицаја пројекта на животну средину обухвата квалитативни и квантитативни
приказ могућих промена у животној средини за време извођења пројекта, редовног рада
и за случај удеса, као и процену да ли су промене привременог или трајног карактера,
а нарочито у погледу:

1)
квалитета ваздуха, вода, земљишта, нивоа буке, интензитета вибрација, топлоте и
зрачења;

2)
здравља становништва;

3)
метеоролошких параметара и климатских карактеристика;

4)
екосистема;

5)
насељености, концентрације и миграције становништва;

6)
намене и коришћења површина (изграђене и неизграђене површине, употреба пољопривредног,
шумског и водног земљишта и сл.);

7)
комуналне инфраструктуре;

8)
природних добара посебних вредности и непокретних културних добара и њихове околине
и сл.;

9)
пејзажним карактеристикама подручја и сл.

Члан 8.

Студија
о процени утицаја на животну средину садржи и приказ опасних материја, њихових количина
и карактеристика, мера превенција, приправности и одговорности за удес, као и мера
отклањања последица удеса, односно санације.

Члан 9.

Опис
мера за спречавање, смањење и отклањање сваког значајнијег штетног утицаја на животну
средину обухвата мере које ће се предузети за уређење простора, техничко-технолошке,
санитарно-хигијенске, биолошке, организационе, правне, економске и друге мере.

Опис
мера из става 1. овог члана садржи:

1)
мере које су предвиђене законом и другим прописима, нормативима и стандардима и
роковима за њихово спровођење;

2)
мере које ће се предузети у случају удеса;

3)
планове и техничка решења заштите животне средине (рециклажа, третман и диспозиција
отпадних материја, рекултивација, санација и др.);

4)
друге мере које могу утицати на спречавање или смањење штетних утицаја на животну
средину.

Члан 10.

Програм
праћења утицаја на животну средину садржи:

1)
приказ стања животне средине пре почетка функционисања пројекта на локацијама где
се очекује утицај на животну средину;

2)
параметре на основу којих се могу утврдити штетни утицаји на животну средину;

3)
места, начин и учесталост мерења утврђених параметара.

Члан 11.

Даном
ступања на снагу овог правилника престаје да важи Правилник о анализи утицаја објеката,
односно радова на животну средину („Службени гласник РС”, број 61/92).

Члан 12.

Овај правилник ступа
на снагу осмог дана од дана објављивања у „Службеном гласнику Републике Србије”.





Број
110-00-6/2005-01

У
Београду, 21. јула 2005. године

Министар,

др
Александар Поповић, с.р.



