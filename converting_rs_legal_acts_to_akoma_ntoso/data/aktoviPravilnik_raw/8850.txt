


	
	Zakon

	


	
				На основу члана 423. став 8. Закона о трговачком бродарству („Службени гласник РС”, број 96/15),
				Министар грађевинарства, саобраћаја и инфраструктуре доноси
				ПРАВИЛНИК
				о мерама пружања помоћи у лукама и на бродовима лицима са инвалидитетом и лицима са смањеном покретљивошћу
				"Службени гласник РС", број 29 од 24. марта 
				2017.
				
				Члан 1.
				Овим правилником прописује се могућност избора између права на повраћај новца или преусмеравања које мора да се понуди лицу са инвалидитетом или лицу са смањеном покретљивошћу ако му се ускрати укрцавање, мере пружања помоћи у лукама и на бродовима лицима са инвалидитетом и лицима са смањеном покретљивошћу, као и садржина оспособљености особља возара и лучког оператера у односу на поступање са лицима са инвалидитетом.
				Члан 2.
				Лице са инвалидитетом или лице са смањеном покретљивошћу, ако му се ускрати укрцавање, бира између права на повраћај новца или преусмеравања, како је дато у Прилогу 1 – Право на повраћај новца или преусмеравања за лица са инвалидитетом и лица са смањеном покретљивошћу, који је одштампан уз овај правилник и чини његов саставни део.
				Члан 3.
				Лицу са инвалидитетом или лицу са смањеном покретљивошћу у лукама се пружа помоћ предузимањем мера датих у Прилогу 2 – Помоћ у лукама, укључујући укрцавање и искрцавање, који је одштампан уз овај правилник и чини његов саставни део.
				Лицу са инвалидитетом или лицу са смањеном покретљивошћу на броду се пружа помоћ предузимањем мера датих у Прилогу 3 – Помоћ на броду, који је одштампан уз овај правилник и чини његов саставни део.
				Члан 4.
				Возари и лучки оператери оспособљавају особље за пружање помоћи лицима са инвалидитетом према упутствима датим у Прилогу 4 – Оспособљеност особља у односу на поступање са лицима са инвалидитетом, који је одштампан уз овај правилник и чини његов саставни део.
				Члaн 5.
				Овај правилник је усклађен са свим начелима и захтевима из Уредбе (ЕУ), број 1177/2010 Европског парламента и савета од 24. новембра 2010. године о правима путника када путују морем или унутрашњим пловним путевима и о измени Уредбе (ЕЗ), број 2006/2014.
				Члан 6.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-22/2017-06
				У Београду, 23. марта 2017. године
				Министар,
				проф. др Зорана З. Михајловић, с.р. 
				
				Прилози
				Прилог 1 - Право на повраћај новца или преусмеравања за лица са инвалидитетом и лица са смањеном покретљивошћу
				
				Прилoг 2 - Помоћ у лукама, укључујући укрцавање и искрцавање
				
				Прилoг 3 - Помоћ на броду
				
				Прилoг 4 - Оспособљеност особља у односу на поступање са лицима са инвалидетом


	

