







На основу
члана 84. алинеја 3. Закона о мерама за унапређење сточарства („Службени
гласник СРС“, број 38/84),


Републички
комитет за пољопривреду, шумарство и водопривреду, доноси








ПРАВИЛНИК



о садржају обрасца пријаве за упис у евиденцију организација удруженог рада које 
се баве пословима селекције стоке и пчела


„Службени
гласник СРС”, број 51 од 30. 
децембра 1985.








Члан
1.


Овим правилником
утврђује се садржај обрасца пријаве за упис у евиденцију организација удруженог
рада које се баве пословима селекције стоке и пчела.





Члан
2.


Образац пријаве за
упис у евиденцију организација удруженог рада које се баве пословима селекције
стоке и пчела (у даљем тексту: евиденција), садржи:


1) назив организације;


2) адресу
организације: општина, место, улица, телефон;


3) стручни кадар за
рад на пословима селекције: број, школска спрема, специјалност, колико је
годишње запослен на пословима селекције стоке, године радног искуства на
пословима селекције стоке;


4) списак опреме за
рад на:


– контроли
продуктивности стоке;


– испитивању
производних својстава приплодне стоке и преношења особина на потомство;


– испитивању квалитета
сточарских производа;


– обради података
основне матичне евиденције стоке;


– обележавању стоке.





Члан
3.


Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”.








Број
323-224/85-04


У
Београду,29. октобра 1985. године


Председник


Републичког комитета 


за
пољопривреду, шумарство 


и
водопривреду


мр
Никола Станић, с.р.








