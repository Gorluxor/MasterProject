


	
	Zakon

	


	
		Редакцијски пречишћен текст
	
	
	На основу члана 175. став 2. Закона о социјалној заштити („Службени гласник РС”, број 24/11), 
	
	Министар рада и социјалне политике доноси
	
	ПРАВИЛНИК 
	
	о обрасцу и садржини службене легитимације инспектора социјалне заштите
	
	"Службени гласник РС", бр. 1 од 11. јануара 
	2012, 81 од 24. септембра 2015 - 
др. правилник
	
	Садржина Правилника 
	Члан 1.
	Овим правилником прописују се образац и садржина службене легитимације инспектора социјалне заштите (у даљем тексту: легитимација). 
	
	Образац и садржина легитимације 
	Члан 2.
	Легитимација се издаје на обрасцу ЛИ, формата 65 x 95 mm, који је одштампан уз овај правилник и чини његов саставни део. 
	
	На средини насловне стране легитимације налазе се утиснут Мали грб Републике Србије и текст: „РЕПУБЛИКА СРБИЈА СЛУЖБЕНА ЛЕГИТИМАЦИЈА ИНСПЕКТОРА СОЦИЈАЛНЕ ЗАШТИТЕ”. 
	
	Унутрашња лева страна обрасца легитимације, почев од горње ивице легитимације редом надоле садржи Мали грб Републике Србије, а испод њега је следећим редом текст: 
	
	„РЕПУБЛИКА СРБИЈА 
	СЛУЖБЕНА ЛЕГИТИМАЦИЈА
	ИНСПЕКТОРА СОЦИЈАЛНЕ ЗАШТИТЕ”. 
	Са леве стране унутрашње леве стране обрасца легитимације је следећим редом текст: 
	
	„Име
	Презиме 
	Својеручни потпис инспектора
	место за холограм, а са десне стране је: место за фотографију формата 25 x 35 mm, место за печат органа: „(М.П.)” и у наставку место за својеручни потпис руководиоца органа који је издао легитимацију”.
	На средини десне унутрашње стране је следећим редом текст: 
	„ОВЛАШЋЕЊА 
	ИНСПЕКТОРА СОЦИЈАЛНЕ ЗАШТИТЕ
	У вршењу инспекцијског надзора инспектор социјалне заштите има права и дужности да контролише законитост рада и испуњеност стандарда у области социјалне заштите и предузима мере, у складу са законом.” , а са леве стране је место за упис броја под којим се води посебна евиденција и текст: „Место и датум издавања”. 
	
	Легитимација је обложена кожом црне боје, штампа се на белом офсет папиру и са унутрашње стране облаже се провидном фолијом.
	На унутрашњој левој страни обрасца легитимације, испод речи: „РЕПУБЛИКА СРБИЈА” уписује се назив Министарства, назив аутономне покрајине или назив јединице локалне самоуправе. 
	
	Коришћење легитимације 
	Члан 3.
	Легитимација служи за идентификацију инспектора социјалне заштите, коју је он дужан да покаже на захтев одговорног или другог заинтересованог лица док врши надзор.
	Инспектор социјалне заштите користи легитимацију само за време обављања службене дужности. 
	
	Поступање у случају останка без легитимације 
	Члан 4.
	Ако инспектор социјалне заштите изгуби, оштети или на други начин остане без легитимације он о томе без одлагања, писмено обавештава непосредног руководиоца, ради издавања нове легитимације. 
	
	Лице које престане да обавља инспекцијске послове, даном престанка радног односа, односно распоређивања на друго радно место, предаје легитимацију свом непосредном руководиоцу. 
	
	Враћена легитимација се поништава.
	Ступање на снагу
	Члан 5.
	Овај правилник ступа на снагу осмог дана од дана објављивања у „Службеном гласнику Републике Србије” . 
	
	
	Број 110-00-1066/201-09
	У Београду, 12. децембра 2011. године 
	
	Министар,
	
	Расим Љајић, с.р.
	
	

