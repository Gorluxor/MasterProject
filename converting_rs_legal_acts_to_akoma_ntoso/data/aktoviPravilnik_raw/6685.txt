


	
	Zakon



	
			На основу члана 24. став 2. Закона о извозу и увозу робе двоструке намене  („Службени гласник РС”, број 95/13), 
			Министар трговине, туризма и телекомуникација доноси
			ПРАВИЛНИК 
			о облику и садржају извештаја о извозу и увозу робе двоструке намене, пруженој брокерској услузи и техничкој помоћи 
			"Службени гласник РС", број 103 од 26. 
			децембра 2018.
			Члан 1.
			Овим правилником прописују се облик и садржај извештаја који извозник, односно увозник робе двоструке намене, брокер и пружалац техничке помоћи доставља министарству надлежном за послове спољне трговине о извршеном извозу и увозу робе двоструке намене, пруженој брокерској услузи и техничкој помоћи. 
			Члан 2.
			Извештај из члана 1. овог правилника садржи: 
			1) Пословно име и седиште извозника, увозника, брокера и пружаоца техничке помоћи; 
			2) Број и врсту издате дозволе са датумом издавања; 
			3) Назив робе, количину, вредност робе по конкретној дозволи, као и реализовану количину и вредност; 
			4) Број и датум царинског документа (ЈЦИ, АТА карнет, транзитни документ, Образац 302 или други), као и датум преласка царинске линије; 
			5) Број и датум фактуре по којој је роба царињена;
			6) Датум састављања извештаја; 
			7) Име и презиме обрађивача извештаја; 
			8) Потпис одговорног лица. 
			Члан 3. 
			Ако има више врста роба, подаци се уписују према редоследу који је наведен у дозволи и према датуму царињења. Роба се уписује у складу са царинским документом из члана 2. тачка 4) овог правилника.  
			Код сукцесивних испорука, подаци се дописују уз претходно унете податке за робу која је већ испоручена. 
			Трошкови (консултантске услуге, трошкови обуке, транспортни трошкови, трошкови осигурања и остали трошкови) наведени у дозволи приказују се у извештају одвојено од робе.
			Члан 4.
			Уз попуњен образац извештаја доставља се фотокопија дозволе, царински документ из члана 2. тачка 4) и фактура по којој је роба царињена.
			Члан 5.
			Образац извештаја одштампан је уз овај правилник и чини његов саставни део.
			Члан 6. 
			Даном ступања на снагу овог правилника престаје да важи Правилник о облику и садржају извештаја о извозу и увозу робе двоструке намене, пруженој брокерској услузи и техничкој помоћи („Службени гласник РС”, број 9/14). 
			Члан 7.
			Овај правилник ступа на снагу осмог дана од дана објављивања у „Службеном гласнику Републике Србије”. 
			Број 335-13-155-2/2018-10
			У Београду, 18. децембра 2018. године 
			Министар, 
			Расим Љајић, с.р.
			
	

