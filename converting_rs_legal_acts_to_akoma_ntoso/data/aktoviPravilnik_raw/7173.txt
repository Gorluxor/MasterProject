


	
	Zakon



	
			На основу члана 9. ст. 12. и 13. и члана 10. став 6. Закона о буџетском систему („Службени гласник РС”, бр. 54/09, 73/10, 101/10, 101/11, 93/12, 62/13, 63/13 – испрaвка, 108/13, 142/14, 68/15 – др. закон, 103/15, 99/16, 113/17 и 95/18),
			Министар финансија доноси
			ПРАВИЛНИК
			о начину коришћења средстава са подрачуна консолидованог рачуна трезора Републике Србије, односно других рачуна, начину пласирања новчаних средстава, као и о начину извештавања о коришћењу, односно о инвестирању средстава 
			"Службени гласник РС", број 101 од 20. децембра 
			2018.
			Уводне одредбе
			Члан 1.
			Овим правилником ближе се уређује начин коришћења новчаних средстава са подрачуна, директних и индиректних корисника буџетских средстава Републике Србије (у даљем тексту: корисници буџетских средстава Републике), организација за обавезно социјално осигурање и корисника средстава Републичког фонда за здравствено осигурање (у даљем тексту: корисници средстава ООСО), укључених у консолидовани рачун трезора Републике Србије, као и са посебних наменских рачуна корисника јавних средстава који нису укључени у систем консолидованог рачуна трезора и осталих правних лица и других субјеката који не припадају јавном сектору, а којима се врши пренос средстава из буџета (у даљем тексту: КРТ Републике).
			Овим правилником ближе се уређује и начин пласирања слободних новчаних средстава, као и начин извештавања о коришћењу средстава из става 1. овог члана и  инвестирању новчаних средстава са консолидованог рачуна трезора.
			Члан 2.
			Корисници буџетских средстава Републике који расходе и издатке не извршавају кроз систем извршења буџета Републике Србије могу имати подрачуне на којима се воде средства за редовно пословање и подрачуне на којима се воде сопствени приходии средства из других извора.
			На подрачунима за редовно пословање из става 1. овог члана воде се новчана средства у складу са буџетом Републике.
			На подрачунима сопствених приходаи средстава из других извора из става 1. овог члана воде се средства која се остварују у складу са законом.
			Новчана средства са подрачуна за редовно пословање не могу се преносити на подрачуне сопствених приходаи подрачуне средстава из других извора корисника буџетских средстава Републике из става 1. овог члана.
			Члан 3.
			На подрачунима за редовно пословање корисника средстава ООСО воде се новчана средства у складу са финансијским планом корисника средстава ООСО.
			На подрачунима сопствених прихода и средстава из других извора воде се новчана средства корисника средстава ООСО која се остварују у складу са законом и финансијским планом.
			Члан 4.
			Средства за редовно пословање, сопствени приходи, средства из других извора средстава корисника буџетских средстава Републике и корисника средстава ООСО консолидују се на нивоу КРТ Републике.
			Ако се корисник буџетских средстава Републике финансира из буџета различитих нивоа власти, сопствени приходии средства из других извора тог корисника консолидују се на нивоу трезора према припадности директног корисника буџетских средстава.
			Коришћење новчаних средстава
			Члан 5.
			Министарство финансија – Управа за трезор (у даљем тексту: Управа), на захтев корисника буџетских средстава Републике, реализује платне налоге у оквиру одобрених апропријација, односно квота, у складу са буџетом Републике за буџетску годину.
			Управа испоставља и реализује налоге за трансфер средстава са рачуна за извршење буџета Републике на подрачуне за редовно пословање корисника буџетских средстава Републике који расходе и издатке не извршавају кроз систем извршења буџета Републике Србије, као и на рачуне за уплату јавних прихода, на захтев тих корисника, у оквиру одобрених апропријација, односно квота, у складу са буџетом Републике за буџетску годину.
			Корисници средстава ООСО испостављају платне налоге Управи у складу са финансијским планом.
			Члан 6.
			Управа реализује платне налоге на захтев корисника буџетских средстава Републике који расходе и издатке не извршавају кроз систем извршења буџета Републике Србије, за расходе и издатке са подрачуна сопствених прихода, односно са подрачуна извршења буџета Републике Србије за кориснике који расходе и издатке извршавају кроз систем извршења буџета Републике Србије, до износа остварених сопствених прихода, у оквиру одобрених апропријација, у складу са буџетом Републике за буџетску годину.
			Корисници буџетских средстава Републике који расходе и издатке не извршавају кроз систем извршења буџета Републике Србије и корисници средстава ООСО врше плаћања са подрачуна сопствених прихода, за намене и до висине утврђене законом, другим прописима и општим актом.
			Непосредна плаћања врше се испостављањем платних налога, у складу са законом.
			Члан 7.
			Управа сачињава извештај о коришћењу средстава са подрачуна на основу реализованих платних налога из чл. 5. и 6. овог правилника у складу са Правилником о Плану подрачуна консолидованог рачуна трезора („Службени гласник РС”, бр. 42/10 и 24/16).
			Управљање новчаним средствима на КРТ Републике
			Члан 8.
			Средствима на КРТ Републике управљаУправа, у циљу несметаног извршавања расхода и издатака утврђених законом о буџету Републике Србије за текућу буџетску годину.
			Управљање средствима из става 1. овог члана подразумева планирање и пројекцију новчаних токова, као и управљање приходима и примањима и расходима и издацима ради ефикаснијег коришћења тих средстава.
			Управапланира токове новчаних средстава са циљем несметаног извршења обавеза буџета Републике, у складу са законом.
			Члан 9.
			У циљу обезбеђивања средстава за финансирање текуће неликвидности буџета, могу се привремено користити расположива слободна средства са КРТ Републике, преносом средстава са рачуна за интерне позајмице.
			Позајмица средстава из става 1. овог члана може се вршити у износу који не угрожава дневну ликвидност КРТ Републике.
			Уколико на крају текуће буџетске године буде постојала позајмица са КРТ Републике у зависности од услова на финансијском тржишту, може се пренети у наредну годину.
			Инвестирање слободних новчaних средстава
			Члан 10.
			Средства са КРТ Републике која остану расположива после извршења обавеза у складу са чланом 8. став 3. овог правилника, могу се инвестирати у хартије од вредности Републике Србије, пре рока њиховог доспећа, у хартије од вредности Народне банке Србије, осталим нивоима власти, банкама које као залогу дају хартије од вредности које је емитовала Република Србија, у хартије од вредности страних држава чији је кредитни рејтинг А или бољи и финансијским институцијама у иностранству чији је кредитни рејтинг АА или бољи.
			Члан 11.
			Управаврши инвестирање средстава из члана 10. овог правилника на основу појединачне одлуке министра надлежног за послове финансија о инвестирању тих средстава, у складу са законом.
			Извештавање о инвестирању средстава
			Члан 12.
			Локални орган управе надлежан за финансије извештава Управу о инвестирању новчаних средстава са консолидованог рачуна трезора локалне власти на домаћем финансијском тржишту новца, подношењем надлежној организационој јединици Управе Обрасца ИКРТЛВ – Извештај о инвестирању новчаних средстава на консолидованом рачуну трезора локалне власти за месец ______ 20_. године, који je одштампан уз овај правилник и чини његов саставни део, до петог у месецу за претходни месец.
			Члан 13.
			Управа сачињава обједињени извештај о инвестирању средстава, на основу података са рачуна пласмана консолидованог рачуна трезора Републике Србије, као и на основу извештаја из члана 12. овог правилникa.
			Завршне одредбе
			Члан 14.
			Даном ступања на снагу овог правилника престаје да важи Правилник о начину  коришћења средстава са подрачуна, односно других рачуна консолидованог рачуна трезора Републике и о начину извештавања о инвестирању средстава корисника буџета и организација обавезног социјалног осигурања („Службени гласник РС”, бр. 3/04, 140/04, 1/06 и 111/09).
			Члан 15.
			Овај правилник ступа на снагу наредног дана од дана објављивања у „Службеном гласнику Републике Србије”.
			Број 110-00-7/2018-001-007  
			У Београду, 18. децембра 2018. године
			Министар,
			Синиша Мали, с.р. 
			Образац ИКРТЛВ
			ШИФРА ОПШТИНЕ _______________
			ОПШТИНА/ГРАД _________________
			АДРЕСА _________________________
			ТЕЛЕФОН _______________________
			ЛИЦЕ ЗА КОНТАКТ _______________
			
				
					
					
					
					
					
					
					
					
				
				
					
						
							ИЗВЕШТАЈ О ИНВЕСТИРАЊУ НОВЧАНИХ СРЕДСТАВА НА КОНСОЛИДОВАНОМ РАЧУНУ ТРЕЗОРА ЛОКАЛНЕ ВЛАСТИ ЗА МЕСЕЦ  __________ 20_. ГОДИНЕ
						
					
					
						
							Ред.бр.
						
						
							Шифрапласмана
						
						
							Врста пласмана
						
						
							Почетно стање пласмана у месецу
						
						
							Пласирана средства у току месеца
						
						
							Повраћај пласираних средстава у току месеца
						
						
							Стање пласмана последњег дана у месецу
						
						
							Опис
						
					
					
						
							1.
						
						
							2.
						
						
							3.
						
						
							4.
						
						
							5.
						
						
							6.
						
						
							7.
						
						
							8.
						
					
					
						
							1.
						
						
							210
						
						
							Пласмани банкама – опозиви депозити 
						
						
							
						
						
							
						
						
							
						
						
							
						
						
							
						
					
					
						
							2.
						
						
							211
						
						
							Интерни пласмани –  позајмице
						
						
							
						
						
							
						
						
							
						
						
							
						
						
							
						
					
					
						
							3.
						
						
							212
						
						
							Пласмани другим трезорима
						
						
							
						
						
							
						
						
							
						
						
							
						
						
							
						
					
					
						
							4.
						
						
							213
						
						
							Пласмани банкама –  орочени депозити
						
						
							
						
						
							
						
						
							
						
						
							
						
						
							
						
					
					
						
							5.
						
						
							215
						
						
							Пласмани у хартије од вредности
						
						
							
						
						
							
						
						
							
						
						
							
						
						
							
						
					
					
						
							6.
						
						
							219
						
						
							Остали пласмани
						
						
							
						
						
							
						
						
							
						
						
							
						
						
							
						
					
					
						
							7.
						
						
							
						
						
							Укупно:
						
						
							
						
						
							
						
						
							
						
						
							
						
						
							
						
					
				
			
			
				
					
					
					
				
				
					
						
							Датум _______________ 
							Место _______________
						
						
							М.П.
						
						
							Овлашћено лице надлежног локалног органа
							________________________
						
					
				
			
	

