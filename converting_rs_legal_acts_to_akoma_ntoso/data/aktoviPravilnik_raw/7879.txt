


	
	Zakon


	
			На основу члана 91. став 5. Закона о путевима („Службени гласник РС”, бр. 41/18 и 95/18 – др. закон),
			Министар грађевинарства, саобраћаја и инфраструктуре уз сагласност министра унутрашњих послова доноси
			ПРАВИЛНИК
			о садржини извештаја о саобраћајним незгодама
			"Службени гласник РС", број 34 од 17. маја 2019.
			Члан 1.
			Овим правилником прописује се садржина извештаја о саобраћајним незгодама. 
			Члан 2.
			Извештај из члана 1. овог правилника садржи најмање следеће податке:
			1) локација саобраћајне незгоде:
			(1) место,
			(2) општина,
			(3) пут (ознака, деоница, стационажа) или улица и број,
			(4) GPS координате;
			2) датум и време саобраћајне незгоде;
			3) подаци о путу:
			(1) пут у насељу или ван насеља,
			(2) категорија пута, 
			(3) тип раскрснице, уколико се незгода догодила у раскрсници, 
			(4) саобраћајна сигнализација (саобраћајни знакови и ознаке на путу) и јавно осветљење,
			(5) подаци о броју саобраћајних трака,
			(6) стање коловоза, 
			(7) временски услови,
			(8) ограничење брзине, 
			(9) препреке на путу;
			4) подаци о броју погинулих и повређених лица у саобраћајној незгоди;
			5) подаци о непосредним учесницима саобраћајне незгоде:
			(1) старост, 
			(2) пол, 
			(3) држављанство, 
			(4) ниво алкохолисаности, 
			(5) коришћење елемената пасивне заштите;
			6) подаци о возилима:
			(1) врста возила,
			(2) тип и марка возила, 
			(3) година производње,
			(4) држава регистрације возила;
			7) подаци о саобраћајној незгоди:
			(1) тип саобраћајне незгоде,
			(2) маневар возила;
			8) подаци о времену пријављивања незгоде и времену доласка увиђајне екипе:
			(1) време када је незгода пријављена,
			(2) време доласка увиђајне екипе на лице места.
			Члан 3.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 344-08-4989/2019-03
			У Београду, 9. маја 2019. године
			Министар,
			проф. др Зорана З. Михајловић, с.р.
	

