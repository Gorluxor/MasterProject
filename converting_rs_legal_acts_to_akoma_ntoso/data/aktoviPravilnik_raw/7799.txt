



На основу члана 53а
став 3. Закона о пољопривредном земљишту („Службени гласник
РС”, број 49/92, 53/93, 67/93, 48/94, 46/95 и 54/96),

Министар пољопривреде, шумарства и
водопривреде, доноси





ПРАВИЛНИК

О
УСЛОВИМА И КРИТЕРИЈУМИМА ЗА ДОДЕЛУ И КОРИШЋЕЊЕ СРЕДСТАВА ЗА ФИНАНСИРАЊЕ
ИЗВОЂЕЊА РАДОВА НА ЗАШТИТИ, КОРИШЋЕЊУ И УРЕЂЕЊУ ПОЉОПРИВРЕДНОГ ЗЕМЉИШТА

„Службени
гласник РС”, број 60 од 30. децембра 1997.





Члан
1.

Овим правилником
утврђују се услови и критеријуми за доделу и коришћење средстава обезбеђених
буџетом Републике Србије (у даљем тексту: средства Републике) за финансирање
извођења инвестиционих и других радова на заштити, коришћењу и уређењу
пољопривредног земљишта.



Члан
2.

Корисници средстава
Републике за финансирање извођења радова на заштити, коришћењу и уређењу
пољопривредног земљишта су: индивидуални пољопривредници и друга физичка лица,
пољопривредна газдинства са својством правног лица, земљорадничке и друге
задруге.

Корисници из става
1. овог члана могу бити и предузећа и установе које имају сопствене економије,
општине и градови код комплексног уређења пољопривредног земљишта путем
комасације и одводњавања у поступку комасације, систематске контроле плодности
обрадивог земљишта (прве до пете класе) на газдинствима индивидуалних
пољопривредника и других физичких лица, и за израду основа заштите, коришћења и
уређења пољопривредног земљишта, односно научноистраживачке организације -
факултети, институти за израду студијско-истраживачких радова и пројеката од
значаја за Републику Србију.



Члан
3.

Корисник средстава
може остварити право на коришћење средстава из члана 1. овог правилника, ако
обезбеди учешће својих средстава и има програм – пројекат за извођење радова на
пољопривредном земљишту.



Члан
4.

Висина учешћа
средстава Републике из члана 1. овог правилника утврђује се у зависности од
намене улагања и подручја на коме ће се вршити намеравана улагања и у односу на
предрачунску вредност улагања износи (у % до):



Члан
5.

Приоритет у
коришћењу средстава Републике имају:

1) одобрени и
започети програми – пројекти из 1996. године;

2) програми –
пројекти којима се обезбеђује комплексна заштита и уређење пољопривредног
земљишта на локалитету где се изводи намеравано улагање;

3) програми –
пројекти који се реализују на територијама најнеразвијенијих општина у
Републици Србији према Закону о недовољно развијеним подручјима Републике
Србије („Службени гласник РС”, број 53/95);

4) програми –
пројекти који се реализују на брдско-планинском подручју, приграничним општинама
и општинама на недовољно развијеном подручју, на подручју Голије, Пештера,
Старе планине и Власине;

5) корисници који
обезбеђују краћи рок враћања кредита од конкурсом предвиђеног;

6) корисници који
обезбеђују веће учешће својих средстава и средстава из других извора у
конструкцији финансирања и запошљавају већи број радника, односно имају мања
улагања по јединици капацитета и по запосленом;

7) програми, односно
пројекти код којих је највећим делом у техничкој структури улагања потребно
финансирати набавку и монтажу опреме за наводњавање (широкозахватне машине,
тифоне, опрему намењену за коришћење методом „кап по кап” или путем
микрораспрскивача, пумпе за наводњавање, дизел или електроагрегати и сл.) и

8) корисници који
имају и развијају сточарску производњу на својим површинама.



Члан
6.

Овај правилник ступа
на снагу осмог дана од дана објављивања у „Службеном гласнику Републике
Србије”.





Број
110-00-100/97-09

У Београду,
22. децембра 1997. године

Министар,

проф. др Јован
Бабовић, с.р.









