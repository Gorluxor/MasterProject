


	
	Zakon


				На основу члана 182. став 10. Закона о безбедности саобраћаја на путевима („Службени гласник РС”, бр. 41/09 и 53/10), 
				Министар за инфраструктуру и енергетику доноси
				
	
	ПРАВИЛНИК
				о посебној ознаци на возилу којим управља лице са пробном возачком дозволом
				
				"Службени гласник РС", број 22 од 31. марта 
				2011.
	
	
	Члан 1.
				Овим правилником прописују се изглед, техничке карактеристике и начин постављања посебне ознаке за означавање возила којим управља лице којe има пробну возачку дозволу (у даљем тексту: посебна ознака).
				
	Члан 2.
				Основна боја посебне oзнакe је бела са црном ивицом на којој су два преклопљена петоугаоника црвене и плаве боје преко којих је исписано слово П, које је беле боје. Изглед ознаке је приказан на цртежу бр. 1.
				Члан 3.
				Посебна ознака је квадратног облика димензија 100 mm x 100 mm. 
				
	Члан 4.
				Посебна ознака се поставља у горњи леви угао предњег и задњег ветробранског стакла са унутрашње стране возила, на месту означеном на цртежу бр. 2. Знак се поставља на начин приказан на цртежу бр. 3.
				
	Члан 5.
				Цртежи бр. 1, 2. и 3. дати су у Прилогу 1. који је одштампан уз овај правилник и чини његов саставни део. Џ
				
	Члан 6.
				Овај правилник ступа на снагу осмог дана од дана објављивања у „Службеном гласнику Републике Србије”. 
	
	
				Број 110-00-03/2011-01 
				У Београду, 21. марта 2011. године 
				Министар,
				Милутин Мркоњић, с.р.
	
				
				
	
