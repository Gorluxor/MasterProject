








	Редакцијски пречишћен текст


На основу члана 29. став 2. Закона о органској производњи
и органским производима („Службени гласник РС”, број 62/06) и члана 17. став 4.
и члана 24. став 2. Закона о Влади („Службени гласник РС”, бр. 55/05, 71/05 – исправка
и 101/07),

Министар пољопривреде, шумарства и водопривреде доноси



ПРАВИЛНИК

о
обрасцу службене легитимације инспектора за органску производњу

„Службени
гласник РС“, бр. 
61


од
20. 

јуна 
2008, 81 од 24. септембра 2015 - 
др. правилник




Члан 1.

Овим правилником ближе се прописује образац службене легитимације
инспектора за органску производњу (у даљем тексту: легитимација).



Члан 2. 


Легитимација се израђује на хартији са заштитом 120 
g/m².

Хартија из става 1. овог члана је без избељивача са воденим
знаком, влаканца видљива под UV светлом, заштићена холограмом величине 90 x 60 
mm,
са обостраном штампом и црвеном флуоросцентном нумерацијом. 

Врх формата је црвене боје (cmyk: М = 70% Y = 35%), дно
формата је плаве боје (cmyk: М = 70% Y = 35%) од црвене до плаве боје, димензија
90 x 60 mm и заштићује се ПВЦ провидним омотом. 



Члан 3.

Образац легитимације садржи предњу страну и полеђину легитимације.

Предња страна легитимације садржи: 


1) у горњем делу у средини – грб Републике Србије; 


2) испод грба, на средини текст:

„РЕПУБЛИКА СРБИЈА

Министарство пољопривреде,

шумарства и водопривреде

ИНСПЕКТОР ЗА ОРГАНСКУ ПРОИЗВОДЊУ”;

3) испод текста: „ИНСПЕКТОР ЗА ОРГАНСКУ ПРОИЗВОДЊУ”, са
десне стране, налази се место за фотографију инспектора за органску производњу,
димензија 28 x 32 mm, преко које се у доњем левом углу утискује печат Министарства
пољопривреде, шумарства и водопривреде; 

4) са леве стране фотографије је холограм са грбом Републике
Србије; 

5) на средини обрасца налази се место означено за печат
(„М П”);

6) испод холограма и фотографије налази се реч: „ИМЕ”, са
означеним местом за уписивање имена инспектора за органску производњу; 


7) испод речи: „ИМЕ”, налази се реч: „ПРЕЗИМЕ” са означеним
местом за уписивање презимена инспектора за органску производњу; 

8) испод речи: „ПРЕЗИМЕ”, налази се реч: „ЈМБГ” са означеним
местом за уписивање јединственог матичног броја грађана; 

9) испод речи: „ЈМБГ” на средини налази се регистарски број
легитимације. 

Полеђина легитимације садржи: 


1) у горњем делу, у средини текст: „ОВЛАШЋЕЊА ИНСПЕКТОРА”;


2) испод текста: „ОВЛАШЋЕЊА ИНСПЕКТОРА” одштампан је текст
следеће садржине: „У вршењу инспекцијског надзора инспектор има права и дужности
утврђене Законом о државној управи („Службени гласник РС”, бр. 79/05 и 101/07) и
Законом о органској производњи и органским производима („Службени гласник РС”, број
62/06); 

3) на левој страни, испод текста о правима и дужностима
инспектора за органску производњу у загради наведене су речи: „датум издавања”,
изнад којих је означено место за уписивање датума издавања легитимације; 


4) на средини обрасца налази се место означено за печат
(„М П”), а десно се налази место означено за потпис министра, испод кога се налази
реч: „Министар”; 

5) у доњем делу, лево налази се место означено за својеручни
потпис испод кога су, у загради, наведене речи: „Својеручни потпис”. 

Легитимација је дата на Обрасцу, који је одштампан уз овај
правилник и чини његов саставни део.



Члан 4.

Легитимацију издаје Министарство пољопривреде, шумарства
и водопривреде (у даљем тексту: Министарство).

Ако инспектор за органску производњу изгуби, оштети или
на други начин остане без легитимације дужан је да је без одлагања огласи неважећом
у „Службеном гласнику Републике Србије” и Министарству поднесе захтев за издавање
нове легитимације.

Инспектор за органску производњу уз захтев из става 2. овог
члана подноси доказ о оглашавању.



Члан 5.

Даном ступања на снагу овог правилника престаје да важи
Правилник о легитимацији савезног инспектора за органску пољопривреду („Службени
лист СРЈ”, број 51/02).



Члан 6.

Овај правилник ступа на снагу осмог дана од дана објављивања
у „Службеном гласнику Републике Србије”.







Број
110-00-00105/2008-09

У Београду, 16. јуна
2008. године

Министар,

др 
Слободан Милосављевић, с.р.



Образац











