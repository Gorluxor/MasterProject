


	
	Zakon

	
	

				
					Редакцијски пречишћен текст
				
				
				
				На основу члана 50. став 2. Закона о порезу на доходак грађана („Службени гласник РС”, бр. 24/01, 80/02, 80/02 – др. закон, 135/04, 62/06, 65/06 – исправка, 31/09, 44/09 и 18/10),
				Министар финансија доноси
				ПРАВИЛНИК
				о садржају пореског биланса и другим питањима од значаја за начин утврђивања пореза на доходак грађана на приходе од самосталне делатности
				"Службени гласник РС", бр. 8 од 11. фебруара 2011,
				13 од 24. фебруара 2012, 12 од 5. фебруара 2013, 
				23 од 26. фебруара 2014 - 
				др. правилник, 6 од 1. фебруара 2019.
				
				НАПОМЕНА ИЗДАВАЧА: Правилник је престао да важи даном ступања 
				на снагу Правилника о садржају пореског биланса и другим питањима од значаја за начин утврђивања пореза на доходак грађана на приходе од самосталне делатности 
				("Службени гласник РС", број 23/2014), односно 27. 
				фебруара 2014. године, осим одредаба члана 6. које престају да 
				важе 31. децембра 2022. године и члана 8. које престају да важе 
				31. децембра 2016. године (види члан 7. Правилника - 23/2014-15)
				Чл. 
				1. до 5.
				Престали су да важе (види члан 7. Правилника - 23/2014-15)
				Члан 6.
				Начин умањења обрачунатог пореза код улагања у основна средства за обављање сопствене регистроване делатности обвезника, у складу са чланом 39. Закона, а у вези са чланом 48а Закона о порезу на добит правних лица, исказује се на Обрасцу ПК 3 – Порески кредит за предузетнике за улагања у основна средства у одређене делатности за период од ____ до ____ 201__. године, који је одштампан уз овај правилник и чини његов саставни део.
				У Образац ПК 3 уносе се следећи подаци:
				1) под редним бројем 1. – укупан износ улагања у основна средства која су плаћена у текућој години, односно у периоду израде пореског биланса;
				2) под редним бројем 2. – износ улагања у опрему плаћену у текућем пореском периоду, а која је била у употреби на територији Републике Србије;
				3) под редним бројем 3. – износ улагања извршених у текућем пореском периоду у основна средства за која се признаје право на порески кредит, исказан као разлика износа са ред. бр. 1. и 2;
				4) под редним бројем 4. – износ пореског кредита обрачунатог у пореском периоду, у висини од 80% извршених улагања, који се у истом пореском периоду може искористити до висине обрачунатог пореза, а неискоришћени део овог пореског кредита може се пренети на рачун припадајућег пореза из будућих обрачунских периода, у складу са чланом 39. Закона, а у вези са чланом 48а став 1. Закона о порезу на добит правних лица;
				5) под редним бројем 5. – износ пореског кредита који се користи у текућем пореском периоду, у складу са чланом 39. Закона, а у вези са чланом 48а став 3. Закона о порезу на добит правних лица;
				6) под редним бројем 6. – неискоришћени део пореског кредита из текућег пореског периода, који се преноси на рачун припадајућег пореза из будућих обрачунских периода, у складу са чланом 39. Закона, а у вези са чланом 48а став 3. Закона о порезу на добит правних лица, исказан као разлика износа са ред. бр. 4. и 5;
				7) под редним бројем 7. – неискоришћени део пореског кредита из ранијих година, који се преноси на рачун припадајућег пореза из будућих обрачунских периода, у складу са чланом 39. Закона, а у вези са чланом 48а став 3. Закона о порезу на добит правних лица;
				8) под редним бројем 8. – износ за који се врши корекција неискоришћеног дела пореског кредита из ранијих година, у складу са чланом 39. Закона, услед отуђења основних средстава извршених сагласно члану 48. ст. 6. и 7. Закона о порезу на добит правних лица, односно услед губитка права на порески кредит сходно члану 48. став 8. Закона о порезу на добит правних лица, а у вези са чланом 48а став 4. тог закона;
				9) под редним бројем 9. – неискоришћени део пореског кредита из ранијих година, који се, после корекције услед отуђења основних средстава, односно услед губитка права на порески кредит, преноси на рачун будућих обрачунских периода по редоследу улагања, у складу са чланом 39. Закона, а у вези са чланом 48а став 3. Закона о порезу на добит правних лица, исказан као разлика износа са ред. бр. 7. и 8;
				10) под редним бројем 10. – неискоришћени део пореског кредита из ранијих година који се користи у текућој години;
				11) под редним бројем 11. – неискоришћени део пореског кредита из ранијих година, који се преноси на рачун припадајућег пореза из будућих обрачунских периода, исказан као разлика износа са ред. бр. 9. и 10;
				12) под редним бројем 12. – укупни порески кредит који се користи у текућем пореском периоду, исказан као збир пореског кредита текуће године и пренетих пореских кредита из ранијих година по редоследу улагања, у складу са чланом 39. Закона, а у вези са чланом 48а став 3. Закона о порезу на добит правних лица;
				13) под редним бројем 13. – неискоришћени део пореског кредита који се преноси на рачун пореза на добит из будућих обрачунских периода, исказан као збир неискоришћеног пореског кредита текуће године и пренетог пореског кредита из ранијих година, исказан као збир износа са ред. бр. 6. и 11.
				Члан 
				7.
				Престао је да важи (види члан 7. Правилника - 23/2014-15)
				Члан 
				8.
				Сразмерни износ улагања која обвезник 
				изврши у своја основна средства за обављање сопствене 
				регистроване делатности у недовољно развијеном подручју, 
				дефинисаном у складу са прописима који уређују регионални 
				развој, односно који опредељују недовољно развијена подручја, 
				исказује се на Обрасцу СУ 3 – Сразмерни износ улагања код 
				предузетника за период од ____ до ____ 201__. године, који је 
				одштампан уз овај правилник и чини његов саставни део.
				У Образац СУ 3 уносе се подаци из 
				пословних књига које обвезник води о стању и кретању имовине, 
				односно основних средстава, при чему обвезник који пословне 
				књиге води у складу са прописима којима се уређују рачуноводство 
				и ревизија, основна средства не коригује за процењену, односно 
				фер вредност коју тај обвезник (уколико примењује међународне 
				рачуноводствене стандарде – МРС, односно међународне стандарде 
				финансијског извештавања – МСФИ), врши након почетног 
				признавања.
				У Образац СУ 3 уносе се следећи 
				подаци:
				1) под редним бројем 1 – вредност 
				набављених основних средстава, за која обвезник може да оствари 
				право на пореско ослобођење из члана 50б Закона о порезу на 
				добит правних лица, укључујући и основна средства која су била у 
				употреби на територији Републике, која је обвезник ставио у 
				употребу, односно која користи за обављање делатности, у износу 
				који је, до последњег дана периода за који се саставља порески 
				биланс, плаћен добављачу;
				2) под редним бројем 2 – вредност 
				основних средстава – опреме за коју је извршено плаћање, а која 
				је била у употреби на територији Републике, по основу које 
				обвезник, сагласно члану 50и Закона о порезу на добит правних 
				лица, не остварује право на пореско ослобођење, у износу који 
				је, до последњег дана периода за који се саставља порески 
				биланс, плаћен добављачу;
				3) под редним бројем 3 – разлика 
				износа са ред. бр. 1. и 2;
				4) под редним бројем 4 – вредност 
				укупних основних средстава обвезника, која чине основна средства 
				за која је извршено улагање исказано на редном броју 1. овог 
				обрасца, основна средства која су евидентирана у пословним 
				књигама обвезника, а за која плаћање добављачу није у целости 
				измирено до последњег дана периода за који се саставља порески 
				биланс, као и друга основна средства која су евидентирана у 
				пословним књигама обвезника. Под овим редним бројем не уносе се 
				подаци о основним средствима која нису стављена у употребу, као 
				ни аванси за набавку основних средстава;
				5) под редним бројем 5 – сразмерно 
				учешће (изражено у проценту) основних средстава у која је 
				извршено улагање у складу са чланом 50б Закона о порезу на добит 
				правних лица, у укупној вредности основних средстава (износ са 
				редног броја 3. подељен износом са редног броја 4. помножено са 
				100, при чему се тако добијен проценат заокружује на две 
				децимале);
				6) под редним бројем 6 – износ умањења 
				обрачунатог пореза, као проценат са редног броја 5. помножен 
				износом са редног броја 58. Обрасца ПБ 2 који је прописан чланом 
				2. овог правилника.
				Обвезник који је при отпочињању 
				обављања делатности започео и испуњавање услова за остваривање 
				права на пореско ослобођење из члана 50б Закона о порезу на 
				добит правних лица, под ред. бр. 1, 2. и 4. уноси истоветне 
				податке, у смислу да под овим ред. бр. исказује улагања у 
				основна средства у износу плаћеном добављачу, при чему се тако 
				исказана вредност не умањује по основу исправке вредности 
				основних средстава, у периоду коришћења овог пореског 
				подстицаја. На редном броју 4. обвезник исказује, поред података 
				са редног броја 1. и податак о улагањима у основна средства за 
				која, у моменту стицања права на пореско ослобођење, не испуњава 
				услов за остваривање права на пореско ослобођење у смислу члана 
				50б Закона о порезу на добит правних лица (нпр. набављено 
				основно средство, за које није извршено плаћање добављачу), као 
				и податак о другим основним средствима, у износу набавне 
				вредности тих основних средстава без умањења по основу исправке 
				вредности основних средстава.
				Обвезник који је обављао делатност пре 
				пореског периода у коме је први пут извршио улагања по члану 50б 
				Закона о порезу на добит правних лица, под редним бројем 4. 
				исказује податак о износу улагања исказаних на редном броју 1. 
				укључујући и набавну вредност основних средстава за која, у 
				моменту стицања права на пореско ослобођење, не испуњава услов 
				за остваривање права на пореско ослобођење у смислу члана 50б 
				Закона о порезу на добит правних лица (нпр. набављено основно 
				средство, за које није извршено плаћање добављачу), увећаних за 
				износ садашње вредности затечених основних средстава, као и 
				осталих основних средстава евидентираних у пословним књигама 
				обвезника, за која обвезник нема право на пореско ослобођење из 
				члана 50б Закона о порезу на добит правних лица, на последњи дан 
				периода у коме је испунио услове за коришћење овог ослобођења. 
				На редном броју 4. обвезник исказује износ садашње вредности 
				основних средстава за која не остварује право на ово пореско 
				ослобођење, и то у истом износу до истека корисног века употребе 
				предметних основних средстава.
				
				*Службени гласник РС, број 13/2012
				Чл. 9. 
				и 10.
				Престали су да важе (види члан 7. Правилника - 23/2014-15)
				Број 110-00-631/2010-04
				У Београду, 8. фебруара 2011. године
				Министар,
				др Диана Драгутиновић, с.р.
				
				ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА
				
				Правилник о 
				изменама и допунама Правилника о садржају пореског биланса и 
				другим питањима од значаја за начин утврђивања пореза на доходак 
				грађана на приходе од самосталне делатности: "Службени гласник 
				РС", број 13/2012-61
				Члан 
				4.
				Одредбе овог 
				правилника примењују се на утврђивање и обрачунавање пореза на 
				приходе од самосталне делатности и исказивање података у 
				пореском билансу почев за 2011. годину.
				Члан 
				5. 
				Овај правилник 
				ступа на снагу наредног дана од дана објављивања у „Службеном 
				гласнику Републике Србије”.
				
				
				
				Листа образаца:
				
				Образац ПК 3 – 
				Порески кредит за предузетнике за улагања у основна средства у 
				одређене делатности за период од ____ до ____ 201__. године
				
				Образац СУ 3 – Сразмерни износ улагања код предузетника за 
				период од ____ до ____ 201__. године
	
