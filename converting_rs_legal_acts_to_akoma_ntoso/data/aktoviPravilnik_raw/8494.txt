





	
		Редакцијски пречишћен текст





На основу члана 42.
став 4. и члана 70.
Закона о заштити биља (“Службени лист
СРЈ”, бр. 24/98), Савезно министарство за пољопривреду
прописује



ПРАВИЛНИК

	
	о врстама амбалаже за пестициде и ђубрива и о 
	уништавању пестицида и ђубрива

„Службени
лист СРЈ”, бр. 35 од 13. 
маја 1999, 63 од 16. 

новембра 2001 
- др- правилник и "Службени гласник РС", број 13 од 12. марта 2012 - др. 
правилник
	

I.
ОСНОВНЕ ОДРЕДБЕ

Члан
1.

Овим правилником
прописују се врста амбалаже за пестициде и ђубрива ради њиховог паковања за
стављање у промет (у даљем тексту: амбалажа), уништавање пестицида којима је
прошао рок употребе, као и уништавање амбалаже у којој су били упаковани
пестициди и ђубрива.

Члан
2.

Амбалажа за паковање
пестицида и ђубрива мора испуњавати следеће услове:

1) мора да се по
облику разликује од амбалаже за паковање робе широке потрошње (прехрамбени и
други производи);

2) да садржи натпис
“пестицид” односно “ђубриво”;

3) мора бити
израђена од материјала који спречава губитак упакованог садржаја;

4) материјал од кога
је израђена амбалажа и систем за затварање не смеју бити подложни агресивним
хемикалијама, нити смеју са упакованим садржајем формирати било какву штетну и
опасну материју;

5) сви саставни
делови паковања и система за затварање морају задовољавати уобичајене захтеве
руковања тако да се током транспорта не оштете;

6) систем за
затварање мора бити израђен тако да задржава оригиналност затварања до примене;

7) за течне
формулације мора бити глатка изнутра, а грло отвора мора бити довољно велико да
обезбеђује лако истакање без расипања (прскања и капања);

8) мора имати ознаку
(логотип) произвођача амбалаже;

9) мора бити
атестирана од стране регистроване установе за испитивање отпорности материјала.

II.
ВРСТЕ АМБАЛАЖЕ ЗА ПОЈЕДИНЕ ФОРМУЛАЦИЈЕ ПЕСТИЦИДА И ЂУБРИВА

а)
Чврсте формулације

Члан
3.

Пестициди у облику
прашива и мамака (прашиво–PW, квашљиви прашак – WP, прашиво за запрашивање–DP,
прашиво за запрашивање семена–DS, вододисперзибилни прашак за влажно третирање
семена–WS, водорастворљиво прашиво–SP, водорастворљиво прашиво за третирање
семена–SS, прашиво за посипање пролаза–TP, мамак–RB, мамак у облику блока–BB,
обложени мамак–PB, концентрат за мамак–CB) стављају се у промет у оригиналној
амбалажи, и то:

1) у паковању до 1
kg, израђеном од:

– фолије (дуплекс,
триплекс или пластифициране);

– хромо–кутије
обложене фолијом;

– пластичне дозне са
перфорираним отвором;

2) у паковању преко
1 kg, израђеном од вишеслојне натрон–-вреће са пластичним улошком, која је
затворена шивењем или заваривањем.

Члан
4.

Пестициди у облику
гранула, пелета, таблета и гранулирана ђубрива (грануле–GR, фине грануле–FG,
макрогрануле–GG, микрогрануле–MG, пелете–PT, таблете–TB) стављају се у промет у
оригиналној амбалажи, и то:

1) у паковању до 5
kg, израђеном од:

– фолије (дуплекс,
триплекс или пластифициране);

– хромо–кутије
обложене фолијом;

– пластичне дозне са
перфорираним отвором;

– пластичне кесе и
картонске кутије;

2) у паковању од 5
до 50 kg, израђеном од пластичне вреће, која је затворена шивењем или
заваривањем;

3) у паковању преко
50 kg, израђеном од контејнерске пластичне вреће.

Члан
5.

Пестициди у облику
водорастворљивих гранула (WG) став-љају се у промет у оригиналној амбалажи, и
то:

1) у водотопивим
пластичним кесама које се заједно са упакованим садржајем растварају, а које су
упаковане у водоотпорно паковање;

2) у пластичним
кесама које се не растварају у води, када је упаковани садржај намењен за
вишекратну употребу, а то паковање мора бити снабдевено дозером (мерицом) за
одмеравање.

б)
Течне формулације

Члан
6.

Пестициди у облику
течних формулација који не садрже органске раствараче и ђубрива у облику течних
раствора (емулзија уље у води–EW, емулзија вода у уљу–ЕО, емулзија за третирање
семена–ES, концентрована емулзија–CE, концентрована суспензија–SC,
концентрована суспензија за третирање семена–FS, концентровани раствор–SL,
раствор за третирање семена–LS, суспоемулзија–SE, течност за примену ултрамалих
запремина–UL, уљни раствор–OL, водени раствор–AS) стављају се у промет у
оригиналној амбалажи, и то:

1) у паковању
запремине испод 5 ml, израђеном од пластичних или стаклених ампула;

2) у паковању
запремине од 5 ml до 1000 ml (10, 25, 50, 100, 250, 500 и 1.000 ml), израђеном
од:

– пластичне масе,
једнослојне или двослојне;

– алуминијума;

– стакла, само за
паковање до 100 ml;

3) у паковању
запремине изнад 1000 ml:

– у облику канистера
(3, 5, 10 и 25 литара), израђеном од пластичне масе, једнослојне или двослојне;

– у облику бурета
(50, 100 и 200 литара), израђеном од пластичне масе, једнослојне или двослојне
или од метала који је пресвучен одговарајућим лаковима.

Члан
7.

Пестициди у облику
концентрата за емулзију (EC) који садрже органске раствараче стављају се у
промет у оригиналној амбалажи, и то:

1) у паковању
запремине испод 5 ml, израђеном од пластичних или стаклених ампула;

2) у паковању
запремине од 5 ml до 1000 ml (10, 25, 50, 100, 250, 500 и 1.000 ml) израђеном
од:

– пластичне масе,
једнослојне или вишеслојне која може поднети садржај агресивних растварача који
улазе у састав формулације у року трајања означеном на декларацији;

– стакла, само за
паковање до 100 ml;

– алуминијума, у
облику боце;

3) у паковању
запремине изнад 1000 ml:

– у облику канистера
(3, 5, 10 и 25 литара), израђеном од пластичне масе, једнослојне или
вишеслојне, која може поднети са-држај агресивних растварача који улазе у
састав формулације у року трајања означеном на декларацији;

– у облику бурета
(50, 100 и 200 литара), израђеном од пластичне масе, једнослојне или
вишеслојне, која може поднети са-држај агресивних растварача који улазе у
састав формулације у року трајања означеном на декларацији или израђеног од
метала који је пресвучен одговарајућим лаковима.

III.
СИСТЕМИ ЗА ЗАТВАРАЊЕ АМБАЛАЖЕ

Члан
8.

Паковање пестицида у
облику течне формулације (боце, канистери, бурад) мора имати затварач који
осигурава добро затварање и оригиналност паковања, која се постиже заваривањем
фолије за грло боце, канистера или бурета, изузев металног бурета на коме је
утиснута ознака произвођача.

Паковање течног
ђубрива мора имати затварач који обезбеђује добро затварање и оригиналност.

Затварачи морају
бити заврнути више пута без могућности поновног отварања, а да при томе
паковање не изгуби оригиналност до првог отварања.

Амбалажа за паковање
пестицида запремине до 1000 ml (50, 100, 250, 500 и 1.000 ml) мора бити
снабдевена додатним дозером (мерицом) за одмеравање.

Члан
9.

Амбалажа мора бити
атестирана од стране овлашћене установе.

IV.
ДЕКЛАРИСАЊЕ ПЕСТИЦИДА И ЂУБРИВА НА АМБАЛАЖИ

Члан
10.

Произвођач може
декларацију утиснути сито-штампом или је залепити на паковање.
	Декларација за пестициде садржи:
	Престале су да важе тач. 1. до 10. (види члан 42. 
	Правилника – 63/2001-1).

Декларација за
ђубрива садржи:

1) заштићени назив и
облик формулације;

2) генерички назив
активне материје и других компонената;

3) садржај активне
материје;

4) намену и
количину, односно концентрацију примене, која се додаје као посебно упутство уз
свако паковање;

5) број решења и
назив надлежног органа који је издао дозволу за стављање у промет.

Упутство из става 1.
овог члана мора да прати свако паковање, а код течних формулација мора бити
одштампано у виду мале брошуре и добро залепљено са стране или прикачено за
грло паковања пре затварања.

V.
ПРИКУПЉАЊЕ И УНИШТАВАЊЕ ПРАЗНЕ АМБАЛАЖЕ

Члан
11.

Прикупљање и
уништавање празне амбалаже врши се тако да не делује штетно на здравље људи,
корисне организме и животну средину.

Под уништавањем
албалаже сматра се деконтаминација спољних и унутрашњих површина амбалаже,
применом прописаних метода и њено физичко уништавање, за које се примењује
одговарајућа технологија, а избор зависи од врсте и физичко-хемијских особина
амбалаже.

Амбалажа, која се
погодним поступцима може оспособити за поновну употребу, даје се на даљу обраду
произвођачу пестицида, односно ђубрива или заступнику иностраног произвођача.
Прикупљање амбалаже у којој су били упаковани пестициди, односно ђубрива,
организује произвођач или заступник иностраног произвођача пестицида, односно
ђубрива.

Члан
12.

Прикупљање и
уништавање празне амбалаже не сме се вршити бацањем у воде (изворе, бунаре,
реке, језера, баре и море), јаме, канале, канализационе мреже, поред путева, на
депоније, као и на други начин на који може доћи до загађења животне средине.

Члан
13.

Прикупљање и
уништавање празне амбалаже (картонске кутије и фолије) од стране крајњег
корисника може се вршити спаљивањем у посебно ископаној јами на
непољопривредном земљишту.

Прикупљање празне
пластичне и металне амбалаже (боце, канистери и бурад), као и стаклених боца,
од стране крајњег корисника (индивидуалних пољопривредних произвођача), врши се
враћањем пољопривредним апотекама, а од пољопривредних газдинстава - предајом
подручним сабирним центарима ради уништавања. Празна амбалажа мора задржати
постојећу декларацију због утврђивања порекла амбалаже пестицида.

Крајњи корисник, пре
враћања амбалаже из става 2. овог члана, дужан је да при примени пестицида
најмање три пута испере амбалажу у којој је био упакован пестицид, а испрану
течност мора утрошити заједно са припремљеним раствором за третирање.

Празна амбалажа из
става 3. овог члана мора бити пробушена (изузев стаклене) на три места како би
била неупотребљива за другу намену. Амбалажа се враћа заједно са системом за
затварање (затварачем).

Враћање празне амбалаже
врши се два пута годишње (јуни- јули и новембар-децембар).

Члан
14.

Празна амбалажа се
од подручних сабирних центара транспортује до произвођача, односно увозника, и
уништава у постројењу за рециклажу и контролисано спаљивање отровног отпада.

Трошкови прикупљања
и уништавања празне амбалаже из става 1. овог члана, падају на терет
произвођача, односно увозника, што се документује извештајем сабирног центра о
уништавању амбалаже, на обрасцу УА, који је одштампан уз овај правилник и чини
његов саставни део.

VI.
УКЛАЊАЊЕ И УНИШТАВАЊЕ НЕУТРОШЕНИХ КОЛИЧИНА ПЕСТИЦИДА КОЈИМА ЈЕ ПРОШАО РОК
УПОТРЕБЕ

Члан
15.

Уклањање неутрошених
или расутих количина пестицида врши се у зависности од физичког облика у коме
се налазе.

Течни облици
формулација пестицида уклањају се помоћу неког апсорпционог средства (песак,
глина, креда и др.) и одлажу у одговарајуће контејнере до уништавања.

Чврсти облици
формулација пестицида уклањају се механичким путем и одлажу у одговарајуће
контејнере до уништавања.

Члан
16.

Уклањање неутрошених
количина пестицида не сме се вршити бацањем у воде (изворе, бунаре, реке,
језера, баре и море), јаме, канале, поред путева, на депонијама, као и на други
начин на који може доћи до загађења животне средине.

Члан
17.

Уклањање неутрошених
количина пестицида којима је прошао рок употребе, а који се не могу
преформулисати и који се налазе код крајњег корисника, врши се враћањем преко
пољопривредних апотека до подручних сабирних центара, где се врши одлагање у
одговарајућу бурад до уништавања.

Члан
18.

Уништавање
неутрошених количина пестицида врши се тако да не делује негативно на здравље
људи, корисне организме и животну средину.

Уништавање из става
1. овог члана врши се методом којом настају неотровна једињења или неотровни
гасови.

Члан
19.

У поступку уништавања
неутрошених количина пестицида примењују се методе којима се пестициди преводе
у неотровне и нешкодљиве материје, путем таложења, мешања са другим хемијским
једињењима, термичке разградње, оксидације, редукције или хидролизе. Избор
метода и поступака зависи од физичко-хемијских особина пестицида.

Члан
20.

Неутрошене количине
пестицида којима је прошао рок употребе, а за које се поновним испитивањем
утврди да се не могу применити за препоручену намену, морају се уништити у
уређајима за контролисано спаљивање са одговарајућим филтерима и другом
опремом, како не би дошло до загађења ваздуха и околине.

VII.
ПРЕЛАЗНЕ И ЗАВРШНЕ ОДРЕДБЕ

Члан
21.

Стаклена амбалажа
преко 100 мл у којој су упаковани пестициди, односно ђубрива, може се користити
до 31. децембра 2000. године.

Члан
22.

Произвођачи
пестицида и ђубрива ускладиће своје пословање са одредбама овог правилника до
31. децембра 1999. године.

Члан
23.

Овај правилник ступа
на снагу осмог дана од дана објављивања у “Службеном листу СРЈ”.



Бр.
6/0-06-002/001 

10. марта
1999. године 

Београд

Савезни министар за
пољопривреду

Недељко Шиповац, с. р.



Образац
УА

ИЗВЕШТАЈ

О
УНИШТАВАЊУ АМБАЛАЖЕ И НЕУТРОШЕНИХ КОЛИЧИНА ПЕСТИЦИДА




 
  
  Назив
  и седиште предузећа или другог правног лица који врши уништавање
  
  
  
  
 
 
  
  Име
  и презиме радника који врши уништавање
  
  
  
  
 
 
  
  Назив
  места и локације где се врши уништавање
  
  
  
  
 
 
  
  Редни
  број
  
  
  Врста
  амбалаже, односно пестицида који се уништавају
  
  
  Назив
  произвођача, односно увозника
  
  
  Примедба
  
 
 
  
  
  
  
  
  
  
  
  
  
  
  
 
 
  
  
  
  
  
  
  
  
  
  
  
  
 
 
  
  
  
  
  
  
  
  
  
  
  
  
 
 
  
  
  
  
  
  
  
  
  
  
  
  
 
 
  
  
  
  
  
  
  
  
  
  
  
  
 
 
  
  
  
  
  
  
  
  
  
  
  
  
 
 
  
  
  
  
  
  
  
  
  
  
  
  
 
 
  
  Начин
  и метода за уништавање
  
  
  
  
  
  
  
 
 
  
  Налог
  за уништавање издао савезни инспектор за заштиту биља
  
  
  
  
  
  
  
 
 
  
  
  
  
  
  
  
  
  
  
  
  
 
 
  
  ________________________
  
  
  ________________________
  
 
 
  
  (Место
  и датум)
  
  
  (Потпис
  одговорног лица)
  
 








