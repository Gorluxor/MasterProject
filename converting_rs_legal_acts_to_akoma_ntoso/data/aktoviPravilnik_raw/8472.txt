






	Редакцијски пречишћен текст




На основу члана 8. став 5. и члана 9. став 5. Закона о средствима за исхрану
биља и оплемењивачима земљишта („Службени гласник РС", број 41/09), 

Министар пољопривреде, шумарства и водопривреде, доноси

ПРАВИЛНИК

о обрасцу и садржини захтева за упис у
Регистар дистрибутера и увозника средстава за исхрану биља и садржини и начину
вођења тог регистра

"Службени гласник РС", бр. 66 од 18.
августа 2009, 46 од 24. јуна 2011, 44 од 8. јуна 2018 - др. закон

Члан 1.

Овим правилником прописује се образац и садржина захтева за упис у Регистар
дистрибутера и увозника средстава за исхрану биља (у даљем тексту: Регистар
дистрибутера и увозника) и ближа садржина и начин вођења Регистра дистрибутера
и увозника.

Члан 2.

Упис у Регистар дистрибутера и увозника врши се на основу захтева који подноси
правно лице или предузетник који врши промет или увоз (у даљем тексту:
подносилац захтева) министарству надлежном за послове пољопривреде (у даљем
тексту: Министарство). 

Захтев из става 1. овог члана садржи следеће податке: 

1) назив и седиште, број телефона и електронску адресу подносиоца захтева; 


2) име и 
презиме, адресу и јединствени матични број грађана за предузетника;

3) порески идентификациони број подносиоца захтева (у даљем тексту: ПИБ); 


4) 
брисана је (види члан 1. Правилника - 46/2011-66)

5) адресу и број телефона објекта за складиштење, односно продајног места; 

6) датум, потпис подносиоца захтева. 

Уз захтев из става 1. овог члана подноси се доказ: 

1) да је подносилац захтева уписан у Регистар привредних субјеката; 

2) о ПИБ-у; 



3) 
брисана је (види члан 1. Правилника - 46/2011-66) 

4) о промени података, ако је дошло до промене; 

5) пуномоћје, ако се захтев подноси преко пуномоћника; 

6) о уплаћеној административној такси, у складу са законом. 

Подносилац захтева за упис у Регистар дистрибутера и увозника доставља
 
копије исправа којима се доказују подаци из става 2. овог члана. 


Захтев из става 1. овог члана подноси се на Обрасцу бр. 1 – Захтев за упис у 
Регистар дистрибутера и увозника средстава за исхрану биља, који је одштампан уз 
овај правилник и чини његов саставни део.

*Службени гласник РС, 
број 46/2011


**Службени гласник РС, број 44/2018

Члан 3.

Регистар дистрибутера и увозника садржи: 

1) редни број уписа у Регистар дистрибутера и увозника; 

2) број и датум решења о упису у Регистар привредних субјеката; 

3) назив и седиште, матични број, ПИБ, број телефона и електронску адресу
правног лица, односно предузетника, као и име и презиме, адресу и јединствени
матични број грађана за предузетника; 



4) 
брисана је (види члан 2. Правилника - 46/2011-66) 

5) број и датум решења о упису, односно решења о брисању из Регистра
дистрибутера и увозника; 

6) податке о делатности (промет на велико, промет на мало, увоз); 


7) податке о објекту за складиштење, односно продајном месту (место, адреса и 
број телефона);

8) податке о запосленом у објекту за складиштење, односно продајном месту (име и 
презиме, стручна спрема).


*Службени гласник РС, 
број 46/2011

Члан 4.

Регистар дистрибутера и увозника води се у електронској форми. 

Регистар из става 1. овог члана може се водити и у облику регистарске књиге на
основу података из Регистра дистрибутера и увозника у електронској форми. 

На насловној страни регистарске књиге ставља се печат Министарства, назив
регистра и редни број књиге. 

Документа која се подносе уз захтев за упис чине саставни део Регистра
дистрибутера и увозника и трајно се чувају у складу са прописима којима се
уређује архивска грађа. 

Члан 5.

Регистарска књига састоји се из регистарских уложака који се формирају за
сваког дистрибутера, односно увозника. 

Регистарски улошци из става 1. овог члана састоје се од омота у које се улаже
документација од значаја за упис, промену података и брисање из Регистра
дистрибутера и увозника. 

У једном регистарском улошку могу се водити подаци само за једног дистрибутера,
односно увозника. 

Сви омоти регистарског улошка нумерисани су.

Члан 6.

Сваком дистрибутеру, односно увознику приликом уписа у Регистар дистрибутера и
увозника додељује се регистарски број. 

Дистрибутер, односно увозник може да има само један регистарски број. 

Регистарски број који је једном додељен не може се мењати. 

Регистарски број који је додељен дистрибутеру, односно увознику не може бити
додељен неком другом дистрибутеру, односно увознику у случају да тај
дистрибутер, односно увозник престане да обавља делатност промета, односно
увоза.

Члан 7.

У Регистар дистрибутера и увозника уписују се и промене података. 

Дистрибутер, односно увозник, дужан је да сваку промену података уписаних у
Регистар дистрибутера и увозника пријави Министарству у року од 15 дана од дана
настале промене и приложи доказе о томе.

Члан 8.

Брисање из Регистра дистрибутера и увозника врши се повлачењем дијагоналне
линије преко свих рубрика осим рубрике "промене" у коју се уноси број
и датум акта на основу кога је извршена промена, односно брисање дистрибутера,
односно увозника из Регистра дистрибутера и увозника. 

Члан 9.

Увид у Регистар дистрибутера и увозника врши се уз обавезно присуство лица
овлашћеног за вођење тог регистра.

Члан 10.

Овај правилник ступа на снагу осмог дана од дана објављивања у „Службеном
гласнику Републике Србије". 

Број 110-00-00161/2009-09 

У Београду, 28. јула 2009. године 

Министар, 

др Саша Драгин, с.р.












