



На
основу члана 103. Закона о основним правима бораца, војних инвалида и породица
палих бораца (“Службени лист СРЈ”, бр. 24/98 и 29/98), савезни министар за рад,
здравство и оцијалну политику прописује





ПРАВИЛНИК

О
ОШТЕЋЕЊИМА ОРГАНИЗМА ПО ОСНОВУ КОЈИХ ВОЈНИ ИНВАЛИД ИМА ПРАВО НА ОРТОПЕДСКИ
ДОДАТАК И РАЗВРСТАВАЊУ ТИХ ОШТЕЋЕЊА У СТЕПЕНЕ

„Службени
лист СРЈ”, број 37 од 27. јула 1998.





Члан
1.

Овим правилником
прописују се оштећења организма по основу којих војни инвалид има право на
ортопедски додатак, у смислу члана 43. став 1. Закона о основним правима
бораца, војних инвалида и породица палих бораца, која се разврставају у четири
степена, и то:

у први степен:

а) ампутација два
или више екстремитета по основу којих се утврђује војни инвалидитет I групе;

б) оштећење функције
екстремитета које је последица задобијене ране, повреде или озледе, а по основу
које се утврђује војни инвалидитет од 100%;

в) потпун губитак
вида на оба ока;

г) ампутација једне
ноге у натколеници или једне руке у лакту или надлактици;

2) у други степен:

а) ампутација једне
ноге у потколеници;

б) ампутација једне
подлактице или једне шаке;

в) оштећење функције
једног или више екстремитета које је последица задобијене ране, повреде или
озледе, као и обострана ампутација ножја по Chopartu, ако се за оштећење,
односно ампутацију утврђује војни инвалидитет од 80% или 90%;

3) у трећи степен:

а) обострана
ампутација доножја по Lisfanku, или обострана ампутација ножја по Chopartu, или
комбинација тих ампутација, по основу којих се утврђује војни инвалидитет испод
80%;

б) ампутација или
ексартикулација у скочном зглобу;

в) оштећење функције
једног екстремитета које је последица задобијене ране, повреде или озледе, ако
се за оштећење тог екстремитета утврђује војни инвалидитет од 60% или 70%;

4) у четврти степен:

оштећење функције
једног или више екстремитета које је последица болести, а по основу ког се
утврђује војни инвалидитет од најмање 80%.



Члан
2.

Даном ступања на
снагу овог правилника престаје да важи Правилник о оштећењима организма по
основу којих војни инвалид има право на ортопедски додатак и разврставању тих
оштећења у степене („Службени лист СФРЈ”, бр. 7/82).



Члан
3.

Овај правилник ступа
на снагу наредног дана од дана објављивања у „Службеном листу СРЈ”.





Бр.
4/2-03-049/98-004

24. јула 1998.
године

Београд

Савезни министар

за рад, здравство

и социјалну политику

др Миодраг Ковач, с.
р.





