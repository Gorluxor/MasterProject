


	
	Zakon



	
			На основу члана 78. став 5. Закона о заштити података о личности („Службени гласник РС”, број 87/18) и члана 33. став 5. Закона о слободном приступу информацијама од јавног значаја („Службени гласник РС”, бр. 120/04, 54/07, 104/09 и 36/10),
			Повереник за информације од јавног значаја и заштиту података о личности доноси
			ПРАВИЛНИК
			о обрасцу притужбе
			"Службени гласник РС", број 40 од 7. јуна 2019.
			Члан 1.
			Овим правилником утврђује се образац притужбе коју Поверенику за информације од јавног значаја и заштиту података о личности (у даљем тексту: Повереник) може поднети физичко лице које сматра да је обрада података о његовој личности извршена супротно одредбама Закона о заштити података о личности (у даљем тексту: Закон).
			Члан 2. 
			Образац притужбе одштампан је уз овај правилник и чини његов саставни део.
			Члан 3.
			Физичко лице из става 1. овог правилника доставља притужбу Поверенику у писаном облику, непосредно или путем поште, а може да достави и скенирани примерак притужбе на имејл адресу: prituzba@poverenik.rs. 
			Члан 4.
			Овај правилник ступа на снагу осмог дана од дана објављивања у „Службеном гласнику Републике Србије”, а примењује се од дана примене Закона.
			Број 021-00-13/2019-04
			У Београду, 7. јуна 2019. године
			Заменица повереника,
			Станојла Мандић, с.р.
			
			
			
	

