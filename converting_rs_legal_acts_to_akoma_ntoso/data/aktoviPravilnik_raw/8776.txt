



На основу члана 162. став 2.
Закона
о ваздушном саобраћају (“Службени лист СРЈ”, бр. 12/98 и 44/99), савезни
министар за саобраћај прописује





ПРАВИЛНИК

О
СЛУЖБЕНОМ ОДЕЛУ ВАЗДУХОПЛОВНОГ ОСОБЉА

„Службени
лист СРЈ", број 65 од 5. ХI 1999.





I.
ОПШТЕ ОДРЕДБЕ



Члан
1.

Овим правилником
прописују се изглед и начин коришћења службеног одела ваздухопловног особља
запосленог у органима управе, као и запослених на пословима утврђивања
пловидбености ваздухоплова, провере обучености, издавања и продужавања важења
дозвола ваздухопловног овлашћеног особља и испитивања узрока удеса при обављању
својих послова (у даљем тексту: особље).



Члан
2.

Службено одело је
зимско и летње.

Зимско службено
одело састоји се од капе, сакоа, прслука, панталона, односно сукње, мантила са
улошком, кошуље, кравате, односно мараме, кожних рукавица, чарапа, ципела и
ташне.

Летње службено одело
састоји се од капе, летњег сакоа, летњих панталона, односно сукње, кошуље,
кравате, односно мараме, чарапа, ципела и ташне.

Као делови зимског
односно летњег одела, у смислу ст. 2. и 3 овог члана, подразумевају се два пара
панталона, односно две сукње, две кошуље, две кравате односно мараме, 10 пари
чарапа, пар ципела и ташна.



II.
ИЗГЛЕД ЗИМСКОГ СЛУЖБЕНОГ ОДЕЛА



Члан
3.

Панталоне, односно
сукња, сако, прслук, мантил и капа су тегет боје и израђени су од вунене
тканине, осим мантила који је израђен од диолен тканине.

Кошуља је беле боје
и израђена је од памучне тканине.

Кравата је тегет
боје и израђена је од диолена.

Марама је од свилене
тканине, у шареном дезену.

Ципеле, рукавице и
ташна су црне, односно тегет боје и израђени су од коже.

Мушке чарапе су од
вуненог предива, тегет боје.

Женске чарапе су од
ликре, тегет боје.



Члан
4.

Зимско службено
одело је следећег кроја: 

1) капа је модел
шешира од вуненог филца за жене, односно шапке за мушкарце. Шапка је обичног
маринског кроја, са сунцобраном од пластичне масе који је по ивици опшивен
кожом и повијен за 40є и има одговарајући подбрадак који је причвршћен са два
мала дугмета; 

2) сако је на
једноредно закопчавање са три дугмета, стандардног кроја, са џеповима нашивеним
са стране. Горњи џеп је са леве стране, класичног кроја и нашивен. Сако је
постављен и на леђима има разрез дужине 25 цм. Рукави су нормалног кроја са три
дугмета. Дугмад за сако и мантил су тегет боје; 

3) панталоне су
класичног кроја са два џепа са стране и једним позади, без манжетни;

4) сукња је равног
кроја, дужине испод колена, са шлицем позади, дужине 20 цм;

5) мантил је
класичног кроја са ранглан рукавима, са четири дугмета и са косо ушивеним
џеповима, дужине преко колена, са улошком од прошивене пуније вунене тканине;

6) кошуља је
класичног кроја, са дугим рукавима.



III.
ИЗГЛЕД ЛЕТЊЕГ СЛУЖБЕНОГ ОДЕЛА



Члан
5.

Капа, сако и
панталоне, односно сукња израђени су од лакше природне тканине и исте су боје
као зимско одело. Кравата, односно марама, ципеле, чарапе и ташна из члана 2.
овог правилника носе се уз службено одело.



Члан
6.

Делови летњег
службеног одела, осим кошуље, истог су кроја као и одговарајући делови зимског
службеног одела.

Кошуља је класичног
кроја, беле боје и носи се са сакоом или без њега. Рукави су кратки са
манжетнама.



IV.
ОЗНАКЕ НА СЛУЖБЕНОМ ОДЕЛУ



Члан
7.

Особље носи ознаке
на службеном оделу, капи и горњем џепу сакоа или кошуље, са леве стране.

Ознака садржи симбол
државности, симбол ваздухоплова и назив органа. Ознака је ширине 7 цм и висине
2,8 цм.

Ознаке су исте и на
летњем и на зимском службеном оделу. Ознака на капи је стална, док су остале
ознаке израђене тако да су преносиве на поједине делове службене одеће.



V.
НОШЕЊЕ И КОРИШЋЕЊЕ СЛУЖБЕНОГ ОДЕЛА



Члан
8.

Службено одело се
носи само за време вршења службе.



Члан
9.

Службено одело
одржава се чисто и уредно о трошку особља.

Службено одело се не
сме отуђити нити се на њему смеју вршити измене у кроју, боји и ознакама.



Члан
10.

Особље које се не
придржава одредаба из чл. 8. и 9. овог правилника одговара дисциплински и
материјално.



Члан
11.

За време вршења
службене интервенције која захтева ношење опреме и одеће, намењене заштити на
раду, особље не мора да носи службено одело.

За време службеног
боравка у иностранству, особље не носи службено одело.



Члан
12.

Службено одело,
ципеле и чарапе набављају се сваке године, а мантил, ташна, кравата, односно
марама и рукавице сваке две године.



Члан
13.

По престанку радног
односа у Савезном министарству за саобраћај, особље може задржати службено
одело уз плаћање одговарајуће накнаде.

Износ накнаде
израчунава се према цени по којој је одело набављено и према дужини времена
употребе.

Сваки започети месец
рачуна се као цео месец.

У случају престанка
рада особља у Савезном министарству за саобраћај због стицања права на старосну
или инвалидску пензију или због смрти, службено одело се не враћа нити се за
њега плаћа накнада.

Са службеног одела,
које по било ком основу прелази у приватну својину, скидају се све ознаке.



Члан
14.

О издавању и враћању
службеног одела води се евиденција у Савезном министарству за саобраћај.



VI.
ЗАВРШНЕ ОДРЕДБЕ



Члан
15.

Овај правилник ступа
на снагу осмог дана од дана објављивања у "Службеном листу СРЈ".





Бр.
5/1-01-252/99-003

2.
новембра 1999. године 

Београд

Савезни
министар за саобраћај

Дејан Дробњаковић, с. р.





