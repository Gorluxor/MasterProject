


	
	Zakon

	


	
				На основу члана 20. став 4. Закона о државној припадности и упису пловила („Службени гласник РС”, бр. 10/13 и 18/15),
				Министар грађевинарства, саобраћаја и инфраструктуре доноси
				ПРАВИЛНИК
				о обрасцима уписника бродова и пловила у градњи и помоћних књигa, обрасцима докумената који чине регистар трајног записа о броду, као и обрасцима предлога за привремени упис и испис поморског брода из Међународног уписника поморских бродова
				"Службени гласник РС", број 38 од 21. априла 
				2017.
				
				Члан 1.
				Овим правилником се прописују обрасци уписника бродова и пловила у градњи и помоћних књига, обрасци докумената који чине регистар трајног записа о броду, као и обрасци предлога за привремени упис и испис поморског брода из Међународног уписника поморских бродова.
				Члан 2.
				Главна књига уписника бродова унутрашње пловидбе води се на Обрасцу 1, који је одштампан уз овај правилник и чини његов саставни део.
				Главна књига Националног уписника поморских бродова води се на Обрасцу 2, који је одштампан уз овај правилник и чини његов саставни део. 
				Главна књига Међународног уписника поморских бродова води се на Обрасцу 3, који је одштампан уз овај правилник и чини његов саставни део. 
				Члан 3.
				Обрасци помоћних књига су одштампани уз овај правилник и чине његов саставни део, и то:
				1) Образац 4 – Дневник уписника бродова;
				2) Образац 5 – Именик бродова;
				3) Образац 6 – именик власника бродова и других лица за која је у главној књизи уписано неко право или евидентирана нека чињеница.
				Члан 4.
				Трајни запис о броду води се на Обрасцу 7, који је одштампан уз овај правилник и чини његов саставни део.
				Члан 5.
				Измене трајног записа о броду прилажу се уз трајни запис о броду.
				Измене трајног записа о броду воде се на Обрасцу 8, који је одштампан уз овај правилник и чини његов саставни део.
				Попис измена трајног записа о броду води се на Обрасцу 9, који је одштампан уз овај правилник и чини његов саставни део.
				Члан 6.
				Обрасци предлога за привремени упис и испис поморског брода из Међународног уписника поморских бродова су одштампани уз овај правилник и чине његов саставни део, и то:
				1) Образац 10 – Предлог за привремени упис поморског брода у међународни уписник поморских бродова;
				2) Образац 11 – Предлог за привремени испис поморског брода из међународног уписника поморских бродова.
				Члан 7.
				Даном почетка примене овог правилника престаје да важи Правилник о упису бродова у одређене уписнике, подацима који се уносе у лист А главне књиге уписника бродова, збирке исправа, помоћне књиге које се воде уз уписнике бродова и обрасцима тих исправа и књига („Службени лист СРЈ”, број 29/98).
				Члан 8.
				Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јула 2017. године.
				Број 110-00-201/2016-06
				У Београду, 6. априла 2017. године
				Министар,
				проф. др Зорана З. Михајловић, с.р.
				
				Прилози
				
				
				Образац 1 - Главна књига уписника бродова унутрашње пловидбе
				
				Образац 2 - Главна књига Националног уписника поморских бродова
				
				Образац 3 - Главна књига Међународног уписника поморских бродова
				
				Образац 4 – Дневник уписника бродова
				
				Образац 5 – Именик бродова
				Образац 6 – 
				Именик власника бродова и других лица за која је у главној књизи уписано неко право или евидентирана нека чињеница.
				
				Образац 7 - Трајни запис о броду
				
				Образац 8 - Измене трајног записа о броду
				
				Образац 9 - Попис измена трајног записа о броду
				
				
				Образац 10 – Предлог за привремени упис поморског брода у 
				међународни уписник поморских бродова
				
				
				Образац 11 – Предлог за привремени испис поморског брода из 
				међународног уписника поморских бродова
	

