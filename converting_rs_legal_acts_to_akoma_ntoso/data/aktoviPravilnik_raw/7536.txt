






На основу члана 4.
став 2. и члана 8. Закона о флуорисању воде за пиће („Службени гласник
Републике Србије”, бр. 35/94 и 25/96),


Министар за здравље доноси








ПРАВИЛНИК


О УСЛОВИМА И НАЧИНУ
ФЛУОРИСАЊА ВОДЕ ЗА ПИЋЕ


„Службени гласник
РС", број 6 од 12. фебруара 1997.








Члан 1.


Овим правилником ближе се уређују услови у погледу
уређаја, средстава, просторија и стручних кадрова, за обављање послова
флуорисања, односно дефлуорисања воде за пиће, начин флуорисања, односно
дефлуорисања воде за пиће и утврђује списак водоводних организација које су, у
складу са законом, обавезне да флуоришу, односно дефлуоришу воду за пиће.


Списак из става 1. овог члана одштампан је уз овај
правилник и чини његов саставни део.








Члан 2.


Флуорисање воде за пиће обавља се ручно или аутоматски.


Ручно флуорисање воде за пиће могу обављати водоводне
организације које у погледу уређаја располажу атестираним дозатором за
флуорисање воде.


Аутоматско флуорисање воде за пиће могу обављати
водоводне организације које у погледу уређаја располажу аутоматском апаратуром
за флуорисање воде за пиће.


Флуорисање воде за пиће може се обављати под условом да
су уређаји из ст. 1. и 2. овог члана снабдевени произвођачком декларацијом,
техничким упутством и упутством за употребу и да је од стране предузећа, односно
других правних лица, овлашћених за испитивање производа, утврђена усаглашеност
тих уређаја са техничким и другим прописима, односно стандардима.








Члан 3.


Као средства за флуорисање воде за пиће могу се
користити препарати флуора следећих хемијских једињења, под условом да у свом
саставу садрже одређену концентрацију флуора, и то:








 
  
  
  – Калцијумфлуорид 
  
  
  
  (CaF2)
  
  
  
  48% флуора
  
 
 
  
  
  – Натријумфлуорид 
  
  
  
  (NaF)
  
  
  
  45% флуора
  
 
 
  
  
  – Натријумсиликофлуорид 
  
  
  
  (Na2SiF6)
  
  
  
  60,6% флуора
  
 
 
  
  
  – Магнезијумсиликофлуорид 
  
  
  
  (MgSiF6)
  
  
  
  67% флуора
  
 
 
  
  
  – Натријумфлуорид 
  
  
  
  (NaF)
  
  
  
  45% флуора
  
 
 
  
  
  – Силикофлуороводонична киселина
  
  
  
  (H2SiF6)
  
  
  
  20-35% флуора
  
 









Члан 4.


Препарати флуора могу се користити као средства за
флуорисање воде за пиће под условом да је претходно утврђена њихова структура и
састав, извршена лабораторијска провера садржаја у односу на опасне и штетне
материје и друге примесе чије би присуство и количина у препарату могли
променити квалитет воде за пиће или утицати на њену хигијенску исправност, и да
је процентуални садржај флуора, страних примеса и влаге у препарату декларисан
на амбалажи препарата који се користи као средство за флуорисање воде за пиће.








Члан 5.


Водоводна организација може обављати флуорисање,
односно дефлуорисање воде за пиће, ако има обезбеђене посебне просторије, и то:


1) просторију за складиштење и чување чврстих препарата
флуора, обезбеђену од утицаја влаге, са уграђеном вентилацијом и филтерима за
хватање прашине;


2) просторију са посебним резервоарима за складиштење и
чување течних препарата флуора и флуороводоничне киселине;


3) просторију за растварање препарата флуора, са
базеном чија је величина сразмерна потрошњи воде - ако се у поступку флуорисања
користе чврсти препарати флуора.








Члан 6.


Водоводна организација може обављати флуорисање,
односно дефлуорисање воде за пиће, ако има одговарајуће стручне кадрове за
обављање ових послова, и то:


1) за послове непосредног флуорисања, односно
дефлуорисања воде за пиће, запослене са завршеним природно-математичким
факултетом (смер хемија - физикохемија) или технолошким факултетом;


2) за послове припреме флуорових препарата, израде и
контроле раствора, запослене са завршеном хемијском или средњом медицинском
школом (смер санитарни).


Послове флуорисања, односно дефлуорисања воде за пиће
не могу обављати лица са манифестним обољењима коже и поремећајима општег
метаболизма, коштаног, респираторног и уринарног система.








Члан 7.


Водоводна организација у којој се обавља флуорисање,
односно дефлуорисање воде за пиће, обезбеђује препарате калцијума за пружање
прве помоћи у случају тровања флуором и средства за личну заштиту на раду
(капу, наочаре, маску, рукавице, респиратор, мантил и сл.) за све запослене
који непосредно рукују средствима за флуорисање воде за пиће.








Члан 8.


Водоводна организација приликом прорачуна потребне
количине флуора за флуорисање воде за пиће претходно проверава декларисани
садржај препарата и утврђује природни садржај флуорида у сировој води.








Члан 9.


У поступку флуорисања воде за пиће утврђени садржај
флуора додаје се након пречишћавања воде.








Члан 10.


Водоводна организација обезбеђује резерве препарата
флуора у количини која је довољна за седмодневни рад.








Члан 11.


У поступку флуорисања, односно дефлуорисања воде за
пиће, обавља се:


1) контрола рада уређаја за флуорисање, односно
дефлуорисање воде за пиће;


2) контрола садржаја флуороида у сировој води;


3) контрола флуороида у припремљеном раствору за
дозирање;


4) контрола садржаја флуора у води за пиће, након
флуорисања.








Члан 12.


Контрола рада уређаја за флуорисање, односно
дефлуорисање воде за пиће, врши се континуирано, према упутству за употребу и
правилно коришћење, добијеном од произвођача или испоручиоца уређаја.


Контрола садржаја флуороида у сировој води врши се
обављањем најмање једне лабораторијске анализе на сваких седам дана.


Узорци сирове воде припремљени за анализу узимају се са
места испред постројења за пречишћавање воде.


Контрола флуороида у припремљеном раствору за дозирање
врши се приликом припреме сваке серије раствора.


Контрола садржаја флуора у води за пиће након
флуорисања врши се обављањем најмање две лабораторијске анализе у току осам
сати или праћењем аутоматског графичког приказа кретања концентрације флуора.


Узорци воде за пиће након флуорисања узимају се са
места иза уређаја за флуорисање воде за пиће.








Члан 13.


У поступку контроле садржаја флуора у води за пиће,
водоводна организација примењује:


1) спектрофотометријски метод мерења са СПАНДС -
реагенсом;


2) сепктрофотометријски метод мерења са Zr (IV) - јоном
- оксилхлоридом и ализарином С;


3) електрохемијски метод мерења са јонселективном
електродом.








Члан 14.


Дефлуорисање воде за пиће чији је природни садржај
флуора у једном литру већи од прописаног, обавља се:


1) поступком таложења са одговарајућим реагенсима
(магнезијумхидроксидом, алуминијумсулфатом, калцијумсулфатом);


2) поступком филтрације кроз асорпциони материјал
(хидроксилапатит, активирани алуминијумоксид).








Члан 15.


О току спроведеног поступка флуорисања, односно
дефлуорисања воде за пиће, водоводна организација сачињава записник.








Члан 16.


Даном ступања на снагу овог правилника престаје да важи
Правилник о техничким условима за флуорисање воде за пиће и о стручној спреми
радника који ради на флуорисањау, контроли флуорисања и о посебним мерама
заштите при раду на флуорисању („Службени гласник СРС”, број 23/71).








Члан 17.


Овај правилник ступа на снагу осмог дана од дана
објављивања у „Службеном гласнику Републике Србије”.








Број
110-00-261/96-01


У
Београду, 23. јануара 1997. године


Министар,


др 
Лепосава
Милићевић, 
с. р.








СПИСАК


ВОДОВОДНИХ
ОРГАНИЗАЦИЈА КОЈЕ СУ ОБАВЕЗНЕ ДА ФЛУОРИШУ ВОДУ ЗА ПИЋЕ


 
  
  
  Ред. број
  
  
  
  Назив водоводне
  организације
  
  
  
  Место
  
 
 
  
  
  1
  
  
  
  2
  
  
  
  3
  
 
 
  
  
  1.
  
  
  
  ЈКП „Водовод и канализација”
  
  
  
  Суботица
  
 
 
  
  
  2.
  
  
  
  ЈКП „Водовод и канализација”
  
  
  
  Зрењанин
  
 
 
  
  
  3.
  
  
  
  ЈКП „6. октобар”
  
  
  
  Кикинда
  
 
 
  
  
  4.
  
  
  
  ЈКП
  
  
  
  Сента
  
 
 
  
  
  5.
  
  
  
  ЈКП „Водовод и канализација”
  
  
  
  Панчево
  
 
 
  
  
  6.
  
  
  
  ЈКП „2. октобар”
  
  
  
  Вршац
  
 
 
  
  
  7.
  
  
  
  КП „Водовод”
  
  
  
  Шид
  
 
 
  
  
  8.
  
  
  
  ЈКП „Водовод и канализација”
  
  
  
  Нови Сад
  
 
 
  
  
  9.
  
  
  
  ЈКП „Комуналпројект” ПЈ „Водовод”
  
  
  
  Бачка Паланка
  
 
 
  
  
  10.
  
  
  
  ЈКП „Водоканал”
  
  
  
  Бечеј
  
 
 
  
  
  11.
  
  
  
  ЈКП „Стандард”
  
  
  
  Врбас
  
 
 
  
  
  12.
  
  
  
  ЈКП „Водовод”
  
  
  
  Сремска Митровица
  
 
 
  
  
  13.
  
  
  
  ЈП „Водовод”
  
  
  
  Рума
  
 
 
  
  
  14.
  
  
  
  ЈКП
  
  
  
  Инђија
  
 
 
  
  
  15.
  
  
  
  ЈКП „Водовод”
  
  
  
  Шабац
  
 
 
  
  
  16.
  
  
  
  ЈКП „Водовод и канализација”
  
  
  
  Лозница
  
 
 
  
  
  17.
  
  
  
  ЈКП „Водовод-Ваљево”
  
  
  
  Ваљево
  
 
 
  
  
  18.
  
  
  
  ЈКП „Водовод”
  
  
  
  Смедерево
  
 
 
  
  
  19.
  
  
  
  ЈКП „Водовод”
  
  
  
  Смедеревска
  Паланка
  
 
 
  
  
  20.
  
  
  
  ЈКП „Пожаревац”
  
  
  
  Пожаревац
  
 
 
  
  
  21.
  
  
  
  ЈКП „Водовод и канализација”
  
  
  
  Крагујевац
  
 
 
  
  
  22.
  
  
  
  ЈКП „Букуља”
  
  
  
  Аранђеловац
  
 
 
  
  
  23.
  
  
  
  ЈКП „Водовод и канализација”
  
  
  
  Ћуприја
  
 
 
  
  
  24.
  
  
  
  ЈП за водовод, канализацију и гасификацију „Водовод”
  
  
  
  Параћин
  
 
 
  
  
  25.
  
  
  
  ЈП „Стандард” РЈ „Водовод”
  
  
  
  Јагодина
  
 
 
  
  
  26.
  
  
  
  ЈКП „Водовод”
  
  
  
  Бор
  
 
 
  
  
  27.
  
  
  
  ЈКП „Водовод”
  
  
  
  Зајечар
  
 
 
  
  
  28.
  
  
  
  ЈКП „Водовод”
  
  
  
  Ужице
  
 
 
  
  
  29.
  
  
  
  ЈП за водоснабдевање „Рзав”
  
  
  
  Ариље
  
 
 
  
  
  30.
  
  
  
  ЈП „Услуга”
  
  
  
  Прибој
  
 
 
  
  
  31.
  
  
  
  ЈКП за производњу и дистрибуцију воде и одвођење 
  
  
  
 
 
  
  
  
  
  отпадних вода „Водовод”
  
  
  
  Краљево
  
 
 
  
  
  32.
  
  
  
  ЈКП „Водовод и канализација”
  
  
  
  Нови Пазар
  
 
 
  
  
  33.
  
  
  
  ЈКП „Водовод”
  
  
  
  Крушевац
  
 
 
  
  
  34.
  
  
  
  ЈКП за водовод и канализацију „Наисус”
  
  
  
  Ниш
  
 
 
  
  
  35.
  
  
  
  ЈКП „Рујевина”
  
  
  
  Алексинац
  
 
 
  
  
  36.
  
  
  
  „Водовод”
  
  
  
  Прокупље
  
 
 
  
  
  37.
  
  
  
  ЈП „Водовод и канализација”
  
  
  
  Пирот
  
 
 
  
  
  38.
  
  
  
  ЈКП „Водовод”
  
  
  
  Лесковац
  
 
 
  
  
  39.
  
  
  
  ЈП „Водовод”
  
  
  
  Врање
  
 
 
  
  
  40.
  
  
  
  КП „Комуналац”
  
  
  
  Бујановац
  
 
 
  
  
  41.
  
  
  
  ЈКП „Регионални водовод и канализација”
  
  
  
  Приштина
  
 
 
  
  
  42.
  
  
  
  ЈКП „Водовод”
  
  
  
  Пећ
  
 
 
  
  
  43.
  
  
  
  ДП Хидросистем „Радоњић”
  
  
  
  Ђаковица
  
 
 
  
  
  44.
  
  
  
  ЈКП за водовод и канализацију „Цвилен”
  
  
  
  Призрен
  
 
 
  
  
  45.
  
  
  
  ЈКП
  
  
  
  Вучитрн
  
 
 
  
  
  46.
  
  
  
  ЈКП „Водовод Ибар”
  
  
  
  Косовска Митровица
  
 
 
  
  
  47.
  
  
  
  ЈКП Градски водовод „Хидротехника”
  
  
  
  Гњилане
  
 
 
  
  
  48.
  
  
  
  ЈКП „Звезда”
  
  
  
  Урошевац
  
 
 
  
  
  49.
  
  
  
  ЈКП „Београдски водовод и канализација”
  
  
  
  Београд
  
 
 
  
  
  50.
  
  
  
  ЈКП
  
  
  
  Обреновац
  
 
 
  
  
  51.
  
  
  
  ЈКП
  
  
  
  Лазаревац
  
 
 
  
  
  52.
  
  
  
  ЈКП
  
  
  
  Младеновац
  
 










