


	
	Zakon

	


	Редакцијски пречишћен текст
	
	
	На основу члана 102. став 4. Закона о националним саветима националних мањина („Службени гласник РС”, бр. 72/09, 20/14 – УС и 55/14), 
	
	Министар државне управе и локалне самоуправе доноси
	
	ПРАВИЛНИК
	о облику и садржају обрасца за прикупљање потписа бирача који подржавају електоре 
	
	"Службени гласник РС", бр. 72 од 14. јула 2014, 
	61 од 8. августа 2018.
	Члан 1.
	Овим правилником прописује се облик и садржај обрасца за прикупљање потписа бирача који подржавају електоре.
	Члан 2.
	Образац за прикупљање потписа бирача који подржавају електоре правоугаоног je облика и штампа се на белој хартији, формата А4. 
	
	Члан 3.
	Образац за прикупљање потписа бирача који 
	подржавају електоре садржи: податке о бирачу који подржава електора (име и 
	презиме бирача, име једног родитеља бирача, бирачевјединствени матични број 
	грађана, датум и место рођења бирача, место и адреса пребивалишта бирача 
	односно место и адреса боравишта бирача за интерно расељено лице, 
	општина/град, (број телефона); изјаву бирача да је припадник одређене 
	националне мањине и предлог да на електорској скупштини националне мањине 
	чији је он припадник учествује електор кога предлаже; податке о електору 
	кога подржава бирач (електоров јединствени матични број грађана, место и 
	адреса пребивалишта електора, односно место и адреса боравишта електора за 
	интерно расељено лице, општина/град) датум и место сачињавања обрасца и 
	потпис бирача који подржава електора; напомену.
	*Службени гласник РС, број 61/2018
	Члан 4.
	Образац за прикупљање потписа бирача који подржавају електоре одштампан је уз овај правилник и чини његов саставни део. 
	
	Члан 5.
	Даном ступања на снагу овог правилника престаје да важи Правилник о облику и садржају обрасца за прикупљање потписа бирача који подржавају електоре („Службени гласник РС”, број 91/09). 
	
	Члан 6.
	Овај правилник ступа на снагу наредног дана од дана објављивања у „Службеном гласнику Републике Србије”. 
	
	Број 110-00-52/2014-17
	У Београду, 10. јула 2014. године
	Министар, 
	др Кори Удовички, с.р.
	НАПОМЕНА ИЗДАВАЧА: Правилником о 
	изменама Правилника о облику и садржају обрасца за прикупљање потписа бирача 
	који подржавају електоре ("Службени гласник РС", број 61/2018)
	Образац 1. – Образац за прикупљање потписа 
	бирача који подржавају електоре 
	замењен је 
	новим Обрасцем 1. (види члан 2. Правилника - 61/2018-165).
	
	
	

