


	
	Zakon


	
	На основу члана 8. став 4. Закона о контроли предмета од драгоцених метала („Службени гласник РС”, број 36/11),
	Министар економије и регионалног развоја доноси
	
	ПРАВИЛНИК
	о знаку произвођача, увозника, односно заступника и ознаци финоће
	
	"Службени гласник РС", број 54 од 29. маја 
	2012.
	
	Члан 1.
	Овим правилником ближе се прописује садржина, облик и димензије знака произвођача, увозника, односно заступника, као и ознаке финоће.
	Члан 2.
	Знак произвођача састоји се од два слова унутар једног од облика.
	Знак увозника, односно заступника састоји се од броја и слова унутар једног од облика.
	Облици из ст. 1. и 2. овог члана дати су у прилогу који је одштампан уз овај правилник и чини његов саставни део.
	Облици знака произвођача, увозника, односно заступника у прилогу овог правилника означени су римским бројем.
	Слова из ст. 1. и 2. овог члана могу бити ћирилична или латинична, при чему су ћирилична слова усправна, а латинична коса.
	Члан 3.
	Димензије знака произвођача, увозника, односно заступника су 0,8mm x 1,25mm, за правоугаони облик, а за све остале облике димензије су такве да облик може бити уписан у правоугаоник тих димензија.
	Члан 4.
	Ознака финоће на предметима од драгоцених метала састоји се од троцифреног броја димензија не мањих од 0,8mm x 1,25mm, у оквиру или без њега и мора бити утиснута поред знака произвођача.
	Члан 5.
	Ознаке финоће на предметима од платине су: 999, 950, 900 и 850.
	Ознаке финоће на предметима од злата су: 999, 950, 840, 750 и 585, а на предметима од злата израђених ковањем може бити и 900.
	Ознаке финоће на предметима од паладијума су: 999, 950 и 500.
	Ознаке финоће на предметима од сребра су: 999, 950, 925 и 800.
	Члан 6.
	Даном ступања на снагу овог правилника престаје да важи Наредба о знаку произвођача предмета од драгоцених метала(„Службени лист СРЈ”, број 8/95) и Наредба о ознакама финоће на предметима од драгоцених метала („Службени лист СРЈ”, број 8/95).
	Члан 7.
	Овај правилник ступа на снагу осмог дана од дана објављивања у„Службеном гласнику Републике Србије”.
	
	Брoj 110-00-56/2012-08
	У Београду, 22. маја 2012. године
	Министар,
	
	Небојша Ћирић, с.р.
	
	
	
	
	

