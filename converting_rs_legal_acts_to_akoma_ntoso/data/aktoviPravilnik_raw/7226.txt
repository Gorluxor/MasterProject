


	
	Zakon


	
				На основу члана 47. став 4. Закона о заштити корисника финансијских услуга („Службени гласник РС”, бр. 36/11 и 139/14), 
				Министар трговине, туризма и телекомуникација доноси
				ПРАВИЛНИК
				о облику и садржини обрасца понуде финансијске погодбе
				"Службени гласник РС", број 101 од 10. 
				новембра 2017.
				Члан 1.
				Овим правилником ближе се прописују облик и садржина обрасца понуде финансијске погодбе (у даљем тексту: образац понуде).
				Члан 2.
				Образац понуде садржи:
				1) пословно име и адресу трговца; 
				2) основна обележја робе, односно услуге; 
				3) продајну цену робе, односно услуге за плаћање готовином; 
				4) износ на име учешћа или прве рате; 
				5) повољности (ако се плаћа готовински а каматна стопа износи 0%);
				6) разлику између цене робе, односно услуге ако се плаћа на одложено и за готовину (исказана у процентима).
				Члан 3.
				Образац понуде је одштампан уз овај правилник и чини његов саставни део.
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 110-00-00028/2017-11
				У Београду, 1. новембра 2017. године
				Министар, 
				др Расим Љајић, с.р.
				Понуда финансијске погодбе
				
					
						
							
								Пословно име и адреса трговца
							
							
							
						
						
							
								Основна обележја робе/услуге
							
							
							
						
						
							
								Продајна цена робе/услуге за плаћање готовином
							
							
							
						
						
							
								Износ на име учешћа или прве рате
							
							
							
						
						
							
								Повољности (ако се плаћа готовински а каматна стопа износи 0%)
							
							
							
						
						
							
								Разлика између цене робе/услуге ако се плаћа на одложено и за готовину (%)
							
							
							
						
					
				
	

