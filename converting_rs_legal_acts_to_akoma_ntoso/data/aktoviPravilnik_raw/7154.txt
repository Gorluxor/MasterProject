


	
	Zakon



	
			На основу члана 24. став 6. Закона о накнадама за коришћење јавних добара („Службени гласник РС”, број 95/18), 
			Министар рударства и енергетике доноси
			ПРАВИЛНИК
			о садржини и начину достављања образаца за накнаду за коришћење ресурса и резерви минералних сировина 
			"Службени гласник РС", број 20 од 22. марта 2019.
			Члан 1.
			Овим правилником ближе се прописује садржина и начин достављања образаца за накнаду за коришћење ресурса и резерви минералних сировина коју утврђује обвезник за сваку врсту коришћене, односно продате количине минералне сировине појединачно за тромесечни период, односно за календарску годину, почев од дана добијања одобрења за извођење рударских радова. 
			Члан 2.
			Обрасци о обрачуну накнаде за коришћење ресурса и резерви минералних сировина за тромесечни период садрже податке који су дати у:
			1) Прилогу 1 – Образац НМСТП 1 – Обрачун накнаде за коришћење осталих минералних сировина/ресурса за тромесечни период; 
			2) Прилогу 2 – Образац НМСТП 2 – Обрачун накнаде за коришћење неметаличних минералних сировина за добијање грађевинског материјала и за магнезит за тромесечни период; 
			3) Прилогу 3 – Образац НМСТП 3 – Обрачун накнаде за коришћење металичних минералних сировина за тромесечни период.
			Прилози из става 1. тач. 1)–3) овог члана одштампани су уз овај правилник и чине његов саставни део.
			Члан 3.
			Обрасци о обрачуну накнаде за коришћење ресурса и резерви минералних сировина за календарску годину садрже податке који су дати у:
			1) Прилогу 4 – Образац НМСКГ 1 – Обрачун накнаде за коришћење осталих минералних сировина/ресурса за календарску годину; 
			2) Прилогу 5 – Образац НМСКГ 2 – Обрачун накнаде за коришћење неметаличних минералних сировина за добијање грађевинског материјала и за магнезит за календарску годину; 
			3) Прилогу 6 – Образац НМСКГ 3 – Обрачун накнаде за коришћење металичних минералних сировина за календарску годину.
			Прилози из става 1. тач. 1)–3) овог члана одштампани су уз овај правилник и чине његов саставни део.
			Члан 4.
			Обрасце из чл. 2. и 3. овог правилника носилац експлоатације доставља посебно за свако лежиште односно рудник министарству надлежном за послове рударства, односно надлежном органу аутономне покрајине, који је издао одобрење носиоцу експлоатације, у папирном облику и у електронској форми, у складу са прописима којима се уређује електронски документ и електронско пословање.
			Члан 5.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-00015/2019-02
			УБеограду, 20. марта 2019. године
			Министар, 
			Александар Антић, с.р.
			
			Прилози
			Прилог 1 – Образац НМСТП 1 – Обрачун 
			накнаде за коришћење осталих минералних сировина/ресурса за 
			тромесечни период
			Прилог 2 – Образац НМСТП 2 – Обрачун 
			накнаде за коришћење неметаличних минералних сировина за добијање 
			грађевинског материјала и за магнезит за тромесечни период
			Прилог 3 – Образац НМСТП 3 – Обрачун 
			накнаде за коришћење металичних минералних сировина за тромесечни 
			период
			Прилог 4 – Образац НМСКГ 1 – Обрачун 
			накнаде за коришћење осталих минералних сировина/ресурса за 
			календарску годину
			Прилог 5 – Образац НМСКГ 2 – Обрачун 
			накнаде за коришћење неметаличних минералних сировина за добијање 
			грађевинског материјала и за магнезит за календарску годину
			Прилог 6 – Образац НМСКГ 3 – Обрачун 
			накнаде за коришћење металичних минералних сировина за календарску 
			годину
	

