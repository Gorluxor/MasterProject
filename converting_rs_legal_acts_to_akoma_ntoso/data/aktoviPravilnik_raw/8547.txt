





Редакцијски пречишћен текст
	



На
основу члана 35. став 7. Закона о дувану („Службени гласник РС”, број 17/2003),

Управни одбор
Агенције за дуван, доноси



ПРАВИЛНИК

О
ИЗГЛЕДУ, САДРЖИНИ И НАЧИНУ ИСТИЦАЊА ПОСЕБНЕ ОЗНАКЕ НА ОБЈЕКТУ У КОЈЕМ СЕ ВРШИ
ПРОДАЈА НА МАЛО ДУВАНСКИХ ПРОИЗВОДА

„Службени
гласник РС”, бр. 78 од 5. 

августа 2003, 7 од 23. 
јануара 2004.

Предмет
уређивања

Члан
1.

Овим правилником
ближе се прописује изглед, садржина и начин истицања посебне ознаке на видном
месту објекта у којем се врши продаја на мало дуванских производа (у даљем
тексту: посебна ознака).

Изглед
посебне ознаке

Члан
2.

Посебна
ознака, има облик правоугаоника, димензија 240 х 170 мм, са текстом
хоризонтално исписаним на средини горњег и доњег дела ознаке и холограмском
налепницом на средини доњег дела ознаке.*

Боја у
горњем делу посебне ознаке јесте црвена, у средњем делу плава, а у доњем делу
бела. Свака боја покрива међусобно једнаку, хоризонталну површину. Ознака је
оивичена бордуром плаве боје.*

*
"Службени гласник РС", број 7/2004.

Садржина
посебне ознаке

Члан
3.*

На
средини горњег, црвеног дела ознаке, исписује се текст који гласи: „Република
Србија – Агенција за дуван”. 

На
средини средишњег, плавог дела ознаке налази се ознака Агенције за дуван. 

На
средини белог, доњег дела ознаке налази се холограмска налепница. Испод ње
исписује се текст који гласи: „Продаја дуванских производа”. 

У доњем
десном углу исписују се два броја који су међусобно одвојени косом цртом, а
којима се означава: 

1) број
издате посебне ознаке; 

2) број
календарске године у којој је издата посебна ознака.

*
"Службени гласник РС", број 7/2004.

Место
истицања

Члан
4.

Посебна ознака
истиче се на видном месту објекта у којем се непосредно врши продаја на мало
дуванских производа (на каси или продајном пулту, зиду поред или изнад касе,
односно полицама, и сл.).

У
случају одузимања одобрења за обављање малопродаје, трговац на мало дуванским
производима је обавезан да уклони ознаку и врати је Агенцији за дуван.*

*
"Службени гласник РС", број 7/2004.

Евиденција
додељених посебних ознака

Члан
5.*

О свакој
посебној ознаци коју додели у складу са Законом о дувану („Службени гласник
РС”, број 17/2003), Агенција за дуван води посебну евиденцију о: 

1) броју
из члана 3. став 4. овог правилника; 

2) називу, седишту и адреси предузећа,
односно предузетника коме је одузето одобрење за обављање малопродаје, са
подацима из члана 3. став 4. тач. 1. и 2. 

*
"Службени гласник РС", број 7/2004.

Образац
посебне ознаке

Члан
6.

Образац посебне
ознаке одштампан је уз овај правилник и чини његов саставни део.

Ступање
на снагу

Члан
7.

Овај правилник ступа
на снагу осмог дана од дана објављивања у „Службеном гласнику Републике
Србије”.



У
Београду, 16. јула 2003. године

Председник


Управног
одбора,

Божидар
Ђелић, с.р.






 
  
  
  СТР „Tobacco”,
  Београд
  Зоран
  Петровић
  
 
 
  
  Република Србија
  Агенција за дуван
  Продаја дуванских производа
  
 
 
  
  
  5620/3/2003/08
  
 








