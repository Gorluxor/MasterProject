


	
	Zakon

	


	
Редакцијски пречишћен текст				
				На основу члана 5. став 3. Закона о јавном дугу („Службени гласник РС”, бр. 61/05, 107/09, 78/11 и 68/15) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о емисији штедних обвезница Републике Србије
"Службени гласник РС", бр. 101 од 10. новембра 2017, 110 од 6. децембра 2017.				1. Република Србија емитује штедне обвезнице ради финансирања буџетског дефицита и рефинансирања доспелих обавеза по основу јавног дуга.
				2. Основни елементи штедних обвезница 
				из тачке 1. ове одлуке су:
		Емитент Република Србија
		Износ емисије до 3.000.000.000 динара
		Номинална вредност 2.000 динара
		Приступни период од 20. новембра до 18. 
		децембра 2017. године
		Датум емитовања 27. децембар 2017. године
		Датум уписа 27. децембар 2017. године
		Датум доспећа 27. децембар 2022. године
		Купон 5,250% годишње
*Службени гласник РС, број 110/2017				3. Штедне обвезнице емитују се у нематеријализованом облику и региструју код Централног регистра, депоа и клиринга хартија од вредности АД Београд (у даљем тексту: Централни регистар).
				4. Штедне обвезнице гласе на име.
				5. Инвеститор у штедне обвезнице може бити само домаће пунолетно физичко лице.
				6. Штедне обвезнице се продају преко пословне мреже Банке Поштанска штедионица а.д. Београд по номиналној вредности у форми обвезница са годишњом исплатом купона. Датуми доспећа купона су 27. децембар 2018. године, 27. децембар 2019. године, 27. децембар 2020. године, 27. децембар 2021. године и 27. децембар 2022. године. Уколико датум доспећа штедних обвезница падне у нерадан дан, исплата доспелих штедних обвезница ће се обавити првог наредног радног дана.
				7. Један инвеститор у штедне обвезнице може имати највише 5.000 комада штедних обвезница по једној емисији штедних обвезница деноминованих у динарима.
				8. Пренос власништва на штедним обвезницама врши се на дан уписа штедних обвезница на власничке рачуне хартија од вредности који се воде код Банке Поштанска штедионица а.д. Београд као члана Централног регистра.
				9. Инвеститори, односно законити имаоци штедних обвезница могу, у складу са чланом 40ђ Уредбе о општим условима за емисију и продају државних хартија од вредности на примарном тржишту („Службени гласник РС”, бр. 100/14 и 78/17), поднети Захтев за превремену исплату штедних обвезница Републике Србије након истека 30 месеци од датума емисије штедних обвезница, изузев у случају теже болести када и у краћем року могу поднети Захтев за превремену исплату штедних обвезница Републике Србије у случају теже болести. Превремена исплата штедних обвезница врши се уз обрачун накнаде. Накнада за превремену исплату израчунава се по следећој формули:
				
				при чему је:
				NPI – накнада за превремену исплату
				N – номинална вредност
				n – број исплаћених купона
				pk – годишња купонска стопа
				pn – годишња купонска стопа за период од датума емитовања до датума превременe исплате* 
				d – број дана од датума последње исплате купона до датума превремене исплате.
				* Годишња купонска стопа за период од датума емитовања до датума превременe исплате (pn) износи 4,000%, у случају подношења Захтева за превремену исплату штедних обвезница Републике Србије након истека 30 месеци од датума емисије штедних обвезница. Уколико се подноси Захтев за превремену исплату штедних обвезница Републике Србије у случају теже болести, превремена исплата је могућа у року краћем од 30 месеци од датума емисије штедних обвезница и тада се примењују следеће купонске стопе у року краћем од:
				– 12 месеци – 2,750%;
				– 18 месеци – 3,250%; 
				– 30 месеци – 3,750% .
				Обрачун дана врши се применом методе 30/360.
				10. Штедним обвезницама се не може трговати на секундарном тржишту.
				11. Ова одлука ступа на снагу наредног дана од дана објављивања у „Службеном гласнику Републике Србије”.
				05 број 424-10933/2017
				У Београду, 9. новембра 2017. године 
				Влада
				Председник,
				Ана Брнабић, с.р.
	

