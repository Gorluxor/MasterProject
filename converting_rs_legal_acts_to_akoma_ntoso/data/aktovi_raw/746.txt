


	
	Zakon


	
			На основу члана 18. став 3. Закона о робним резервама („Службени гласник РС”, бр. 104/13 и 145/14 – др. закон), 
			Министар рударства и енергетике доноси 
			ПРАВИЛНИК
			о утврђивању Годишњег програма формирања и одржавања обавезних резерви нафте и деривата нафте за 2018. годину
			"Службени гласник РС", број 26 од 5. априла 2018.
			Члан 1.
			Овим правилником утврђује се Годишњи програм формирања и одржавања обавезних резерви нафте и деривата нафте за 2018. годину, који је одштампан уз овај правилник и чини његов саставни део (у даљем тексту: Годишњи програм).
			Члан 2.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 401-00-708/2017-01
			У Београду, 21. фебруара 2018. године
			Министар,
			Александар Антић, с.р.
			ГОДИШЊИ ПРОГРАМ ФОРМИРАЊА И ОДРЖАВАЊА ОБАВЕЗНИХ РЕЗЕРВИ НАФТЕ И ДЕРИВАТА НАФТЕ ЗА 2018. ГОДИНУ
			Обавеза чувања обавезних резерви нафте и деривата нафте за текућу годину усклађује се у смислу формирања резерви у односу на претходну годину најкасније до 1. априла текуће године и важи најдуже до 31. марта наредне године.
			Табелом 1. дат је план формирања обавезних резерви нафте и деривата нафте у данима просечне дневне потрошње по годинама 2016–2018.
			Табела 1. Обавезне резерве у данима просечне потрошње по годинама 
			
				
					
					
					
					
				
				
					
						
						
							2016.
						
						
							2017.
						
						
							2018.
						
					
					
						
							Број дана просечне дневне потрошње
						
						
							11
						
						
							9
						
						
							19
						
					
				
			
			Упутством Министарства финансија за израду буџета Републике Србије за 2018. годину са пројекцијама за 2019. и 2020. годину, дати су лимити у средствима за формирање обавезних резерви нафте и деривата нафте. На бази датих лимита и података о потрошњи на годишњем нивоу планиран је равномерни пораст броја дана резерви током планираног периода, а у складу са преузетим међународним обавезама.
			1) Врста, назив, количина, и вредност нафте и деривата нафте, које се формирају и обнављају као обавезне резерве на основу наведених критеријума, утврђене количине и структуре обавезних резерви нафте и деривата нафте и плана формирања обавезних резерви нафте и деривата нафте у данима просечне дневне потрошње по годинама 2016–2018.
			Табела 2. Количина нафте и деривата нафте у обавезним резервама на крају календарске 2018. године у роби и опцијама (у хиљадама тона):
			
				
					
					
				
				
					
						
							
						
						
							2018.
						
					
					
						
							Сирова нафта
						
						
							16
						
					
					
						
							Готови производи (укупно)
						
						
							79
						
					
					
						
							Моторни бензин
						
						
							13
						
					
					
						
							Керозин
						
						
							0
						
					
					
						
							Евро дизел
						
						
							105
						
					
					
						
							Уље за ложење 
						
						
							5
						
					
				
			
			Процена потребних средстава за набавку сирове нафте и деривата нафте заснива се на бази: 
			– просечне цене деривата нафте типа ЕВРО ДИЗЕЛ, којим се на међународном тржишту тргује под називом „10 ppm ULSD (Ultra Light Sulpfur Diesel)”, на паритету CIF MEDITERAN BASIS GENOVA/LAVERA према подацима о котацијама (извор: Platts), обрачунато према средњем курсу РСД/УСД Народне банке Србије; 
			– просечне цене деривата нафте типа БЕЗОЛОВНИ МОТОРНИ БЕНЗИН, којим се на међународном тржишту тргује под називом „PREMIUM 10 ppm”, на паритету CIF MEDITERAN BASIS GENOVA/LAVERA према подацима о котацијама (извор: Platts), обрачунато према средњем курсу РСД/УСД Народне банке Србије; 
			– у пројекцију потребних средстава укључени су и зависни трошкови набавке и валутни ризици;
			– oсим набавке робе, предвиђена је и набавка опцијских уговора односно уговорних права на куповину деривата нафте. Деривати нафте уговорени опцијским уговорима, улазе у обрачун обавезних резерви. Цена премије за опцијске уговоре зависи од понуде и тражње у моменту набавке, локација складишта и цене робе у случају испоруке. 
			2) Територијални размештај обавезних резерви
			Обавезне резерве нафте и деривата нафте могу се чувати на територији Републике Србије и на територији других држава с којим је претходно закључен међудржавни споразум о складиштењу обавезних резерви, на основу потписаног уговора са министарством надлежним за послове енергетике. 
			Територијални размештај је опредељен изграђеним складишним капацитетима у јавној и другим облицима својине. 
			Законом о робним резервама прописано је да се прво попуњавају складишта у јавној својини. Цена складиштења у овим складиштима обрачунава се у складу са Уредбом о Методологији за одређивање цене складиштења обавезних резерви нафте и деривата нафте у складиштима у јавној својини (,,Службени гласник РС”, број 4/17). 
			3) Термин план активности
			У првом кварталу 2018. године, покренуће се поступак заједничке јавне набавке деривата нафте са Републичком дирекцијом за робне резерве, у складу са планом набавки за 2018. годину. 
			У првом кварталу 2018. године, предвиђено је покретање јавне набавке за изградњу додатних складишних капацитета у сарадњи са Републичком дирекцијом за робне резерве, и то изградња једног резервоара од 20.000 m³ на простору Складишта нафтних деривата у Смедереву.
			4) Образложење Годишњег програма
			У складу са чињеницом да су средства распоређена на разделу 28 – Министарство рударства и енергетике, Глава 28.2 Управа за резерве енергената, Програм 2403 – Управљање обавезним резервама, Функција 430 – Гориво и енергија, Програмска активност 0001 – Формирање и одржавање обавезних резерви нафте, Законом о буџету Републике Србије за 2018. годину („Службени гласник РС”, број 113/17), са циљем достизања неопходне количине обавезних резерви изражене у броју дана просечне потрошње у Републици Србији, предвиђа се куповина деривата нафте и то евро дизела у минималној количини од око 10.000 тона. Такође се предвиђа закључење опцијских уговора за безоловни моторни бензин и евро дизел, у количинама које су довољне да се допуни разлика до укупног броја дана просечне потрошње, а у зависности од понуђених цена за опцијске уговоре.
			На овај начин био би достигнут планирани обим обавезних резерви за 2018. годину, уз примену одредбе Закона о робним резервама, која прописује да се минимум једна трећина обавезних резерви држи у готовим производима.
			Изградњом додатних складишних капацитета у Смедереву, стичу се услови за повећано учешће готових производа у обавезним резервама деривата нафте.
			О спровођењу Годишњег програма формирања и одржавања обавезних резерви нафте и деривата нафте за 2018. годину стараће се Управа за резерве енергената.
	

