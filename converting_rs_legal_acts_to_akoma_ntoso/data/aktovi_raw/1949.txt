


	
	Zakon



	
			На основу члана 11. став 3. и члана 25. став 3. Закона о извозу и увозу робе двоструке намене („Службени гласник РС”, број 95/13),
			Министар трговине, туризма и телекомуникација доноси
			ПРАВИЛНИК
			о обрасцу и садржини захтева за издавање дозволе, обрасцу дозволе и другим обрасцима који прате извоз и увоз робе двоструке намене
			"Службени гласник РС", број 103 од 26. децембра 
			2018.
			Члан 1.
			Овим правилником прописују се обрасци и садржина захтева за издавање дозволе, образац дозволе, обрасци и садржај захтева за издавање и обрасци и садржај сертификата и потврде које прате извоз и увоз робе двоструке намене, пружање брокерске услуге и техничке помоћи, и то: 
			1) образац захтева за издавање дозволе за извоз и увоз робе двоструке намене, пружање брокерских услуга и техничке помоћи;
			2) образац дозволе за извоз робе двоструке намене;
			3) образац дозволе за увоз робе двоструке намене;
			4) образац дозволе за пружање брокерских услуга;
			5) образац дозволе за пружање техничке помоћи;
			6) образац дозволе за извоз робе двоструке намене која није наведена у Националној контролној листи робе двоструке намене;
			7) образац изјаве о крајњој намени робе;
			8) образац изјаве о употреби робе двоструке намене у сопственој производњи;
			9) образац захтева за издавање потврде о крајњем кориснику за увоз робе двоструке намене у сопственој производњи;
			10) образац потврде о крајњем кориснику за увоз робе двоструке намене у сопственој производњи (End User Certificate);
			11) образац захтева за издавање међународног увозног сертификата;
			12) образац међународног увозног сертификата (International Import Certificate);
			13) потврда о достави робе двоструке намене (Delivery Verification Certificate);
			Обрасци из става 1. овог члана одштампани су уз овај правилник и чине његов саставни део.
			Члан 2.
			Даном ступања на снагу овог правилника престаје да важи Правилник о обрасцу и садржају захтева за издавање дозволе, обрасцу дозволе и садржају сертификата и потврда који прате извоз и увоз робе двоструке намене („Службени гласник РС”, бр. 9/14 и 55/14). 
			Члан 3.
			Овај правилник ступа на снагу осмог дана од дана објављивања у „Службеном гласнику Републике Србије”. 
			Број 335-13-155-1/2018-10
			У Београду, 12. децембра 2018. године
			Министар, 
			Расим Љајић, с.р.
			
				
					
				
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
	

