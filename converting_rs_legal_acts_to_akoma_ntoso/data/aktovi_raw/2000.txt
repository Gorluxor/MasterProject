


На основу члана 135. став 4. Закона о војној, радној и материјалној обавези („Службени гласник РС”, број 88/09) и члана 8. став 1. Закона о Народној скупштини („Службени гласник РС”, број 9/10),
Народна скупштина Републике Србије, на Шестој седници Другог редовног заседања у 2010. години, одржаној 15. децембра 2010. године, донела је


ОДЛУКУ
о обустави обавезе служења војног рока
"Службени гласник РС", број 95 од 17. децембра 2010.




1. Обавеза служења војног рока у Војсци Србије обуставља се одслужењем војног рока последње партије војника упућене у 2010. години.
Одредба става 1. ове тачке односи се и на регруте који су, због приговора савести, служење војног рока заменили цивилном службом.
Упућивање на служење војног рока у Војску Србије, од 1. јануара 2011. године, вршиће се по принципу добровољности, у складу са законом.

2. Ова одлука ступа на снагу осмог дана од дана објављивања у „Службеном гласнику Републике Србије”, а примењиваће се од 1. јануара 2011. године.


РС број 38
У Београду, 15. децембра 2010. године
Народна скупштина Републике Србије
Председник,
проф. др Славица Ђукић-Дејановић, с.р.



