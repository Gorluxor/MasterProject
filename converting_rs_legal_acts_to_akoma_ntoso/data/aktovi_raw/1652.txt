


	
	Zakon

	


	
				На основу члана 87. став 3. Закона о социјалној заштити („Службени гласник РС”, број 24/11), 
				Министар за рад, запошљавање, борачка и социјална питања доноси
				РЕШЕЊЕ
				о номиналним износима новчане социјалне помоћи
				"Службени гласник РС", број 94 од 19. 
				октобра 2017.
				1. Полазећи од основице за утврђивање висине новчане социјалне помоћи, која усклађена са индексом потрошачких цена у претходних шест месеци од 1. октобра 2017. године износи 8.201,00 динар, номинални износи новчане социјалне помоћи утврђују се: 
				1) за појединца, односно носиоца права у породици у висини 1 од основице или 8.201,00 динар;
				2) за сваку наредну одраслу особу у породици у висини 0,5 од основице или 4.101,00 динар;
				3) за дете до 18 година у висини 0,3 од основице или 2.460,00 динара.
				2. Ово решење се примењује почев од утврђивања права на новчану социјалну помоћ за октобар 2017. године.
				3. Ово решење објавити у „Службеном гласнику Републике Србије”.
				Број 553-00-01609/2017-09
				У Београду, 17. октобра 2017. године
				Министар,
				Зоран Ђорђевић, с.р.
	

