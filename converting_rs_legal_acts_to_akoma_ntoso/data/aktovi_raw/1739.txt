





На
основу члана 193. став 2. тачка 19. Закона о полицији („Службени гласник РС”, број
101/05),

Министар
унутрашњих послова доноси





ПРАВИЛНИК

о садржају изјаве о правима
и дужностима и о начину полагања заклетве полицијских службеника

„Службени гласник
РС“, број
54 од 27. јуна
2006.





Члан 1.

Овим
правилником прописује се садржај изјаве о правима и дужностима полицијског службеника
коју је полицијски службеник дужан да прихвати и потпише приликом пријема у службу,
као и начин полагања заклетве коју на Дан полиције полажу полицијски службеници
примљени у службу.



Члан 2.

Садржај
изјаве о правима и дужностима полицијског службеника из члана 1. овог правилника
прописан је на обрасцу који је приложен уз овај правилник и чини његов саставни
део.



Члан 3.

На
Дан полиције, када Министарство унутрашњих послова обележава Тројице као свој празник,
полицијски службеници примљени у службу у временском периоду између два празника
полажу заклетву пред представницима полиције које за ту прилику одређује министар
унутрашњих послова.

Заклетва
се полаже тако што представник полиције чита наглас Законом о полицији утврђен текст
заклетве, а полицијски службеници из става 1. овог члана за њим понављају наглас
текст заклетве.

После
полагања заклетве, полицијски службеник који је положио заклетву потписује текст
заклетве.



Члан 4.

Изјава
о правима и дужностима и текст заклетве, после потписивања, улажу се у кадровску
евиденцију.



Члан 5.

Овај
правилник ступа на снагу осмог дана од дана објављивања у „Службеном гласнику Републике
Србије”.



01 број 6078/06

У Београду, 6. јуна 2006. године

Министар,

Драган Јочић, с.р.





____________________________,
рођен(а) 

(презиме
и име)

у
_________________, полицијски службеник Министарства унутрашњих послова Републике
Србије, на радном месту ___________________ , дајем следећу



И З Ј А В У



Обавезујем
се да ћу у Министарству унутрашњих послова Републике Србије радити према потребама
и правилима службе у организационој јединици на пословима одговарајућим мојој стручној
спреми и оспособљености.

Послове
ћу обављати у складу са одредбама Устава Републике Србије, Закона о полицији и другим
прописима којима се уређује рад службе.

У
обављању послова штитићу људска права и слободе грађана Републике Србије и других
људи који се у њој налазе и бранити уставно уређење и сувереност Републике Србије.

Све
податке које сам сазнао(ла) у обављању службе, а у вези са делокругом и начином
рада Министарства унутрашњих послова Републике Србије, чуваћу као службену тајну.

Свестан(на)
сам и упозорен(а) да ћу у случају поступања противно овој изјави сносити законске
последице.



У
______________



Дана
_________________ 



________________________________

(потпис)



