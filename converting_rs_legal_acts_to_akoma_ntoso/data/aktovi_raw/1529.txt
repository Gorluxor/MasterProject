


	
	Zakon

	


	
				На основу члана 43. став 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Министарства унутрашњих послова,
				Влада доноси 
				ЗАКЉУЧАК
				"Службени гласник РС", број 39 од 24. 
				априла 2017.
				1. Усваја се Акциони план за спровођење Стратегије интегрисаног управљања границом у Републици Србији 2017–2020, који је саставни део овог закључка.
				2. Овај закључак објавити у „Службеном гласнику Pепублике Cрбије”.
				05 број 28-3267/2017-1
				У Београду, 13. априла 2017. године
				Влада
				Председник,
				Александар Вучић, с.р.
				АКЦИОНИ ПЛАНЗА СПРОВОЂЕЊЕ СТРАТЕГИЈЕ ИНТЕГРИСАНОГ УПРАВЉАЊА ГРАНИЦОМ У РЕПУБЛИЦИ СРБИЈИ 2017–2020.
				I УВОД
				Стратегија интегрисаног управљања границом Републике Србије 2017–2020. дефинише стратешке циљеве који се односе на концепт интегрисаног управљања границом и садржи циљеве граничне полиције, царине, ветеринарске и фитосанитарне инспекције, као и део циљева везаних за миграције, визе и азил. У циљу достизања свих задатих стратешких циљева предвиђено је укључивање и других државних тела у активности из области њихове надлежности. Оквирни акциони план је саставни део Стратегије као њен придружени документ, односно инструмент за њено спровођење.
				Оквирним Акционим планом дефинисани су стратешки и оперативни задаци са циљевима, реалним роковима, одговорним телима државне управе, индикаторима постигнутих резултата, као и предлогом финансирања. Надлежни државни органи ће за реализацију појединих активности планирати средства у склопу својих редовних буџета, али ће у највећој могућој мери користити и средства предприступне помоћи у оквиру ИПА фондова, као и друге изворе финансирања.
				На основу Оквирног акционог надлежни државни органи ће на годишњем нивоу израђивати и годишњи Акциони план.
				Овај акциони план ће се ревидирати и допуњавати на годишњем нивоу, како би се осигурало потпуно и ефикасно спровођење циљева зацртаних у Стратегији интегрисаног управљања границом Републике Србије 2017–2020.
				II СКРАЋЕНИЦЕ
				AFIS – Аутоматски идентификациони систем отисака прстију
				BTSF – Бољи тренинзи за безбеднију храну
				EASO – Европска канцеларија за подршку азила 
				EGBT – Eвропски гранични тимови
				EU – Европска унија
				ЕU ACQUI – Правне тековине Европске уније
				EURODAC – База података отисака прстију Европске уније
				ЕUROSUR – Eвропски гранични систем надзора
				EUROPHIT – Систем Европске уније обавештавања за заштиту биља и пресретање 
				EXBS -– Амерички програм за извозну контролу везано за безбедност граница
				ГП – Гранични прелаз
				ВИС – Визни информациони систем
				DCAF – Женевски центар за демократску контролу оружаних снага
				ICITAP – Међународно криминални-истражни технички програм
				ICMPD – Међународни центар за развој миграционе политике
				IT – Информационе технологије
				IKT – Информационо-телекомуникациони системи
				ИУГ – Интегрисано управљање границом
				IOM – Међународна организација за миграције
				ИТ – Информациона технологија
				ИПА – Претприступни фондови
				MARII – Регионална иницијатива за миграције, азил и избеглице
				MB IPA – Регионални претприступни фондови
				NVO – Невладине организације
				OLAF – Eвропска служба за сузбијање превара
				TAIEX – Инструмент техничке помоћи и размене информација
				ТRACES – Систем за граничну фитосанитарну инспекцију
				UNDP – Развојни програм Уједињених нација
				FIIS – Систем за аутоматско препознавање изгледа
				FRONTEX – Европска агенција за границу и обалску стражу
				CCC – Заједнички основни програм обуке
				RCC – Савет за регионалну сарадњу
				SELEC – Југоисточни европски центар за спровођење закона
				SIS – Шенгенски информативни систем
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
				
	

