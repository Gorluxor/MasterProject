






	Редакцијски пречишћен текст
	 



На основу члана 3. Закона о контроли квалитета
пољопривредних и прехрамбених производа у спољнотрговинском промету (“Службени лист
СРЈ”, бр. 12/95), Савезна влада доноси 




ОДЛУКУ


о одређивању пољопривредних и прехрамбених производа и њихових прерађевина намењених увозу, односно извозу који подлежу контроли квалитета 

 


"Службени лист СРЈ",
бр. 13 од 22. марта 1996, 39 од 23. августа 1996.





1. Контроли квалитета подлежу следећи пољопривредни и прехрамбени
производи и њихове прерађевине намењени увозу, односно извозу (у даљем тексту: производи):




А. ПРОИЗВОДИ НАМЕЊЕНИ
УВОЗУ:




1) месо стоке за клање, перади и дивљачи (свеже, расхлађено,
замрзнуто); 


2) други кланични производи и јестиви делови стоке за клање,
перади и дивљачи (свежи, расхлађени, замрзнути); 


3) остало месо и јестиви месни други кланични производи
(свежи, расхлађени, замрзнути – зечеви, жабе); 


4) производи од меса стоке за клање, перади и дивљачи (со-љени,
саламурени, сушени, димљени, термички обрађени и др.); 


5) рибе, ракови, шкољкаши, пужеви, морски јежеви и корњаче;



6) производи од риба, ракова, шкољкаша, пужеви, морских
јежева, жаба и корњача (сушени, сољени, димљени, термички обрађени и сл.); 


7) млеко, производи од млека, сирила и млекарске културе;



8) сладолед и прашак за сладолед; 


9) живинска и птичија јаја осим јаја за приплод и елеукотична
јаја, као и производи од истих; 


10) јужно воће и производи од јужног воћа; 


11) континентално воће и производи од тог воћа; 


12) лубенице и диње и производи од тог воћа; 


13) поврће и производи од поврћа; 


14) јестиве печурке и производи од јестивих печурки; 


15) пектински препарати; 


16) кикирики и производи од кикирикија; 


17) кафа, производи од кафе и сурогата кафе; 


18) чај, мешавине чаја и производи од чаја; 


19) зачини, екстрати зачина и мешавине зачина; 


20) сенф и сировине за производњу сенфа; 


21) натријум глутаминат; 


22) кухињска со и со за прехрамбену индустрију; 


23) супе, чорбе, концентрати за супе, сосови, додаци јелима
и сродни производи; 


24) пекарски квасац, прашак за пециво и прашак за пудинг;



25) сировине и производи који се употребљавају за производњу
дијетских производа и дечије хране; 


26) адитиви и други додатни састојци за прехрамбену индуст-рију;



27) житарице за људску исхану (неољуштена или другачије
обрађена зрна); 


28) пиринач (у љусци, ољуштени, полиран, глазиран и сл.);



29) семе за птице; 


30) млински и пекарски производи, тестенине и брзо смрзнута
теста; 


31) слад, скроб, инулин и глутен; 


32) кекс и производи сродни кексу; 


33) уљно семење, семе и плодови за прехрамбену индустрију
и лековито биље; 


34) масноће и уља животињског и биљног порекла и њихови
производи намењени за прехрамбену индустрију; 


35) сировине биљног порекла за производњу масти и уља намењених
за прехрамбену индустрију; 


36) мајонез, маргарин и производи слични мајонезу и маргарину;



37) шећер, скроб и њихови производи; 


38) остали сахариди и њихови производи; 


39) сировине за производњу шећера и скроба; 


40) мед и други пчелињи производи; 


41) какао и производи од какаа, чоколада и производи слични
чоколади, крем производи, бомбоне и бомбонски производи; 


42) грожђе и производи од грожђа; 


43) вино и производи од вина; 


44) алкохолна пића (природна ракија, жестока алкохолна пића,
ликери, вермути и друга алкохолна пића); 


45) еколошка средства; 


46) пиво; 


47) сировине и полупроизводи за производњу пива; 


48) безалкохолна пића и минералне воде; 


49) сировине и полупроизводи за производњу алкохолних и
безалкохолних пића; 


50) шпирит (етилалкохол) и сировине за производњу шпи-рита;



51) сирће и сирћетна киселина; 


52) сточна храна (хранива, предсмеше, крмне смеше и др.)
и додаци сточној храни; 


53) дуван сиров или непрерађен, цигаре, цигарилоси и цигарете
од дувана и замене дувана и остали прерађени дуван.







Б. ПРОИЗВОДИ НАМЕЊЕНИ
ИЗВОЗУ:







1) говеда за клање, укључујући јунад и телад; 


2) коњи за клање и друге категорије коња и ждребади осим
коња и ждребади за приплод; 


3) месо говеђе, телеће и јунеће (свеже, расхлађено, замрзнуто);



4) прерађевине од меса и рибе; 


5) млеко, производи од млека, сирила и млекарске културе.*



6)* вино, ракија од шљива и остала ферментисана и алкохолна
пића; 


7)* далматинска кадуља; 


8)* дуван сиров или непрерађен. 



*Службени лист СРЈ, број 39/1996





2. Даном ступања на снагу ове одлуке престаје да важи Одлука
о одређивању пољопривредних и прехрамбених производа и њихових прерађевина који
подлежу контроли квалитета у спољнотрговинском промету („Службени лист СФРЈ”, бр.
55/79, 61/80 и 47/81). 


3. Ова одлука ступа на снагу осмог дана од дана објављивања
у „Службеном листу СРЈ”.





Савезна влада


Е. п. бр.
84,


14. марта
1996. године 


Београд


Председник


др 
Радоје
Контић, 
с. р.



