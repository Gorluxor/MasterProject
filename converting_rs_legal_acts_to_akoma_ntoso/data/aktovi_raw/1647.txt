


	
	Zakon

	


	
				Редакцијски пречишћен текст
				
				
				На основу члана 59а став 8. Закона о заштити од пожара („Службени гласник РС”, бр. 111/09 и 20/15), 
				Министар унутрашњих послова доноси
				ПРАВИЛНИК
				о критеријумима за избор кандидата за полазнике курса за Основну обуку припадника ватрогасно-спасилачких јединица
				"Службени гласник РС", бр. 68 од 11. јула 
				2017, 98 од 3. новембра 2017, 67 од 31. августа 2018.
				Члан 1.
				Овим правилником се уређују критеријуми по којима се врши избор кандидата за полазнике курса за Основну обуку припадника ватрогасно-спасилачких јединица (у даљем тексту: ВСЈ) Министарства унутрашњих послова (у даљем тексту: Министарство).
				Члан 2.
				Избор кандидата за полазнике курса за Основну обуку припадника ВСЈ Министарства врши се на основу спроведеног конкурса.
				Одлуку о броју полазника курса, на предлог oрганизационе јединице надлежнe за људске ресурсе, у складу са кадровским планом, доноси министар унутрашњих послова (у даљем тексту: министар).
				Расписивање конкурса и начин конкурисања врши се у складу са правилима поступка који се спроводи приликом пријема у радни однос запослених у Министарству, уколико није другачије прописано овим правилником.
				Образац пријаве на конкурс за упис на курс за основну обуку припадника ВСЈ дат је у Прилогу 1. који је одштампан уз овај правилник и чини његов саставни део.
				Стручне и административно-техничке послове за потребе спровођења конкурса врши организациона јединица надлежна за људске ресурсе.
				Члан 3.
				Поступак утврђивања испуњености услова за избор кандидата за полазнике курса за Основну обуку припадника ВСЈ Министарства спроводи Комисија за избор кандидата за полазника курса за Основну обуку припадника ВСЈ Министарства (у даљем тексту: Комисија), коју решењем образује министар.
				Решењем о именовању Комисије, може се именовати једна или више подкомисија које су задужене за одређене делове изборног поступка.
				Подкомисија има највише пет чланова, и чине је припадници организационе јединице надлежне за људске ресурсе и припадници организационе јединице надлежне за ванредне ситуације.
				Подкомисија доставља извештај Комисији о спроведеној селекцији, са предлогом за даљу процену и одабир кандидата.
				У састав Комисије обавезно се именују два припадника организационе јединице надлежне за људске ресурсе и три припадника организационе јединице надлежне за ванредне ситуације.
				Задатак Комисије из става 1. овог члана је да:
				1) верификује спискове пријављених кандидата;
				2) организује и прати комплетан поступак избора кандидата;
				3) утврди ранг листу кандидата и њихово рангирање;
				4) достави министру коначан предлог за избор кандидата;
				5) изјашњава се о захтевима кандидата за преиспитивање одлуке о пријему и припрема предлоге одговора министра.
				Члан 4.
				Посебни критеријуми испуњавања услова 
				у погледу здравствене способности, психолошке процене, физичке и 
				базично-моторичкe способности кандидата, утврђују се процесом 
				селекције коју чини:
				1) лекарски преглед;
				2) психолошка селекција;
				3) провера базичног моторичког 
				статуса;
				4) интервју.
				Сваки појединачни део процеса селекције је елиминациони за кандидате који не задовоље утврђене критеријуме.
				*Службени гласник РС, број 67/2018
				Члан 5.
				Лекарски преглед за утврђивање здравственог стања полазника састоји се из општег лекарског прегледа, специјалистичких прегледа и теста на психоактивне супстанце. 
				Општи лекарски преглед за утврђивање здравственог стања кандидата обавља Завод за здравствену заштиту радника Министарства унутрашњих послова (у даљем тексту: Завод) у сарадњи са организационом јединицом надлежном за послове управљања људским ресурсима, у складу са утврђеним критеријумима.
				Специјалистичке лекарске прегледе и тестирање на психоактивне супстанце обавља Завод, у складу са утврђеним критеријумима.
				Општим лекарским прегледом утврђује се:
				1) лична и породична анамнеза;
				2) хронична обољења која су контраиндикована за пријем у Министарство, на основу увида у претходну медицинску документацију;
				3) антропометријске мере (висина минимум 170 cm за мушкарце и 163 cm за жене, тежина и индекс телесне масе);
				4) на основу физикалног прегледа грубе аномалије кардиоваскуларног и респираторног система;
				5) стање локомоторног апарата;
				6) процена функционисања чула (вид и слух).
				Члан 6.
				Кандидати који су задовољили критеријуме из члана 4. став 1. овог правилника упућују се на специјалистичке лекарске прегледе које обавља Завод.
				Члан 7.
				Психолошка селекција подразумева 
				процену когнитивног и личносног домена, и врши се 
				психометријским тестовима и интервјуом.
				Психолошка селекција се спроводи у две 
				фазе:
				1) психолошко тестирање;
				2) психолошки интервју.
				Кандидати који су положили 
				психометријски тест упућују се на психолошки интервју, а 
				кандидати који нису положили психометријски тест не пролазе у 
				даљи процес селекције.
				Психолошку селекцију врши надлежна 
				организациона јединица Министарства.
				Поступак избора међу кандидатима врши 
				се у складу са психолошким захтевима радног места 
				ватрогасца-спасиоца.
				Психолошки критеријуми за потребе 
				селекције јесу:
				1) интелектулана способност и 
				ефикасност: – не мање од просечних вредности;
				2) испољавање релевантних личносних 
				домена: висока емоционална стабилност, савесност и сарадљивост, 
				развијена унутрашња мотивација и присуство алтруизма, уз 
				одсуство патологије и значајног породичног херидитета.
				Кандидати ће на психолошком интервјуу 
				бити распоређени у четири категорије и то:
				1) Категорију I – кандидати који су у 
				потпуности задовољили критеријуме – оцена 4;
				2) Категорију II – кандидати који су 
				задовољили критеријуме – оцена 3;
				3) Категорију III – кандидати који су 
				задовољили минимум захтева – оцена 2;
				4) Категорију IV – кандидати који нису 
				задовољили критеријуме и који не пролазе у даљи процес селекције 
				– оцена 1.
				*Службени гласник РС, број 67/2018
				Члан 8.
				Провером базично-моторичког статуса 
				процењује се:
				1) брзинско експлозивна снага руку 
				(број склекова за 10 секунди);
				2) брзинска издржљивост прегибача 
				трупа (подизање трупа за време од 30 секунди);
				3) експлозивна снага ногу (скок у даљ 
				из места);
				4) аеробни потенцијал организма 
				(Куперов тест трчања за време од 12 минута и трчање на 50 m);
				5) пењање уз конопац; 
				6) вратило – згибови (број згибова за 
				10 секунди);
				7) пливање.
				Сваки тест процене базично-моторичког 
				статуса вреднује се од 0 до 4 поена, при чему укупни максимални 
				број поена износи 32.
				Оцену не задовољава добија кандидат 
				који укупно освоји 9 или мање поена, односно на 2 теста освоји 0 
				поена. 
				Оцењивање кандидата на провери општих 
				физичких способности се врши на основу измерених резултата, 
				према утврђеним нормативима и то:
				НОРМЕ НА ПРОВЕРИ БАЗИЧНО-МОТОРИЧКОГ СТАТУСА
				МУШКАРЦИ
				
					
						
						Године живота
						
						
						поена
						
						
						Склекови за 10 сек.
						
						
						Претклон
						
						
						Скок у даљ из места
						
						
						Трчање 50 м
						
						
						Куперов тест
						
					
					
						
						од 19 до 25
						
						
						0
						
						
						--8
						
						
						--15
						
						
						--180
						
						
						-8
						
						
						--2100
						
					
					
						
						1
						
						
						9–10
						
						
						16–19
						
						
						181–200
						
						
						7.99–7.50
						
						
						2101–2300
						
					
					
						
						2
						
						
						11–12
						
						
						20–23
						
						
						201–220
						
						
						7.49–6
						
						
						2501–2700
						
					
					
						
						3
						
						
						13–14
						
						
						24–27
						
						
						221–240
						
						
						5.99–5.5
						
						
						2701–2900
						
					
					
						
						4
						
						
						15-+
						
						
						28-+
						
						
						240-+
						
						
						5.49-
						
						
						2901–
						
					
					
						
						од 26 до 30
						
						
						0
						
						
						--7
						
						
						--13
						
						
						--170
						
						
						-8.20
						
						
						-2200
						
					
					
						
						1
						
						
						8–9
						
						
						14–17
						
						
						171–190
						
						
						8.19–8
						
						
						2201–2400
						
					
					
						
						2
						
						
						10–11
						
						
						18–21
						
						
						191–210
						
						
						7.99–7.79
						
						
						2401–2600
						
					
					
						
						3
						
						
						12–13
						
						
						22–25
						
						
						211–230
						
						
						7.78–7.58
						
						
						2601–2800
						
					
					
						
						4
						
						
						14-+
						
						
						26-+
						
						
						231-+
						
						
						7.57-
						
						
						2801–
						
					
				
				ЖЕНЕ
				
					
						
							
							Године живота
							
							
							поена 
							
							
							Склек за 10 сек.
							
							
							Претклон за 30 сек.
							
							
							Скок у даљ из места
							
							
							Трчање 50 м
							
							
							Куперов тест (М)
							
						
					
					
						
						19 до 25
						
						
						0
						
						
						- - 3
						
						
						- - 10
						
						
						- - 145
						
						
						-10.10
						
						
						- -1680
						
					
					
						
						1
						
						
						4 – 5
						
						
						11 – 12
						
						
						146 – 162
						
						
						10.00–9.70
						
						
						1681–1854
						
					
					
						
						2
						
						
						6 - 7
						
						
						13 – 14
						
						
						163 – 171
						
						
						9.60–9.30
						
						
						1855–2027
						
					
					
						
						3
						
						
						8 – 9
						
						
						15 – 16
						
						
						172 – 179
						
						
						9.20–8.90
						
						
						2028–2200
						
					
					
						
						4
						
						
						10 - +
						
						
						17 - +
						
						
						180 - +
						
						
						8.70–
						
						
						2201 -
						
					
					
						
						26 до 30
						
						
						0
						
						
						- - 2
						
						
						- - 9
						
						
						- - 140
						
						
						–10.40
						
						
						- 1620
						
					
					
						
						1
						
						
						3 – 4
						
						
						10 – 11
						
						
						141 – 150
						
						
						10.30–10.00
						
						
						1621–1794
						
					
					
						
						2
						
						
						5 – 6
						
						
						12 – 13
						
						
						151 – 160
						
						
						9.90–9.60
						
						
						1795–1967
						
					
					
						
						3
						
						
						7 – 8
						
						
						14 – 15
						
						
						161 – 170
						
						
						9.50–9.20
						
						
						1968–2140
						
					
					
						
						4
						
						
						9 - +
						
						
						16 - +
						
						
						171 - +
						
						
						9.10–
						
						
						2141
						
					
				
				МУШКАРЦИ
				
					
						
						Године старости
						
						
						поена
						
						
						Конопац (пењање)/секунде
						
						
						Вратило згибови за 10 
						секунди/понављање
						
					
					
						
						од 19 до 25
						
						
						0
						
						
						15-+
						
						
						2--
						
					
					
						
						1
						
						
						14–13
						
						
						3–4
						
					
					
						
						2
						
						
						12–11
						
						
						5–6
						
					
					
						
						3
						
						
						10–9
						
						
						7–8
						
					
					
						
						4
						
						
						8--
						
						
						9-+
						
					
					
						
						од 26 до 30
						
						
						0
						
						
						16-+
						
						
						2--
						
					
					
						
						1
						
						
						15–14
						
						
						3–4
						
					
					
						
						2
						
						
						13–12
						
						
						5–6
						
					
					
						
						3
						
						
						11–10
						
						
						7–8
						
					
					
						
						4
						
						
						9--
						
						
						9-+
						
					
				
				ЖЕНЕ
				
					
						
						Године старости
						
						
						поена
						
						
						Конопац (пењање)/секунде
						
						
						Вратило згибови за 10 секунди/понављање
						
					
					
						
						19 до 25
						
						
						0
						
						
						21 - +
						
						
						1 - -
						
					
					
						
						1
						
						
						20–18
						
						
						2–3
						
					
					
						
						2
						
						
						17–15
						
						
						4–5
						
					
					
						
						3
						
						
						14–12
						
						
						5–6
						
					
					
						
						4
						
						
						11 - -
						
						
						7 - +
						
					
					
						
						26 до 30
						
						
						0
						
						
						24 +
						
						
						1 - -
						
					
					
						
						1
						
						
						23–21
						
						
						2–3
						
					
					
						
						2
						
						
						20–17
						
						
						4–5
						
					
					
						
						3
						
						
						16–13
						
						
						5–6
						
					
					
						
						4
						
						
						12 - -
						
						
						7 - +
						
					
				
				
				Кандидат има задатак да слободним 
				стилом преплива дужину од 25 метара.
				Кандидат може сам да одлучи да ли ће 
				да скочи са ивице базена или ће започети пливање из воде. 
				Оцењивање кандидата на провери вештине 
				пливања врши се на основу измерених резултата, према утврђеним 
				нормативима и то:
				
					
						
					
					
						
						Пол
						
						
						поена
						
						
						Пливање 25 метара/секундe
						
					
					
						
						Мушкарци
						
						
						0
						
						
						Није препливао
						
					
					
						
						
						1
						
						
						Препливао за више од 28,00
						
					
					
						
						
						2
						
						
						28,00–26,51
						
					
					
						
						
						3
						
						
						26,50–25,01
						
					
					
						
						
						4
						
						
						25,00 –
						
					
					
						
						Жене
						
						
						0
						
						
						Није препливала
						
					
					
						
						
						1
						
						
						Препливала за више од 33,00
						
					
					
						
						
						2
						
						
						33,00–31,51
						
					
					
						
						
						3
						
						
						31,50–30,01
						
					
					
						
						
						4
						
						
						30,00 –
						
					
				
				*Службени гласник РС, број 98/2017
				**Службени гласник РС, број 67/2018
				Члан 9.
				Интервју са кандидатом представља полуструктурисану технику разговора везану за следеће области:
				1) комуникацију (вербалну и невербалну);
				2) специфична знања и вештине;
				3) вредности, навике, ставове и интересовања;
				4) професионалну мотивацију.
				Кандидат се оцењује по појединачним деловима процене, оценом од 1 до 5.
				Кандидат добија једну збирну оцену за сваки део интервјуа.
				Максимални број поена на интервјуу је 20.
				Оцену не задовољава добија кандидат који је у било ком делу оцењен оценом 1.
				Члан 10.
				Кандидати који нису задовољили 
				утврђене критеријуме из члана 4. став 1. овог правилника могу 
				само једном, из оправданих разлога, поднети захтев за поновно 
				утврђивање критеријума из једног од наведених делова поступка 
				избора кандидата, у року од три дана од дана саопштавања 
				резултата.
				Кандидати се рангирају на основу 
				збирних резултата посебних критеријума за избор кандидата.
				Поступак рангирања кандидата врши се 
				тако што се у појединим деловимапосебних критеријума за избор 
				кандидата збир поена претвара у стандардне („z”) скорове,који 
				одређују тачан положај (ранг) појединца у групи кандидата који 
				су задовољили у конкретном делу.
				Износ „z” скора у сваком појединачном 
				делу множи се коефицијентом који изражава процентуално учешће 
				тог дела у укупној оцени на квалификационом испиту:
				1) 
				психолошке селекције –z*0,45 (45%);
				2) базично-моторички статус –z*0,35 
				(35%);
				3) интервју – z*0,20(20%).
				Овако пондерисани „z” скорови се 
				сабирају и на овај начин добијени укупан „z” скор се претвара у 
				бодове путем аутоматске обраде података уз коришћење 
				одговарајућих програмских система, што одређује ранг кандидата 
				на коначној ранг листи.
				Први кандидат на коначној ранг листи 
				има највећи број бодова, а последњи кандидат најмањи број 
				бодова.
				Кандидати имају могућност да остваре 
				увид у сопствене резултате.
				*Службени гласник РС, број 98/2017
				**Службени гласник РС, број 67/2018
				Члан 11.
				На основу коначне ранг листе, одлуку о 
				пријему кандидата на Основну обуку припадника ВСЈ доноси 
				министар.
				У складу са кадровским планом, 
				територијалним потребама и принципом националне заступљености, 
				министар може донети одлуку да се на Основну обуку припадника 
				ВСЈ прими додатни број учесника конкурса, односно број полазника 
				предвиђен конкурсом допуни, и то учесницима конкурса који су 
				испунили све услове предвиђене конкурсом.
				Наведени број не може прелазити десет 
				одсто од укупног броја полазника који је предвиђен конкурсом.
				Кандидат који не буде примљен писмено 
				се обавештава у року од осам дана од дана доношења одлуке.
				Кандидат може поднети министру захтев 
				за преиспитивање одлуке о пријему у року од осам дана од дана 
				пријема обавештења.
				*Службени гласник РС, број 98/2017
				Члан 12.
				Путне трошкове, трошкове лекарског прегледа и трошкове боравка у току процеса селекције сносе кандидати. 
				Члан 13.
				Министарство и кандидат који је након спроведеног конкурса примљен на курс за Основну обуку припадника ВСЈ Министарства закључују Уговор о утврђивању међусобних права, обавеза и одговорности (у даљем тексту: Уговор).
				На полазнике који са успехом заврше курс за Основну обуку припадника ВСЈ Министарства и који испуњавају законом прописане услове да заснују радни однос у Министарству не примењују се прописи који уређују заснивање радног односа у Министарству на основу јавног конкурса.
				Члан 14.
				Прописи којима је уређено стручно оспособљавање, усавршавање и напредовање запослених у Министарству, примењују се за дефинисање права, обавеза и одговорности полазника обуке, стручног оспособљавања, усавршавања и напредовања припадника ВСЈ Министарства.
				Одговорност због повреда дужности и 
				обавеза и одговорност за штету полазника курса за Основну обуку 
				припадника ВСЈ Министарства, утврђује се у складу са прописима 
				који уређују одговорност полазника основне полицијске обуке у 
				Министарству.
				Руководилац организационе јединице 
				надлежне за послове обуке снага и субјеката система заштите и 
				спасавања је надлежан за предузимање мера и формирање радних 
				тела у циљу утврђивања одговорности из става 2. овог члана.
				*Службени гласник РС, број 67/2018
				Члан 15.
				Овај правилник ступа на снагу осмог дана од дана објављивања у „Службеном гласнику Републике Србије”.
				Број 01-5380/17-4
				У Београду, 11. јула 2017. године
				Министар,
				др Небојша Стефановић, с.р.
				
				ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
				ПРАВИЛНИКА
				Правилник о изменама Правилника о 
				критеријумима за изборкандидата за полазнике курса за Основну 
				обукуприпадника ватрогасно-спасилачких јединица: "Службени 
				гласник РС", број 98/2017-38
				Члан 5.
				Поступци за избор кандидата започети по одредбама 
				Правилника о критеријумима за полазнике курса за основну обуку 
				припадника ватрогасно-спасилачких јединица („Службени гласник 
				РС”, број 68/17) окончаће се применом одредба овог правилника 
				уколико је то за кандидата повољније.
				Члан 6.
				Овај правилник ступа на снагу осмог дана од дана 
				објављивања у „Службеном гласнику Републике Србије”.
				Правилник о изменама и допунама 
				Правилника о критеријумима за изборкандидата за полазнике курса 
				за Основну обукуприпадника ватрогасно-спасилачких јединица: 
				"Службени гласник РС", број 67/2018-55
				Члан 6.
				Поступци који су започети, а нису окончани до дана 
				ступања на снагу овог правилника, окончаће се у складу са 
				одредбама прописа који су важили до ступања на снагу овог 
				правилника.
				Изузетно од става 1. овог члана ако је пре ступања на 
				снагу овог правилника расписан конкурс за пријем кандидата на 
				курс за Основну обуку припадника ватрогасно-спасилачких јединица 
				Министарства, а поступак избора кандидата није отпочео, избор 
				кандидата се врши применом одредаба овог правилника.
				Члан 7.
				Овај правилник ступа на снагу осмог дана од дана 
				објављивања у „Службеном гласнику Републике Србијеˮ.
				Прилози
				
				
				
				
				
	

