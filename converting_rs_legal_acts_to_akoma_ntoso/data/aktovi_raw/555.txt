





На основу члана 99. Устава СРЈ,
ради спровођења Конвенције о правима детета
(“Службени лист СФРЈ” – Међународни уговори, бр. 15/90), Савезна
влада доноси



ДЕКЛАРАЦИЈА

О
ЗАШТИТИ И УНАПРЕЂИВАЊУ ПРАВА ДЕЦЕ У САВЕЗНОЈ РЕПУБЛИЦИ ЈУГОСЛАВИЈИ

„Службени
лист СРЈ”, број 60 од 13. децембра 1996.
	 

1.
Полазећи од уставом гарантоване посебне заштите породице, мајке и детета,
Савезна влада истиче да су права деце у Савезној Републици Југославији и њихова
заштита један од основних приоритета њене политике. У складу с тим Југословенски
план акције за децу до 2000. (и даље) јесте основни програмски документ којим
ће се Савезна влада руководити у политици према деци и омладини.

2.
Ради остваривања опредељења о посебној заштити мајке и детета Савезна влада ће
нарочито:

–
предузимати организационе и друге мере из своје надлежности у извршавању
међународних уговора из области права детета;

–
у предузимању мера из своје надлежности полазити од циљева и принципа утврђених
у Југословенском плану акције за децу до 2000. (и даље);

–
пратити извршавање Југословенског плана акције за децу до 2000. (и даље) и по
потреби предузимати одговарајуће мере за његово извршавање;

–
остваривати неопходну сарадњу са владама република чла-ница и подстицати
сарадњу савезних министарстава са надлежним министарствима у републикама
чланицама и научним и стручним институцијама.

3.
Савезна влада препоручује владама република чланица да се у утврђивању и
спровођењу политике социјално-здравствене заштите деце, образовања, друштвене
бриге о деци и другим областима од значаја за децу руководе начелом најбољег
интереса детета и циљевима и принципима утврђених у Југословенском плану акције
за децу до 2000. (и даље).

4.
Истичући бригу о деци као стални циљ Савезна влада сматра да је потребно
посветити већу пажњу потребама развоја деце и обезбедити раст средстава
намењених заштити и развоју деце.

5.
Савезна влада сматра да ради спровођења Југословенског плана акције за децу до
2000. (и даље) трба подстицати укључивање предузећа, установа, невладиних
организација и других субјеката на материјалној подршци том плану.

6.
Југословенски план акције за децу до 2000. (и даље) налази се у Генералном
секретаријату Савезне владе и доступан је јавности.
	
		
			

Е. п. бр. 399
			12. децембар 1996. 
			године
			Београд

			
			

Председник
			др Радоје 
			Контић, с.р.

			
		
	



