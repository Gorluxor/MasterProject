
Редакцијски пречишћен текст


На основу тачке 3. Одлуке о критеријумима и начину надокнађивања средстава за остваривање и коришћење здравствене заштите војних инвалида и других корисника здравствене заштите по Закону о основним правима војних инвалида и породица палих бораца („Службени лист СФРЈ“, бр. 77/82), у споразуму са савезним секретаром за финансије, Савезни комитет за питања бораца и војних инвалида прописује


ПРАВИЛНИК
О МЕТОДОЛОГИЈИ ОБРАЧУНАВАЊА ОБАВЕЗА ФЕДЕРАЦИЈЕ ЗА ЗДРАВСТВЕНУ ЗАШТИТУ ПО ЗАКОНУ О ОСНОВНИМ ПРАВИМА ВОЈНИХ ИНВАЛИДА И ПОРОДИЦА ПАЛИХ БОРАЦА
„Службени лист СФРЈ”, бр. 17 од 8. априла 1983, 15 од 30. марта 1984.


Члан 1.
Овим правилником прописује се методологија обрачунавања обавеза федерације за здравствену заштиту војних инвалида и других корисника здравствене заштите по Закону о основним правима војних инвалида и породица палих бораца (у даљем тексту: корисници) које се утврђују према Одлуци о критеријумима и начину надокнађивања средстава за остваривање и коришћење здравствене заштите војних инвалида и других корисника здравствене заштите по Закону о основним правима војних инвалида и породица палих бораца („Службени лист СФРЈ”, бр. 77/82) – (у даљем тексту: Одлука).

Члан 2.
Обрачун средстава које се самоуправној интересној заједници здравства и Заједници социјалног осигурања војних осигураника (у даљем тексту: заједница) обезбеђују као аконтација накнаде трошкова за здравствену заштиту корисника из тачке 1. став 1. одредба под 1. Одлуке за текућу годину подноси се на обрасцу ЗЗ-1а – Обрачун аконтације средстава за здравствену заштиту корисника из тачке 1. став 1. одредба под 1. Одлуке, за ___ годину, а коначан обрачун тих средстава за исту годину подноси се на Обрасцу ЗЗ-1б – Коначан обрачун средстава за здравствену заштиту корисника из тачке 1. став 1. одредба под 1. Одлуке, за ____годину.

Члан 3.
Обрачун средстава која се заједници обезбеђују као аконтација надокнаде трошкова за здравствену заштиту корисника из тачке 1. став 1. одредба под 2. Одлуке за текућу годину подноси се на Обрасцу ЗЗ-2а – Обрачун аконтације средстава за здравствену заштиту корисника из тачке 1. став 1. одредба под 2. Одлуке, за ___ годину, а коначан обрачун тих средстава за исту годину подноси се на Обрасцу ЗЗ-2б – Коначан обрачун средстава за здравствену заштиту корисника из тачке 1. став 1. одредба под 2. Одлуке, за ____ годину.

Члан 4.
Износ просечних трошкова здравствене заштите по осигуранику у заједници утврђује се тако што се укупан годишњи износ трошкова остварених у заједници, осим трошкова за здравствену заштиту у случају несреће на послу и професионалних обољења и трошкова за накнаде личног дохотка за време привремене спречености за рад,* подели просечним бројем осигураника (носилаца права) у заједници у истој години. 


*Служебни лист СФРЈ, број 15/1984

Члан 5.
Просечан број војних инвалида и корисника породичне инвалиднине у години за коју се врши обрачун средстава за здравствену заштиту корисника која се надокнађују заједници утврђује се на основу података о броју корисника на крају сваког месеца у години, који се саберу и тај збир подели са 12.
Број корисника на крају месеца изводи се на основу података из евиденције коју о корисницима води надлежни орган у републици, односно аутономној покрајини – за кориснике из тачке 1. став 1. одредба под 1. Одлуке према обрасцу ЗЗ-3а – Број корисника из тачке 1. став 1. одредба под 1. Одлуке а за кориснике из тачке 1. став 1. одредба под 2. Одлуке, према Обрасцу ЗЗ-3б – Број корисника из тачке 1. став 1. одредба под 2. Одлуке.

Члан 6.
Обрасци 33-1а, ЗЗ-1б, ЗЗ-2а, ЗЗ-2б, ЗЗ-3а и ЗЗ-3б одштампани су уз овај правилник и чине његов саставни део.

Члан 7.
Овај правилник ступа на снагу наредног дана од дана објављивања у „Службеном листу СФРЈ”.


Бр. 137
21. марта 1983. године
Београд
Председник
Савезног комитета за
питања бораца и војних
инвалида,
Драгомир Николић, с. р.















