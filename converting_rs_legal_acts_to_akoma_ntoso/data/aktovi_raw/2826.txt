



Редакцијски пречишћен текст
	
	
	
	
	На
основу члана 24. став 2. Закона о личној карти („Службени гласник РС”, број
62/06),

Министар
унутрашњих послова доноси

ПРАВИЛНИК

о цени обрасца и трошковима
техничке израде личне карте

„Службени гласник
РС“, бр.
9 од
25. јануара 2008, 
4 од 25. јануара 2019.

Члан 1.

Овим
правилником утврђују се цена обрасца и трошкови техничке израде личне карте, као
и начин њихове наплате.

Члан 2.

Цена
обрасца личне карте износи 774 динара, у нето износу.

Трошкови
техничке израде личне карте износе 226 динара, у нето износу.
	Члан 2а
	Цена обрасца и трошкови техничке израде личне 
	карте са микроконтролером (чипом), као и трајне личне карте, из члана 2. 
	овог правилника, за грађане којима се издаје нови лични документ у случају 
	када се уписује адреса пребивалишта у личну карту због утврђивања назива 
	улица и кућних бројева за улице које претходно нису имале назив, односно 
	кућни број, падају на терет буџета Републике Србије.
	Средства за образац и техничку израду личне карте, 
	биће обезбеђена у буџету Републике Србије, у случајевима издавања нових 
	личних карата на обрасцу који садржи микроконтролер (чип) за грађане који 
	поседују важеће личне карте без микроконтролера (чипа), као и за издавање 
	нових трајних личних карата за грађане који поседују важеће трајне личне 
	карте.
	Цена обрасца личне карте за грађане из става 1. 
	овог члана износи 387,00 динара, у нето износу.
	Износ из става 3. овог члана уплаћује се из буџета 
	Републике Србије на рачун Народне банке Србије – Завода за израду новчаница 
	и кованог новца – Топчидер.
	*Службени гласник РС, број 4/2019

Члан 3.

Износи
из члана 2. овог правилника плаћају се приликом подношења захтева за издавање личне
карте.

Износи
се уплаћују на рачун прописан за уплату прихода корисника буџетских средстава Републике
Србије, и то цена обрасца на рачун Народне банке Србије – Завода за израду новчаница
и кованог новца а трошкови техничке израде на рачун Министарства унутрашњих послова.

Члан 4.

Овај
правилник ступа на снагу наредног дана од дана објављивања у „Службеном гласнику
Републике Србије”, а почиње да се примењује даном почетка издавања личне карте у
складу са чланом 36. Правилника о личној карти („Службени гласник РС”, број
11/07).



01 број 239/08-17

У Београду, 18. јануара 2008. године

Министар,

Драган Јочић, с.р.



