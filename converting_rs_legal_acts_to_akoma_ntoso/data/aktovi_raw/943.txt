



На
основу члана 15. став 8. Закона о здравственој заштити („Службени гласник
Републике Србије“, бр. 17/92, 50/92 и 52/93) и члана 9. и 17. Одлуке о Плану
мреже здравствених установа („Службени гласник Републике Србије“, број 50/92),

Влада
Републике Србије донела је





ОДЛУКУ

О ОСНИВАЊУ ЗАВОДА ЗА
ЗАШТИТУ ЗДРАВЉА КИКИНДА

„Службени гласник
РС”, број 63 од 17. августа 1993.



Члан 1.

У
складу са Одлуком о Плану мреже здравствених установа („Службени гласник
Републике Србије”, број 50/92), оснива се Завод за заштиту здравља Кикинда.

Члан 2.

Назив
установе је Завод за заштиту здравља Кикинда (у даљем тексту: Завод).

Седиште
Завода је у Кикинди, Улица Ђуре Јакшића број 110.

Члан 3.

У
састав Завода улази хигијенско-епидемиолошка служба Дома здравља организационе
јединице, Здравственог центра Кикинда.

Члан 4.

Завод
је правно лице са статусом установе.

Завод
послује са потпуном одговорношћу. 

Завод
има жиро-рачун који се води код надлежне службе Платног промета и финансијског
надзора.

Члан 5.

Завод
обавља здравствену делатност у складу са чланом 33. Закона о здравственој
заштити и то:

–
прати, истражује и проучава здравствено стање и здравствену културу
становништва, стање и квалитет животне средине, узроке, појаве и ширења
заразних и других болести социјално-медицинског значаја, утицаја еколошких
фактора на здравље;

–
прати, истражује и проучава организацију, рад и развој здравствене службе;

–
предлаже и предузима одговарајуће мере у циљу заштите и унарпеђења здравља
људи.

Члан 6.

Органи
Завода јесу: директор, управни одбор и надзорни одбор.

Управни
одбор има пет чланова од којих су два из реда запослених у Заводу.

Надзорни
одбор има три члана од којих је један из реда запослених у Заводу.

Директора,
управни одбор и надзорни одбор Завода именује и разрешава оснивач.

Члан 7.

Средства
и имовину за оснивање и рад Завода чине средства, имовина, права и обавезе
хигијенско-епидемиолошке службе Дома здравља, организационе јединице
Здравственог центра Кикинда, са билансним стањем на дан 30. септембра 1993.
године.

Биланс
стања у смислу става 1. овог члана утврдиће органи управљања Здравственог
центра Кикинда у чијем саставу хигијенско-епидемиолошка служба Дома здравља
престаје са радом на основу ове одлуке.

Завод
почиње са радом 1. октобра 1993. године.

Члан 8.

Даном
почетка рада Завод преузима средства, имовину, права и обавезе и запослене
раднике хигијенско-епидемиолошке службе Дома здравља, организационе јединице
Здравственог центра Кикинда.

Од
дана ступања на снагу ове одлуке служба из става 1. овог члана не може отуђити
или оптеретити имовину нити запошљавати нове раднике.

Члан 9.

Влада
Републике Србије ће именовати вршиоца дужности директора Завода до доношења
Статута Завода као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Завода. 

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-3259/40-5

У Београду, 11. августа
1993. године

Влада Републике Србије

Потпредседник,

Станоје Анђелковић, с. р.





