


На
основу члана 19. став 3. Закона о библиотечкој делатности („Службени гласник
РС”, број 34/94),

Управник
Народне библиотеке Србије доноси



УПУТСТВО

о 
ревизији и отпису библиотечке грађе

„Службени
гласник РС", број 25 од 10. 

јула 1995.





1. Овим упутством
прописује се начин вршења ревизије и отписа библиотечке грађе и усклађивање
стања из материјалног инвентара са стварним стањем које се утврђује ревизијом. 


Ревизију врше
библиотеке и друге организације које обављају библиотечку делатност. 

Под библиотечком
грађом (члан 2. став 2. Закона о библиотечкој делатности) сматрају се: књиге,
часописи и новине, списи, музичка дела, репродукција уметничких слика и цртежа,
картографске публикације, планови насеља, фонодокумента, репрографска грађа,
плакати, огласи, фотодокумента, видео и филмски записи и друга дела која су
умножена штампањем или на други начин, те рукописи и меморисана грађа. 


Ревизијом се
утврђује стварно бројчано и физичко стање инвентарисане библиотечке грађе. 


2. Ревизија може да
буде редовна и ванредна. 

Редовна ревизија
библиотечке грађе врши се континуирано у временском периоду од најмање једанпут
у десет година без обзира на врсту библиотеке, величину фонда и степен њене
развијености. 

Зависно од обима
библиотечке грађе редовну ревизију требало би вршити у краћим временским
периодима и то: 

а) до 50.000
јединица библиотечке грађе у року од три године, 

б) до 150.000
јединица библиотечке грађе у року од четири године, 

в) до 300.000
јединица библиотечке грађе у року од пет година. 

Библиотеке које
имају преко 300.000 јединица библиотечке грађе редовну ревизију врше најмање
једанпут у десет година. 

Ванредна ревизија
библиотечке грађе може бити потпуна или делимична и врши се, без обзира на
прописане рокове за редовну ревизију, у случајевима: пресељења библиотечке
грађе, пожара и поплаве у просторијама где се налази библиотечка грађа, рушења
просторија и других узрока који се могу приписати дејству више силе, крађе
библиотечке грађе, статусних промена, отварања поступка редовне ликвидације као
и у другим случајевима одређеним Законом и које утврди директор библиотеке,
односно оснивач. 

3. Припремама рада
на ревизији, поступком ревизије, окончањем ревизије и презентирањем резултата
ревизије руководи директор односно управник библиотеке или друге организације
која обавља библиотечку делатност или друго лице кога они овласте. 

Директор односно
управник библиотеке или друге организације која обавља библиотечку делатност
образује комисију за ревизију (и по потреби једну или више радних група) од
најмање 3 члана, именује председника и чланове комисије, одређује дан почетка и
време трајања ревизије, утврђује начин коришћења библиотечке грађе за време
ревизије, рок за достављање извештаја о извршеној ревизији. 

4. Лица задужена за
библиотечку грађу и њихови непосредни руководиоци дужни су да најкасније до
дана одређеног за почетак ревизије изврше претходно, све неопходне припреме
ради што лакшег, бржег и правилног обављања ревизије. 

Припреме библиотечке
грађе за ревизију састоје се: у прегледу и сређивању публикација и друге
библиотечке грађе у оквиру постојећег система смештаја, улагању у полице оних
публикација које се тренутно не налазе на месту; враћање позајмљене библиотечке
грађе у библиотеку (како би свака јединица библиотечке грађе могла да буде
идентификована на лицу места), у инвентарисању оних јединица које из
непредвиђених разлога нису биле уведене у књигу инвентара, сређивању картотеке
позајмљених књига и др. 

5. Комисија саставља
план рада по коме ће вршити ревизију који обухвата обим ревизије, редослед
фондова, односно огранака, одређује метод ревизије и све радње које ће се
обавити пре, за време и после ревизије. 

Методи ревизије
саставни су део овог упутства (Прилог I). 

6. Ревизија се врши
сравњивањем одређених података сваке јединице библиотечке грађе са
одговарајућим подацима у материјалном инвентару. Сравњивање података може се
вршити и посредно, путем помоћних инструмената (топографски каталог, сигнатурни
инвентар, картотека контролних листића и сл.) с тим што се тада обавезно врши
њихово сравњивање са материјалним инвентаром, ради утврђивања стварног стања. 


После извршене
провере целокупне библиотечке грађе и утврђивања бројчаног и физичког стања,
саставља се записник о ревизији библиотечке грађе. 

Записник о ревизији
садржи нарочито: 

– време трајања
ревизије; 

– састав комисије за
ревизију (навести све чланове); 

– обим и врсту
библиотечке грађе обухваћене ревизијом; 

– метод ревизије; 


– број јединица
према инвентару; 

– број јединица
расходованих у претходним ревизијама; 

– број јединица које
нису нађене на лицу места; 

– број невраћених
јединица; 

– стварно стање
фонда (број јединица утврђених ревизијом); 

– број физички
дотрајалих и неупотребљивих јединица; 

– број неактуелних
јединица. 

Записник о ревизији
може да садржи и друге податке од значаја за утврђивање стварног стања фонда,
за које комисија оцени да их треба унети у записник (ови подаци дају се уз
записник као прилог). 

Уз записник се
прилажу и листе јединица библиотечке грађе које нису нађене на лицу места,
затим оне које су физички дотрајале и неупотребљиве, листе невраћених јединица,
као и листе неактуелних јединица. 

Образац записника о
ревизији и листа из претходног става саставни је део овог упутства (Прилог II).


Записник о ревизији
потписују сви чланови комисије, и доставља се директору односно управнику
библиотеке и друге организације која обавља библиотечку делатност. 

На основу записника
комисија саставља извештај о ревизији и упућује га директору а он органу
управљања на разматрање. У извештају комисија уноси и број јединица библиотечке
грађе који предлаже да се отпишу и по ком основу (невраћене јединице, физички
дотрајале, неупотребљиве јединице, неактуелне јединице и јединице које нису
нађене на лицу места). 

7. Орган управљања
библиотеком односно другом организацијом која обавља библиотечку делатност
разматра извештај о извршеној ревизији у присуству председника комисије за
ревизију и руководиоца организационе јединице у чијој је надлежности чување и
коришћење библиотечке грађе и одлучује о: 

– отпису утврђених
минуса тј. несталих јединица библиотечке грађе у фонду; 

– отпису дотрајалих
и неупотребљивих јединица које мерама техничке заштите не могу да се доведу у
стање да могу бити даље коришћене; 

– отпису неактуелне
библиотечке грађе; 

– отпису невраћених
јединица библиотечке грађе услед немогућности њиховог повраћаја (после 3 године
када су исцрпљене све мере потраживања). 

Јединице библиотечке
грађе за које је утврђено да су културна добра не могу се отписати. 

Извештај о извршеној
ревизији, заједно са одлуком органа управљања о отпису, доставља се директору
односно управнику библиотеке и организације која обавља библиотечку делатност,
одговарајућим руководиоцима организационих јединица, као и књиговодственој служби
ради усклађивања стања из материјалног инвентара и књиговодственог стања са
стварним стањем по ревизији. 

8. На основу одлуке
о отпису библиотечке грађе одређена публикација се искључује из књиге инвентара
(стављањем ознака Расх. и броја одлуке о отпису са датумом у рубрици напомена)
и каталога. 

Неактуелну, отписану
библиотечку грађу библиотека је дужна да понуди Народној библиотеци Србије,
другој библиотеци у општини, односно другој заинтересованој библиотеци. 




Управник,



Миломир
Петровић, с.р.











(Прилог
I) 

МЕТОДИ
РЕВИЗИЈЕ БИБЛИОТЕЧКЕ ГРАЂЕ

Утврђивање фактичког
стања библиотечке грађе, што је суштина ревизије, може се вршити на два начина:
директно са материјалним инвентаром или, посредно преко одређених помоћних
инструмената. У основи и једног и другог начина рада инвентар има
неприкосновену улогу као материјални докуменат вредности библиотечке грађе на
основу кога се утврђује коначно стврно стање ревидиране библиотечке грађе. 


У помоћне
инструменте спадају: сигнатурни инвентар (са матичним и контролним картонима),
топографски каталог и картотека контролних листића. 

Зависно од тога на
који ће се начин обављати ревизија односно који ће се инструмент применити у
раду разликује се неколико метода. То су: 

– ревизија помоћу
инвентара; 

– ревизија помоћу
картотеке контролних листића; 

– ревизија помоћу
топографског каталога. 

Ревизија
помоћу инвентара

Суштина овог метода
је да се сравњивање стања постојеће библиотечке грађе врши директно са књигом
инвентара у којој је инвентарисана свака јединица библиотечке грађе. Саставним
делом инвентара треба сматрати и контролне картоне за часописе и новине јер се
ове публикације инвентаришу као годиште наслова.* На исти начин се користе
контролни картони за збирке и збирна дела уколико нису инвентарисани појединачно.


Поступак провере се
обавља на тај начин што се основни подаци из сваке јединице библиотечке грађе
пореде са одговарајућим подацима из материјалног или сигнатурног инвентара који
у том случају има значај неприкосновеног документа. 

Због својих особина
овај метод се препоручује: (а) свим библиотекама, где су због различитих узрока
фондови несређени и неусклађени са материјалним инвентаром и (б) свим мањим
библиотекама у којима се уз учешће малог броја радника и за релативно кратко
време може извршити ревизија. 

* За ове и све друге
серијске публикације ревизија помоћу инвентара и контролних картона је једини
метод рада. 

Ревизија
помоћу картотеке контролних листића

Овај начин обављања
ревизије се разликује од претходног јер је његова суштина у пописивању целокупног
библиотечког фонда. 

Поступак се одвија у
две потпуно одвојене фазе. 

Прву фазу чини
пописивање библиотечког фонда које се врши на тај начин што се из сваке
јединице библиотечке грађе узимају само најелементарнији подаци довољни за
идентификацију јединице. То су: инвентарни број односно сигнатура, аутор,
наслов дела и година издавања. Ови подаци се уносе на листиће мањег формата
тзв. контролне листиће.** После завршеног пописивања фондова и картотеке
корисника, од свих контролних листића формира се картотека сређена према
инвентарним бројевима, тј. у истом редоследу како су инвентарисане јединице у
инвентару. 

У другој фази врши
се поређење података из картотеке контролних листића и података из инвентара за
сваку јединицу појединачно, с тим што се на листић ставља симбол као доказ да
је поређење извршено. 

Будући да ревизија
помоћу картотеке контролних листића омогућава минимални прекид рада са
корисницима (само док траје пописивање) овај метод је солидна препорука за
широку примену у библиотекама. 

** За ову сврху се
могу израдити листићи од чврсте хартије или картона, а могу се користити и
каталошки листићи. 

Ревизија
помоћу топографског каталога

Ревизија на овај
начин се може вршити само у библиотекама које израђују топографски каталог чија
је главна намена да замени употребу инвентара у ревизији. 

Ревизија помоћу
топографског каталога има две одвојене фазе. 

У првој фази се врши
поступак сравњивања основних података из сваке јединице библиотечке грађе са
подацима у топографском каталогу. 

Другу фазу рада чини
упоређивање нађеног стања исказаног у топографском каталогу са стањем у
инвентару и уношење одговарајућих исправки. 

НАЧИН
ОБАВЉАЊА ВАНРЕДНЕ РЕВИЗИЈЕ

Под овим термином
подразумева се обављање ревизије искључиво у ванредним околностима, наведеним у
Упутству о ревизији и отпису библиотечке грађе. 

Оваква ревизија се
обавља без поређења са материјалним документом, већ се врши на најједноставнији
начин простим пребројавањем свих јединица библиотечке грађе у фонду и у
картотеци позајмице. 

Исто тако може се
извршити и ревизија по избору која обухвата само мањи део фонда, док највећи
део остаје непроверен. Провера изабраног дела фонда – по узорку се врши
комплетно са одговарајућим инструментом (инвентар, топографски каталог и др.),
тако да су добијени подаци веродостојни. Обим фонда за овакав начин провере
може бити 10-20% целокупног фонда, или део фонда који представља целину за
себе. 





(Прилог
II) 

ЗАПИСНИК

	
		
		
		о ревизији библиотечке грађе у 
		
		
		
	
		
		
		Ревизија је обављена од 
		
		
		
		
		до
		
		
		
	
		
		
		Комисија за ревизију: 
		
		
		
		1. 
		
		
	
		
		
		
		2. 
		
		
	
		
		
		
		3. 
		
		
	
		
		
		Врста библиотечке грађе 
		
		
		
	
		
		
		Обим грађе обухваћен ревизијом 
		
		
		
	
		
		
		Метод рада 
		
		
		
	
		
		
		Ревизијом је утврђено следеће стање: 
		
	
	
		
		
		Број јединица према инвентару 
		
		
		
	
		
		
		Број јединица расходованих у претходним ревизијама 
		
		
		
	
		
		
		Број јединица које нису нађене на лицу места (листа
  1) 
		
		
	
		
		
		Број невраћених јединица (листа 2) 
		
		
		
	
		
		
		Стварно стање фонда (број јединица утврђених
  ревизијом) 
		
		
	
		
		
		Број физички дотрајалих и неупотребљивих јединица
  (листа 3) 
		
		
	
		
		
		Број неактуелних јединица (листа 4) 
		
		
		
	
		
		
		Датум: 
		
		
		
	
		
		
		
		Чланови
  Комисије за ревизију,
	
	
		
		
		
		1. 
		
		
	
		
		
		
		2. 
		
		
	
		
		
		
		3. 
		
		
	
		
		
		
		
		
		
		
		
		
		
		
		
		
		


Прилог
II (листа 1) 1. Попис јединица библиотечке грађе које нису нађене на лицу места


	
		
		
		Ред.
		
		број
		
		
		
		Инв.бр.
		
		
		
		Сигнатура
		
		
		
		Аутор
  и наслов јединице
		
		
		Место и
  год. издавања
		
		
		Цена
		
		
		
		Напомена
		
	
	
		
		
		
		
		
		
		
		
		
		
		
		
		




Прилог
II 

(листа
2)

2.
Попис невраћених јединица библиотечке грађе

	
		
		
		Ред.
		
		број
		
		
		
		Инв.бр.
		
		
		
		Сигнатура
		
		
		
		Аутор
  и наслов јединице
		
		
		Место
  и год. издавања
		
		
		Цена 
		
		
		
		Напомена
		
	
	
		
		
		
		
		
		
		
		
		
		
		
		
		




Прилог
II 

(листа
3) 

3.
Попис дотрајалих и неупотребљивих јединица библиотечке грађе

	
		
		
		Ред.
		
		број
		
		
		
		Инв.бр.
		
		
		
		Сигнатура
		
		
		
		Аутор
  и наслов јединице
		
		
		Место
  и год. издавања
		
		
		Цена
		
		
		
		Напомена
		
	
	
		
		
		
		
		
		
		
		
		
		
		
		
		




Прилог
II 

(листа
4) 

4.
Попис неактуелних јединица библиотечке грађе

	
		
		
		Ред.
		
		број 
		
		
		
		Инв.бр.
		
		
		Сигнатура
		
		
		
		Аутор
  и наслов јединице
		
		
		Место
  и год. издавања
		
		
		Цена
		
		
		Напомена
	
	
		
		
		
		
		
		
		
		
		
		
		
		
		






