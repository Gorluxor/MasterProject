


	
	Zakon

	


	
				На основу члана 43. став 3. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), на предлог Министарства спољних послова, 
				Влада доноси
				ЗАКЉУЧАК
				"Службени гласник РС", број 9 од 2. 
				фебруара 2018.
				1. Усваја се Национални акциони план за примену Резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2018–2022), који је саставни део овог закључка.
				2. Овај закључак објавити у „Службеном гласнику Републике Србије”.
				05 број 337-628/2018
				У Београду, 31. јануара 2018. године
				Влада
				Председник,
				Ана Брнабић, с.р. 
				НАЦИОНАЛНИ АКЦИОНИ ПЛАН ЗА ПРИМЕНУ РЕЗОЛУЦИЈЕ 1540 САВЕТА БЕЗБЕДНОСТИ УЈЕДИЊЕНИХ НАЦИЈА О СПРЕЧАВАЊУ ШИРЕЊА ОРУЖЈА ЗА МАСОВНО УНИШТАВАЊЕ И СРЕДСТАВА ЗА ЊИХОВО ПРЕНОШЕЊЕ (2018–2022)
				I. Увод
				Резолуција 1540 Савета безбедности Уједињених нација
				Резолуција 1540 Савета безбедности Уједињених нација о спречавању ширења оружја за масовно уништавање и средстава за њихово преношење (у даљем тексту: Резолуција 1540 СБ УН) усвојена је једногласно 28. априла 2004. године, као прва резолуција Савета безбедности Уједињених нација која изричито помиње заједничке напоре за супротстављање претњи међународном миру и безбедности проистекле из ширења оружја за масовно уништавање и средстава за њихово преношење.
				Основне обавезе држава чланица Уједињених нација предвиђене Резолуцијом 1540 СБ УН које се односе на спречавање ширења оружја за масовно уништавање и средстава за њихово преношење су: 
				1) да се уздржавају од пружања било какве подршке недржавним субјектима који покушавају да развију, прибаве, производе, поседују, транспортују, преносе или користе нуклеарно, хемијско или биолошко оружје и средства за њихово преношење; 
				2) да усвоје и примењују законе којима се забрањује недржавним субјектима да производе, прибављају, поседују, развијају, преносе, транспортују, превозе или користе нуклеарно, хемијско или биолошко оружје и средства за њихово преношење, посебно у сврху тероризма; 
				3) да предузму и примене делотворне мере за успостављање унутрашње контроле за спречавање ширења оружја за масовно уништавање и средстава за њихово преношење, укључујући успостављање одговарајуће контроле ширења оружја, укључујући успостављање адекватне контроле над одговарајућим материјалима која се односи на евидентирање, мере обезбеђења и сигурности, граничну и полицијску контролу, националну контролу над извозом и трансфером. 
				Након усвајања Резолуције 1540, Савет безбедности Уједињених нација је усвојио Резолуцију 1673, Резолуцију 1810, Резолуцију 1977, Резолуцију 2055 и Резолуцију 23251, којима су прецизиране обавезе држава чланица Уједињених нација на плану спречавања ширења оружја за масовно уништавање. Резолуција 1673 СБ УН учвршћује обавезе укључивања контроле над финансирањем ширења оружја за масовно уништавање. Резолуција 1810 СБ УН подстиче државе и међународне, регионалне и субрегионалне организације да информишу Комитет СБ УН формиран на основу Резолуције 1540 СБ УН (у даљем тексту: Комитет) о областима у којима оне могу да пруже помоћ и да одреде контактне тачке за помоћ. Поред тога, упућује позив државама чланицама да припреме акциони план који излаже њихове приоритете и планове за примену кључних одредаба Резолуције 1540 СБ УН. Резолуција 1977 СБ УН продужује рад Комитета за следећих десет година и значајно учвршћује мере на међународном плану за спречавање пролиферације средстава за масовно уништавање и средстава за њихов пренос. 
				У последњој Резолуцији 2325, коју је Савет безбедности Уједињених нација усвојио 15. децембра 2016. године, подвлачи се важност наставка напора држава чланица Уједињених нација на континуираној изградњи националних капацитета и јачању законодавства на плану спречавања ширења оружја за масовно уништавање. 
				За успешно испуњавање обавеза из наведених резолуција Савета безбедности Уједињених нација, односно на плану неширења оружја за масовно уништавање, Република Србија ће наставити да се придржава одредби свих ратификованих, односно потврђених међународних конвенција у вези са неширењем оружја за масовно уништавање, као што су:
				– 
				Закон о ратификацији Уговора о неширењу нуклеарног оружја („Службени лист СФРЈ – Додатак”, број 10/70); 
				– 
				Закон о ратификацији Уговора о свеобухватној забрани нуклеарних проба, са Протоколом („Службени лист СЦГ – Међународни уговори”, број 4/04).
				– 
				Уредба о ратификацији Конвенције о забрани усавршавања, производње и стварања залиха бактериолошког (биолошког) и токсичког оружја и о њиховом уништавању („Службени лист СФРЈ – Међународни уговори и други споразуми”, број 43/74); 
				– 
				Закон о потврђивању Конвенције о забрани развоја, производње, складиштења и употребе хемијског оружја и о њиховом уништавању („Службени лист СРЈ – Међународни уговори”, број 2/00);
				– Народна скупштина усвојила је 11. маја 2009. године Закон о забрани развоја, производње, складиштења и употребе хемијског оружја и његовом уништавању („Службени гласник РС”, број 36/09);
				– На основу одредби овог закона, образована је Комисија Републике Србије за спровођење Конвенције о забрани хемијског оружја, у чијем раду учествују представници свих релевантних министарстава.
				Такође, Република Србија ће наставити са применом ратификованих, односно потврђених конвенција у области борбе против тероризма:
				– Закон о ратификацији Конвенције о кривичним делима и неким другим актима извршеним у ваздухопловима („Службени лист СФРЈ”, број 47/70);
				– 
				Закон о ратификацији Конвенције о сузбијању незаконите отмице ваздухоплова („Службени лист СФРЈ”, број 33/72);
				– 
				Закон о ратификацији Конвенције о сузбијању незаконитих аката уперених против безбедности цивилног ваздухопловства („Службени лист СФРЈ”, број 33/72);
				– 
				Закон о ратификацији Конвенције о спречавању и кажњавању кривичних дела против лица под међународном заштитом, укључујући и дипломатске агенте („Службени лист СФРЈ – Међународни уговори”, број 54/76);
				– 
				Закон о ратификацији међународне конвенције против узимања талаца („Службени лист СФРЈ – Међународни уговори”, број 9/84);
				– 
				Закон о ратификацији Конвенције о физичкој заштити нуклеарног материјала („Службени лист СФРЈ – Међународни уговори”, број 9/85); 
				– Закон о потврђивању амандмана на Конвенцију о физичкој заштити нуклеарног материјала („Службени гласник РС – Међународни уговори”, број 4/16); 
				– 
				Закон о ратификацији Протокола о сузбијању незаконитих насилних аката на аеродромима на којима се обавља међународни цивилни саобраћај („Службени лист СФРЈ – Међународни уговори”, број 14/89);
				– 
				Закон о ратификацији Конвенције о сузбијању незаконитих радњи против безбедности поморске пловидбе („Службени лист СЦГ – Међународни уговори”, број 2/04);
				– 
				Закон о потврђивању Протокола из 2005. године о изменама и допунама Конвенције о сузбијању незаконитих радњи против безбедности поморске пловидбе („Службени гласник РС – Међународни уговори”, број 1/10);
				– 
				Закон о ратификацији Протокола о сузбијању незаконитих радњи уперених против безбедности непокретних платформи које се налазе у епиконтиненталном појасу („Службени лист СЦГ – Међународни уговори”, број 6/04);
				– 
				Закон о ратификацији Конвенције о обележавању пластичних експлозива ради њиховог откривања („Службени лист СЦГ – Међународни уговори”, број 11/05);
				– 
				Закон о потврђивању Међународна конвенције о спречавању терористичких напада бомбама („Службени лист СРЈ – Међународни уговори”, број 12/02);
				– 
				Закон о потврђивању Међународне конвенције о забрани финансирања тероризма („Службени лист СРЈ – Међународни уговори”, број 7/02);
				– 
				Међународна конвенција о спречавању аката нуклеарног тероризма („Службени лист СЦГ – Међународни уговори”, број 2/06);
				– Закон о потврђивању Конвенције о нуклеарној сигурности („Службени гласник РС– Међународни уговори”, број 10/17);
				– Закон о потврђивању Заједничке конвенције о сигурности управљања истрошеним горивом и о сигурности управљања радиоактивним отпадом („Службени гласник РС – Међународни уговори”, број 10/17). 
				При спровођењу активности у циљу превенције пролиферације потребно је да се, у складу са Резолуцијом 1540 СБ УН, обезбеди несметана међународна економска и технолошка сарадња у области употребе наведених материјала, опреме и технологија у мирољубиве сврхе. 
				Република Србија је прва земља у ширем региону која је припремила Национални акциони план за испуњавање обавеза по Резолуцији 1540 СБ УН, за период 2012. до 2016. године. Имајући у виду, да је Република Србија опредељена да и даље развија свој административни и регулаторни оквир и да унапреди ниво примене мера у овој области, као и да је Резолуција 2325 СБ УН која је усвојена 15. децембра 2016. године потврдила значај континуиране имплементације Резолуције 1540 СБ УН, припремљен је иновирани Национални акциони план за испуњавање обавеза по Резолуцији 1540 СБ УН, за наредни период, односно за 2018–2022. године. 
				
				––––––––––1 Текстови наведених резолуција СБ УН могу се наћи на: http://www.un.org/en/sc/1540/resolutions-and-presidential-statements/sc-resolutions.shtml
				Разлози израде Националног акционог плана за примену Резолуције 1540 СБ УН
				Обавезе по Резолуцији 1540 СБ УН су по својој природи мултидимензионалне и њихова примена на националном плану захтева учешће свих државних органа у Републици Србији надлежних за обезбеђење и чување (неширење), безбедност (од терористичких претњи) и сигурност (акциденти са оружјем за масовно уништавање, компоненте, фисиони материјали, хемијски и биоагенси). Израда Националног акционог плана за примену Резолуције 1540 СБ УН (у даљем тексту: НАП 1540) требало би да омогући и олакша:
				– преглед циљева Резолуције 1540 СБ УН, у националном оквиру, који се односе на непролиферацију оружја за масовно уништавање и средстава за њихово преношење; 
				– утврђивање мера потребних за свеобухватну примену Резолуције 1540 СБ УН;
				– расподелу одговорности усклађених са уравнотеженом и транспарентном применом Резолуције 1540 СБ УН;
				– координацију између свих релевантних државних органа као и подстицање делотворне сарадње;
				– систематско праћење примене мера.
				Институционални оквир за Национални акциони планза примену Резолуције 1540 СБ УН
				Да би обавезе из Резолуције 1540 СБ УН биле испуњене потребно је додатно унапредити законодавни оквир, као и процедуре, механизме физичко-техничке заштите и друго, у циљу унапређења стандарда у овој области. 
				Влада ће донети и одговарајућу одлуку о продужетку мандата постојеће Радне групе за унапређење примене НАП 1540 (у даљем тексту: Радна група), образоване Одлуком Владе 05 број 02-9132/2012 од 20. децембра 2012. године. Радна група ће наставити са разматрањем испуњавања обавеза и давати предлоге, мишљења и стручна образложења за унапређење примене Резолуције 1540 СБ УН, како на националном (у вези са координацијом активности на унутрашњем плану, организовање вежби – одговора државе на акцидентне ситуације, семинара, курсева, предавања и слично), тако и на међународном плану (у односима са међународним организацијама). 
				Годишњи извештај о напретку садржаће преглед мера које су учињене или које се намеравају предузети у циљу ефективне примене Резолуције 1540 СБ УН. У зависности од утврђеног стања изложеног у извештају о напретку, иницијални НАП 1540 може бити измењен и допуњен, о чему ће бити обавештен Комитет СБ УН 1540. 
				Мере предложене у НАП 1540 треба да се реализују у периоду од пет година. 
				II. Циљеви и мере НАП 1540 (2018–2022)
				Циљ НАП 1540 је да обезбеди да се у национално законодавство уграде одговарајућа решења, у складу са обавезама дефинисаним у Резолуцији 1540 СБ УН. Одређени циљеви дефинисани НАП 1540 за период 2012. до 2016. године су остварени, али имајући у виду да је Република Србија опредељена да даље унапреди своје капацитете на пољу спречавања ширења оружја за масовно уништавање, у периоду од 2018. до 2022. године НАП 1540 ће се усредсредити на циљеве и мере који су наведени у следећој табели:
				ЦИЉ 1.
				Уздржавање од пружања подршке
				У Резолуцији 1540 СБ УН, у тачки 1. предвиђено је да ће се „државе уздржавати од пружања подршке недржавним актерима који покушавају да развију, прибаве, произведу, поседују, транспортују, преносе или користе нуклеарно, хемијско или биолошко оружје и средства за њихово преношење”.
				
					
						
							
								Редни 
								број
							
							
								Мере
							
							
							
							
								Носиоци активности и сарадници 
							
							
								Индикатори
							
							
								Рок
							
							
								Извор финансирања/буџет
							
						
						
							
								1.
							
							
								Јачање политике неширења оружја за масовно уништавање и средстава за њихов пренос
							
							
								1.1
							
							
								Министарство спољних послова
								у сарадњи са Министарством одбране, Министарством унутрашњих послова, Безбедносно-информативном агенцијом, Министарством просвете, науке и технолошког развоја, Министарством здравља, Министарством финансија, Народном банком Србије, Министарством правде, Министарством заштите животне средине, Министарством трговине, туризма и телекомуникација, Директоратом цивилног ваздухопловства, Канцеларијом Савета за националну безбедност и заштиту тајних података, Агенцијом за заштиту од јонизујућих зрачења и нуклеарну сигурност Србије,
								Јавним предузећем „Нуклеарни објекти Србије” и Институтом за физику
							
							
								Потврђена опредељеност Владе да се Република Србија придржава обавеза у вези са неширењем оружја за масовно уништавање и да не пружа никакав вид подршке недржавним актерима који покушавају да развију, прибаве, поседују, произведу, транспортују, преносе или користе нуклеарно, хемијско, или биолошко оружје и средства за њихов пренос
							
							
								Континуирано
							
							
								Нема трошкова – мера се спроводи у оквиру редовних радних активности
							
						
						
							
								1.2.
							
							
								Министарство унутрашњих послова и Безбедносно-информативна агенција, односно службе безбедности
							
							
								Успостављање националних координационих механизама за откривање активности недржавних актера
							
							
								2019. година
							
							
								Нема трошкова – мера се спроводи у оквиру редовних радних активности
							
						
						
							
								2.
							
							
								Имплементација међународних мултилатералних докумената који се односе на неширење оружја за масовно уништавање 
							
							
								2.1
							
							
								Министарство спољних послова у сарадњи са надлежним органима државне управе
							
							
								Реализована имплементација међународних мултилатералних докумената који се односе на неширење оружја за масовно уништавање и средстава за њихово преношење
							
							
								Континуирано
							
							
								Нема трошкова – мера се спроводи у оквиру редовних радних активности
							
						
						
							
								3.
							
							
								Усвајање Националног акционог плана за умањење ризика од неповољног утицаја хемијских, биолошких, радиолошких и нуклеарних материјала
							
							
								3.1
							
							
								Министарство унутрашњих послова, Министарство одбране, Безбедносно-информативна агенција, Министарство спољних послова, Министарство просвете, науке и технолошког развоја,
								Министарство здравља,
								Министарство заштите животне средине, Министарство трговине, туризма и телекомуникација, Канцеларија Савета за националну безбедност и заштиту тајних података, Агенција за заштиту од јонизујућих зрачења и нуклеарну сигурност Србије, Јавно предузеће „Нуклеарни објекти Србије”
							
							
								Усвојен Национални акциони план 
							
							
								Први квартал 2018. године
							
							
								Нема трошкова – мера се спроводи у оквиру редовних радних активности
							
						
					
				
				ЦИЉ 2.
				Процесуирање забрањених активности у вези са оружјем за масовно уништавање
				У Резолуцији 1540 СБ УН, у тачки 2. предвиђено је да ће „државе усвојити и применити законе којима се забрањује недржавним актерима да производе, прибављају, поседују, развијају, преносе, транспортују, превозе или користе нуклеарно, хемијско или биолошко оружје и средства за њихово преношење, посебно у сврху тероризма”.
				
					
						
							
								Редни
								број
							
							
								Мере
							
							
							
							
								Носиоци активности 
								и сарадници 
							
							
								Индикатори
							
							
								Рок
							
							
								Извор финансирања/буџет
							
						
						
							
								1.
							
							
								Јачање стручних и техничких капацитета, као и ефикасности државних органа и организација у чијој надлежности је спречавање, откривање и процесуирање недозвољене пролиферације, односно учинилаца кривичних дела повезаних са овом инкриминисаном делатношћу.2
							
							
								1.1
							
							
								Министарство унутрашњих послова у сарадњи са надлежним државним и правосудним органима 
							
							
								Примењени законски прописи, односно делотворне казне за њихово кршење
							
							
								Континуирано
							
							
								Нема трошкова – мера се спроводи у оквиру редовних радних активности
							
						
					
				
				––––––––––
				2 У Кривичном законику („Службени гласник РС”, бр. 85/05, 88/05 – исправка, 107/05 – исправка, 72/09, 111/09, 121/12, 104/13 и 108/14), постоји више кривичних дела која се директно односе на област примене Резолуције 1540, и то:
				 – Недозвољена изградња нуклеарних постројења (члан 267);
				 – Изазивање опште опасности (члан 278);
				 – Неовлашћено прибављање и угрожавање безбедности нуклеарним материјалима (члан 287);
				 – Вршење терористичких аката уз употребу хемијских, биолошких или нуклеарних материјала (391);
				 – Употреба смртоносне направе на јавном месту или у објекту или поред тог објекта – експлозив, хемијска средства, биолошка средства или отрове или радиоактивна средства (члан 391в);
				 – Уништење или оштећење нуклеарног објекта (члан 391г);
				 – Недозвољена производња, промет и држање оружја чија је употреба забрањена (члан 377);
				 – Кршење санкција уведених од стране међународних организација (члан 384а).
				ЦИЉ 3.
				Делотворне контролне мере
				У Резолуцији 1540 СБ УН, у тачки 3. предвиђено је да ће „државе предузети и применити одговарајуће мере за успостављање контроле на својој територији ради спречавања ширења нуклеарног, хемијског, или биолошког оружја и средстава за њихово преношење, укључујући успостављање одговарајуће контроле над сродним материјалима која обухвата: а) евидентирање и осигурање таквих елемената у производњи, коришћењу, складиштењу или транспорту, б) мере за физичко обезбеђење, в) контролу граница и примену закона и д) националну контрола извоза и транзита”.
				
					
						
							
								Редни
								број
							
							
								Мере
							
							
							
							
								Носиоци активности 
								и сарадници
							
							
								Индикатори
							
							
								Рок
							
							
								Извор финансирања/буџет
							
						
						
							
								1.
							
							
								Дефинисање нуклеарне, хемијске и биолошке безбедности и сигурности у оквиру националног законодавства, у складу са проценом актуелних безбедносних изазова, ризика и претњи
							
							
								1.1
							
							
								Министарство здравља, Министарство заштите животне средине и Министарство одбране 
							
							
								Усвојен пропис којим се уређује ближа примена Конвенције о забрани усавршавања, производње и стварања залиха бактериолошког (биолошког) и токсичког оружја и о њиховом уништавању 
							
							
								2019. година
							
							
								Нема трошкова – мера се спроводи у оквиру редовних радних активности
							
						
						
							
							
							
							
							
								1.2
							
							
								Министарство просвете, науке и технолошког развоја у сарадњи са Агенцијом за заштиту од јонизујућих зрачења и нуклеарну сигурност Србије
							
							
								Усвојене измене Закона о заштити од јонизујућих зрачења и о нуклеарној сигурности
							
							
								2019. година
							
							
								Нема трошкова – мера се спроводи у оквиру редовних радних активности
							
						
						
							
								2.
							
							
								Развој унутрашње контроле нуклеарног, хемијског и биолошког оружја и средстава за њихов пренос 
								с циљем успостављања одговарајућих техничких и административних капацитета, ресурса и регулаторне структуре
							
							
								2.1
							
							
								Министарство унутрашњих послова, 
								Министарство одбране, 
								Министарство просвете, науке и технолошког развоја, 
								Министарство здравља, 
								Министарство заштите животне средине, Агенција за заштиту од јонизујућих зрачења и нуклеарну сигурност Србије, Јавно предузеће „Нуклеарни објекти Србије” 
							
							
								Систем контроле је успостављен. 
								Спроведено широко упознавање са одговарајућим законима и прописима (поступак издавања и ускраћивања лиценци за појединце и тела укључена у активности у вези са контролисаним артиклима; успостављање националног регистра или инвентара одговарајућих материја и технологија)
							
							
								2021. година
							
							
								Нема трошкова – мера се спроводи у оквиру редовних радних активности
							
						
						
							
								3.
							
							
								Потврђивање Додатног протокола (ДП) уз Споразум између СФРЈ и Међународне агенције за атомску енергију о примени гаранција у вези са уговором о неширењу нуклеарног оружја 
							
							
								3.1
							
							
								Министарство просвете, науке и технолошког развоја у сарадњи са Агенцијом за заштиту од јонизујућих зрачења и нуклеарну сигурност Србије
							
							
								Потврђен Додатни протокол и поднета иницијална декларација у вези са испуњавањем предвиђених обавеза 
								Успостављен национални регистар нуклеарних материјала
							
							
							
							
								Нема трошкова – мера се спроводи у оквиру редовних радних активности
							
						
						
							
								4.
							
							
								Доношење, односно примена одговарајућих прописа3 о
								евидентирању контролисаног нуклеарног, хемијског и биолошког материјала;
								о безбедном превозу, складиштење и руковање са опасним материјама, укључујући нуклеарне материјале, хемикалије и токсине (безбедни транспорт – овлашћени превозници, осигурани контејнери, паковање, означавање и 
								праћење кретања пошиљки и друго.
								Примена одговарајућих прописа који се односе на физичко обезбеђење нуклеарних, хемијских и биолошких материјала и постројења
							
							
								4.1
							
							
								Министарство одбране,
								Министарство унутрашњих послова,
								Министарство просвете, науке и технолошког развоја,
								Министарство здравља,
								Министарство заштите животне средине, Канцеларија Савета за националну безбедност и заштиту тајних података,
								Агенција за заштиту од јонизујућих зрачења и нуклеарну сигурност Србије,
								Јавно предузеће „Нуклеарни објекти Србије”
							
							
								Успостављен систем инспекција постројења и лабораторија (на местима где се могу налазити контролисане материје); 
								Одређена надлежна агенција или међу-ресорско тело;
								Пројектоване и примењене одговарајуће мере физичко-техничке заштите 
								Примењен програм нуклеарне сигурности и безбедности у Републици Србији;
								Уредба о мерама о безбедности нуклеарних објеката и нуклеарних материјала;
								Успостављен систем надзора (у случајевима обољења и др.)
							
							
								2021. година
							
							
								Нема трошкова – мера се спроводи у оквиру редовних радних активности
							
						
						
							
								5.
							
							
								Контрола прекограничног промета – царина
							
							
								5.1
							
							
								Министарство финансија – Управа царина
							
							
								Унапређена одговарајућа ефикасна граничне контроле за откривање, спречавање, и сузбијање илегалне трговине4
							
							
								Континуирано
							
							
								Нема трошкова – мера се спроводи у оквиру редовних радних активности
							
						
						
							
								6.
							
							
								Издавање лиценци за увоз и извоз нуклеарних, хемијских и биолошких материјала и средстава за њихово преношење (укључујући њихову технологију) и технички преглед и провера артикала (двоструке намене, војних, нуклеарних, хемијских и биолошких) и технологија према утврђеним међународним режимима контроле
							
							
								6.1
							
							
								Министарство трговине, туризма и телекомуникација у сарадњи са Министарством спољних послова, Министарством одбране, Министарством унутрашњих послова, Безбедносно-информативном агенцијом и Агенцијом за заштиту од јонизујућих зрачења и нуклеарну сигурност Србије
							
							
								Успостављена контрола извоза, транзита, превоза и реекспорта.
								Успостављено праћење и контрола фондова и услуга као што су финансирање и транспорт.
								Успостављена контрола крајњих корисника
							
							
								2021. година
							
							
								Нема трошкова – мера се спроводи у оквиру редовних радних активности
							
						
					
				
				––––––––––
				3 Усвојене одговарајуће казне за кршење прописа
				4 Активно учешће у Светској царинској организацији САФЕ оквир стандарда
				ЦИЉ 4.
				Контролне листе
				У Резолуцији 1540 СБ УН, у тачки 6. наводи се да „Савет безбедности цени корисност, у сврху примене ове резолуције, добро вођених националних контролних листа, и тражи од свих држава чланица да што је пре могуће, ако је потребно, приступе прављењу таквих листа.”.
				
					
						
							
								Редни број
							
							
								Мере
							
							
							
							
								Носиоци активности 
								и сарадници
							
							
								Индикатори
							
							
								Рок
							
							
								Извор финансирања/буџет
							
						
						
							
								1.
							
							
								Утврђивање националних контролних листа и њихово редовно усклађивање са ЕУ листама
							
							
								1.1
							
							
								Министарство трговине, туризма и телекомуникација у сарадњи са другим надлежним органима државне управе
							
							
								Усаглашене листе и јединствен систем издавања дозвола
							
							
								Континуирано
							
							
								Нема трошкова – мера се спроводи у оквиру редовних радних активности
							
						
					
				
				ЦИЉ 5.
				Подизање свести
				У Резолуцији 1540 СБ УН, у тачки 8(д), предвиђено је да државе чланице „развију одговарајуће начине сарадње са привредним субјектима и јавношћу и да их обавештавају о обавезама које им намећу поједини закони”.
				
					
						
							
								Редни број
							
							
								Мере
							
							
							
							
								Носиоци активности и сарадници
							
							
								Индикатори
							
							
								Рок
							
							
								Извор финансирања/буџет
							
						
						
							
								1.
							
							
								Јачање напора да се подигне ниво свести привредних субјеката о значају делотворних система контроле извоза за индустријски развој и безбедност међународне трговине
							
							
								1.1
							
							
								Министарство трговине, туризма и телекомуникација
							
							
								Побољшана комуникација између надлежних министарстава и привредних субјеката.
								Редовно информисање привредних субјеката и јавности о прописима и мерама које се односе на спречавање ширења оружја за масовно уништавање.
								Реализација редовних састанака са привредним субјектима у циљу размене релевантних информација
							
							
								Континуирано
							
							
								Нема трошкова – мера се спроводи у оквиру редовних радних активности
							
						
					
				
				ЦИЉ 6.
				Дијалог и сарадња
				У Резолуцији 1540 СБ УН, у тачки 9. предвиђено је да државе чланице „унапређују дијалог и сарадњу о неширењу, на начин да се изнађу одговори на претњу коју представља ширење нуклеарног, хемијског или биолошког оружја или средстава за њихово преношење”.
				
					
						
							
								Редни број
							
							
								Мере
							
							
							
							
								Носиоци активности и сарадници 
							
							
								Индикатори
							
							
								Рок
							
							
								Извор финансирања/буџет
							
						
						
							
								1.
							
							
								Учешће у разним програмима у вези непролиферације као што је Иницијатива за безбедност пролиферације, Глобална иницијатива за борбу против нуклеарног тероризма и др. 
							
							
								1.1.
							
							
								Министарство спољних послова у сарадњи са Министарством унутрашњих послова, Агенцијом за заштиту од јонизујућих зрачења и нуклеарну сигурност Србије и Министарством финансија – Управа царина
							
							
								Имплементирани усвојени документи. 
							
							
								Континуирано
							
							
								Нема трошкова – мера се спроводи у оквиру редовних радних активности
							
						
						
							
								2.
							
							
								Успостављање чвршће сарадње између земаља, односно регионалне
								сарадње
							
							
								2.1
							
							
								Министарство спољних послова и остали надлежни органи државне управе
							
							
								Реализовани састанци експерата из земаља региона.
								Одржани курсеви за образовање и обуку у националним центрима за обуку 
							
							
								Континуирано
							
							
								Нема трошкова – мера се спроводи у оквиру редовних радних активности
							
						
						
							
								3.
							
							
								Ажурирање и коришћење у базе података Међународне агенције за атомску енергију о инцидентима и недозвољеном промету 
							
							
								3.1.
							
							
								Агенција за заштиту од јонизујућих зрачења и нуклеарну сигурност Србије
							
							
								Реализовано ажурирање и коришћење базе
							
							
								Континуирано
							
							
								Нема трошкова – мера се спроводи у оквиру редовних радних активности
							
						
					
				
				ЦИЉ 7.
				Превенција
				У Резолуцији 1540 СБ УН, у тачки 10. предвиђено је да државе чланице „делују заједнички, са подршком њихових судских органа, уз поштовање њихове законске регулативе и међународног права, да би се спречила недозвољена трговина нуклеарним, хемијским или биолошком оружјем, средствима за њихово преношење или сродним елементима.”
				
					
						
							
								Редни број
							
							
								Мере
							
							
							
							
								Носиоци активности и сарадници
							
							
								Индикатори
							
							
								Рок
							
							
								Извор финансирања/буџет
							
						
						
							
								1.
							
							
								Предузимање превентивних мера за које се оцени да могу да буду корисне на националном нивоу како би се спречила недозовљена трговина нуклеарног, биолошког и хемијског оружја и средстава за њихово преношење
							
							
								1.1
							
							
								Министарство унутрашњих послова и Безбедносно-информативна агенција у сарадњи са осталим надлежним органима државне управе
							
							
								Усвојене одговарајуће процедуре 
							
							
								Континуирано
							
							
								Нема трошкова – мера се спроводи у оквиру редовних радних активности
							
						
						
							
								2.
							
							
								Развој и примена научних модела и приступа за анализу података са друштвених мрежа са циљем процене безбедносних ризика (и успостављање критеријума за превентивно деловање)
							
							
								2.1
							
							
								Институт за физику у Београду
							
							
								Формирање експертског тима који би кроз панел дискусије формирао препоруке везане за развој нових метода за процену безбедносних ризика (и развој превентивних метода)
							
							
							
							
								Нема трошкова – мера се спроводи у оквиру редовних радних активности
							
						
					
				
				III. Праћење предузетих мера
				Одлука о продужетку мандата постојеће Радне групе ће бити припремљена за усвајање непосредно након објављивања Закључка о усвајању Националног акционог плана за примену Резолуције 1540 Савета безбедности Уједињених нација о спречавању ширења оружја за масовно уништавање и средстава за њихово преношење (2018–2022). У Одлуци о њеном образовању, Радна група ће наставити са предузимањем следећих мера и активности:
				– Радна група се састаје најмање два пута годишње да би се осигурао континуитет имплементације НАП 1540. Тим састанцима присуствује најмање по један овлашћени представник министарстава и агенција укључених у имплементацију;
				– током ових састанака, учесници анализирају стање имплементације, користећи оквирну мапу НАП 1540, идентификују који су даљи кораци неопходни за имплементацију и да ли је потребно ажурирање листе мера за имплементацију;
				– након сваког састанка, надлежне институције обавештавају се о новим обавезама у погледу даљих корака у спровођењу НАП;
				– Радна група припрема шестомесечне планове рада, којима се прати имплементација мера.
				IV. Даљи развој НАП 1540
				НАП 1540 је документ који се може мењати како би се ускладио са потребама даљег развоја. У том контексту, процедура и принципи за уношење измена су следећи:
				– министарства, агенције, установе и други субјекти могу иницирати предлагање додатних мера у циљу унапређења НАП;
				– иницијатива се подноси Радној групи, у писменом облику, уз навођење разлога за такву иницијативу;
				– након разматрања иницијативе, уз претходне консултације са другим надлежним органима, Радна група ће одлучити да ли се она може прихватити;
				– у случају прихватања иницијативе, Радна група може предложити надлежном министарству да предложи Влади доношење одговарајуће одлуке како би мера могла бити додата у НАП 1540.
	

