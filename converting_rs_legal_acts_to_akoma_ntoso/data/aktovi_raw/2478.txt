


	
	Zakon

	


	
				На основу члана 160. став 1. тачка 3) Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др закон, 85/05, 101/05 – др. закон, 63/06 – УС, 5/09, 107/09, 101/10, 93/12, 62/13, 108/13, 75/14 и 142/14), а у вези са чл. 29. и 37. Закона о доприносима за обавезно социјално осигурање („Службени гласник РС”, бр. 84/04, 61/05, 62/06, 5/09, 52/11, 101/11, 47/13, 108/13, 57/14, 68/14 – др закон, 112/15 и 113/17),
				Управни одбор Републичког фонда за пензијско и инвалидско осигурање, на седници од 28. децембра 2017. године, донео је
				ОДЛУКУ
				о утврђивању основице доприноса за лица укључена у обавезно осигурање у Републичком фонду за пензијско и инвалидско осигурање
				"Службени гласник РС", број 9 од 2. 
				фебруара 2018.
				Члан 1.
				Овом одлуком утврђује се месечна основица доприноса на коју се обрачунава и плаћа допринос за обавезно пензијско и инвалидско осигурање (у даљем тексту: основица доприноса), за лица укључена у обавезно пензијско и инвалидско осигурање у складу са чланом 15. Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон, 63/06 – УС, 5/09, 107/09, 101/10, 93/12, 62/13, 108/13, 75/14 и 142/14). 
				Члан 2.
				Основицу доприноса за лица из члана 1. ове одлуке чине износи утврђени у проценту од просечне месечне зараде по запосленом у Републици исплаћеном у периоду за претходних 12 месеци почев од месеца новембра у години која претходи години за коју се утврђују и плаћају доприноси, за који су објављени подаци републичког органа надлежног за послове статистике, и то:
				
					
						
							
								1)
							
							
								35%;
							
							
								4) 
							
							
								65%;
							
							
								7) 
							
							
								115%;
							
							
								10)
							
							
								200%;
							
							
								13) 500%.
							
						
						
							
								2) 
							
							
								40%;
							
							
								5)
							
							
								80%;
							
							
								8) 
							
							
								127%;
							
							
								11)
							
							
								300%;
							
							
							
						
						
							
								3) 
							
							
								54%;
							
							
								6) 
							
							
								87%;
							
							
								9)
							
							
								155%;
							
							
								12)
							
							
								400%;
							
							
							
						
					
				
				Номинални износи основице доприноса из става 1. овог члана, према објављеном податку републичког органа надлежног за послове статистике, једном годишње утврђује и објављује директор Републичког фонда за пензијско и инвалидско осигурање. 
				Основица доприноса из става 2. овог члана служи за обрачун и плаћање доприноса почев од првог јануара године за коју се доприноси утврђују и плаћају. 
				Износи најниже и највише месечне основице из става 1. овог члана, почев од 1. јануара 2018. године, утврђују се према податку који објављује министар надлежан за послове финансија, према прописима о доприносима за обавезно социјално осигурање.
				Члан 3.
				Решењем о утврђивању својства осигураника за лице, односно осигураника укљученог у обавезно пензијско и инвалидско осигурање утврђује се обавеза доприноса на изабрану основицу доприноса. 
				Допринос из става 1. овог члана плаћа се до 15. у месецу за претходни месец.
				Члан 4.
				У погледу повраћаја доприноса и камата примењују се одговарајуће одредбе закона који уређује порез на доходак грађана, односно закона који уређује порески поступак и пореску администрацију.
				Члан 5.
				За лица укључена у обавезно пензијско и инвалидско осигурање до дана почетка примене ове одлуке, обавеза доприноса утврђује се у складу са овом одлуком.
				Члан 6.
				Ступањем на снагу ове одлуке престаје да важи Одлука о утврђивању основице доприноса за лица укључена у обавезно осигурање у Републичком фонду за пензијско и инвалидско осигурање („Службени гласник РС”, број 69/08).
				Члан 7.
				Ова одлука, по добијању сагласности Владе Републике Србије, ступа на снагу осмог дана од дана објављивања у „Службеном гласнику Републике Србије”. 
				08/2 број 022.2-11/52
				У Београду, 28. децембра 2017. године
				Управни одбор Републичког фонда за пензијско и инвалидско осигурање
				Председник,
				Бранислав Митровић, с.р.
	

