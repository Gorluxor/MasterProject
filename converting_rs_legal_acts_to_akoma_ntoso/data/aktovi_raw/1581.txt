



На основу члана 79. став 1. Закона о социјалној заштити и
обезбеђивању социјалне сигурности грађана („Службени гласник Републике Србије”,
бр. 36/91, 79/91, 33/93, 53/93, 67/93, 46/94, 48/94, 52/96 и 29/2001),

Влада Републике Србије доноси





ОДЛУКУ

О ОСНИВАЊУ
ГЕРОНТОЛОШКОГ ЦЕНТРА У МЛАДЕНОВЦУ

„Службени
гласник РС”, број 42 од 19. јула 2002.



Члан 1.

Оснива се Геронтолошки центар у Младеновцу.



Члан 2.

Геронтолошки центар у Младеновцу (у даљем
тексту: Центар), обавља делатност обезбеђивања
права на смештај старих лица и пензионера.



Члан 3.

Центар ће пословати под називом Геронтолошки центар у Младеновцу.

Седиште Центра је у Младеновцу, Улица Филипа Филиповића број 1.



Члан 4.

Средства за оснивање и почетак рада Центра, чини део средстава
Геронтолошког центра у Београду, које је користила организациона јединица Дом
за старе и пензионере у Младеновцу, са билансним стањем на дан 31. августа
2002. године.



Члан 5.

Центар почиње са радом 1. септембра 2002. године.



Члан 6.

До конституисања управног одбора Влада Републике Србије образује
привремени управни одбор који има пет чланова.



Члан 7.

Привремени управни одбор:

1) донеће статут Центра,

2) донеће годишњи програм рада Центра,

3) обављаће друге послове из
надлежности управног одбора.



Члан 8.

До именовања директора Центра његове послове обављаће вршилац дужности директора Центра кога ће именовати министар
надлежан за социјална питања.



Члан 9.

Корисници који су смештени у организационој јединици Дом за старе
и пензионере у Младеновцу, наставиће да остварују право на смештај у Центру.



Члан 10.

Даном почетка рада Центар преузима запослене у Геронтолошком
центру у Београду који су радили у организационој јединици Дом за старе и
пензионере у Младеновцу.



Члан 11.

Ова одлука ступа на снагу осмог дана од дана објављивања у „Службеном гласнику Републике
Србије”.



05 број 02-10329/2002

У Београду, 18. јула 2002.
године

Влада Републике Србије

Потпредседник,

мр Миодраг Исаков, с.р.



