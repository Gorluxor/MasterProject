



На основу члана 62. став 2. Закона о
културним добрима („Службени гласник РС“, број 71/94), 

Министар културе доноси





ПРАВИЛНИК

О
НАЧИНУ ВОЂЕЊА ЕВИДЕНЦИЈЕ О НЕПОКРЕТНОСТИМА КОЈЕ УЖИВАЈУ ПРЕТХОДНУ ЗАШТИТУ

"Службени гласник РС", број 
19 од 5. јуна 1995.

Члан
1.

Овим правилником се
прописује начин вођења евиденције о непокретностима које уживају претходну
заштиту (у даљем тексту: евиденција).

Члан
2.

Евиденција се води
за:

1) некрополе;

2) локалитете с
археолошким садржајем;

3) локалитете с
историјским садржајем;

4) локалитете с
етнолошким или природњачким садржајем;

5) стара језгра
градова и насеља;

6) градитељске
објекте;

7) целине и делове
градитељских објеката с историјским или архитектонским вредностима;

8) споменике и
спомен-обележја посвећене значајним догађајима и личностима;

9) куће у којима су
рођене или у којима су радиле заслужне и истакнуте личности заједно са стварима
које су им припадале;

10) зграде и места у
природи везане за значајне историјске догађаје.

Члан
3.

Евиденција се води
на евиденционом листу формата А-4 обострано.

Евиденциони лист
садржи следеће рубрике:

1) редни број;

2) назив добра,
општина, место и адреса;

3) датум
евидентирања;

4) подаци о
сопственику;

5) облик својине;

6) време настанка,
стил, подаци о аутору;

7) основ
евидентирања;

а. посебна обележја
(старина), реткост, оригиналност, уметничка вредност, остало).

б. документарна
вредност (историјска, научна, техничка, образовна, друга);

8) сажет опис
(положај у простору, постојеће стање, првобитна намена, садашња намена,
архитектура, конструкција, ентеријер, пластика, живопис, натписи, покретни
предмети и други елементи и детаљи значајни за валоризацију);

9) напомена
(утврђивање или протек рока за утврђивање културног добра).

Евиденциони листови
се чувају уметнути по азбучном реду у евиденционе књиге по врстама
непокретности које уживају претходну заштиту.

Члан
4.

Прилог уз
евиденциони лист обавезно садржи:

1)
стилско-историјске карактеристике непокретности;

2) техничку
документацију (ситуациони план, основа, један пресек и изглед);

3) фотографије
општег изгледа и карактеристичних детаља формата 13х18 цм;

4) доказ да су
сопственик и општина обавештени о извршеном евидентирању.

Члан
5.

У евиденциони лист
подаци се уписују на основу писмене пријаве и налаза надлежног завода за
заштиту споменика културе.

Члан
6.

Евиденциони лист
доступан је јавности.

Евиденциони лист се
након попуњавања као и након сваког допунског уписа оверава печатом и потписом
одговорног лица.

Даном уписа у
евиденциони лист почиње тећи рок за утврђивање евидентиране непокретности за
културно добро.

Члан
7.

Исправка података
унетих у евиденциони лист врши се прецртавањем погрешних података црвеним
мастилом и уношењем новог текста изнад исправљеног.

Исправка се означава
датумом и оверава печатом и потписом овлашћеног лица.

Члан
8.

Када добро које је
уписано у евиденциони лист буде утврђено за културно добро, о томе се уноси
забелешка у рубрику Напомена.

Уз забелешку се
наводи и број службеног гласила у којем је објављен акт о утврђивању за
културно добро, број акта, као и број уписа у регистар и централни регистар
непокретних културних добара.

Члан
9.

Непокретност уписана
у евиденциони лист која не буде утврђена за културно добро у року прописаном законом
брише се из евиденције прецртавањем црвеним мастилом целог листа и назнаком да
је протекао законски рок за утврђивање културног добра, о чему се обавештава
сопственик непокретности и општина.

Члан
10.

Евиденциони лист с
прилогом трајно се чува.

Члан
11.

Евиденциони лист
води се на Обрасцу број 1 који је одштампан уз овај правилник и чини његов
саставни део.

Члан
12. 

Овај правилник ступа
на снагу осмог дана од дана објављивања у „Службеном гласнику РС”.





Број
630-1336/95-02

У
Београду, 19. маја 1995. године

Министар,

др
Нада Поповић-Перишић, с.р.



Oбразац
број 1.

(210х297)




 
  
  Редни
  број
  
  
  Датум
  евидентирања
  
 
 
  
  
 
 
  
  Назив добра
  _____________________________________________________
  ________________________________________________________________
  Општина
  ________________________________________________________
  Место и
  адреса __________________________________________________
  
 
 
  
  
  Време
  настанка __________________________________________________
  ________________________________________________________________
  Стил ___________________________________________________________
  ________________________________________________________________
  ________________________________________________________________
  ________________________________________________________________
  Подаци о
  аутору _________________________________________________
  ________________________________________________________________
  
 
 
  
  
  Облик
  својине
  
  а.
  друштвена
  б. државна
  в.
  приватна
  
  
  
  
  
  г.
  задружна
  д.
  мешовита
  
 
 
  
  Подаци о
  сопственику
  
 
 
  
  Основ за евидентирање
  
 
 
  
  Посебна обележја:
  
  
  Документарна
  вредност:
  
 
 
  
  Сажет опис добра:
  
 
 
  
  Напомена:
  
 
 
  
  Датум
  
  
  М.П.
  
  
  Потпис
  
 
 
  
  
  
  
 








