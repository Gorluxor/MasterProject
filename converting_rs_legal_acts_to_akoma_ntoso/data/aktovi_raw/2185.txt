



На основу члана 29.
став 2. Закона о слободним зонама (“Службени лист
СРЈ”, бр. 81/94), директор Савезне управе царина доноси





УПУТСТВО

О
НАЧИНУ ВОЂЕЊА ЕВИДЕНЦИЈЕ О РОБИ СМЕШТЕНОЈ У СЛОБОДНОЈ ЗОНИ

„Службени
лист СРЈ”, број 30 од 23. јуна 1995.





1. Овим упутством
прописује се начин вођења евиденције о роби која се увози, односно уноси у
слободну зону (у даљем тексту: зона), извози, односно износи из зоне и користи
у зони.



2. Евиденција о роби
из тачке 1. овог упутства води се на основу картотеке.

Картотека се води
тако што се за сваку врсту робе води посебна картица на којој се књижење врши
хронолошки, на основу података из исправа које прате робу. На картицама се
назначава веза са одговарајућим исправама.



3. Картица из тачке
2. овог упутства садржи: назив корисника зоне, податке о врсти, количини и
вредности робе, као и друге податке неопходне за евиденцију о роби.

На картицама се
назначава каква је роба у питању (увозна, извозна и др.).

Царинарница оверава
картице и води њихов регистар.

Евиденција о роби
смештеној у зони може се водити и преко рачунара, под условом да садржи податке
из ст. 1. и 2. ове тачке.



4. Ако се мења
намена робе, корисник зоне доставља царинарници примерак налога за промену
намене. Промена намене мора се извршити у року од 48 часова од добијања налога.



5. Евиденција се
раздужује уношењем у картицу података о роби из јединствене царинске исправе
(ЈЦИ), Царинске исправе за пријављивање робе (ЦИПР) или одлазећег манифеста.



6. Ово упуство ступа
на снагу осмог дана од дана објављивања у „Службеном листу СРЈ”.







Бр.
01/3-Д-1535/1 

16. јуна
1995. године 

Београд 

Директор

Савезне управе царина,

Михаљ
Кертес, с. р.





