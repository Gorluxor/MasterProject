





На основу члана 21. став 1. и члана 45. тачка 2. Закона
о Народној банци Србије („Службени гласник РС”, бр. 72/2003 и 55/2004), а у вези
с чланом 32. Закона о девизном пословању („Службени гласник РС”, број 62/2006),


Гувернер Народне банке Србије доноси





ОДЛУКУ

о јединственој структури
за идентификацију и класификацију рачуна и о плану 

рачуна за примену међународних
правила и IBAN стандарда

“Службени гласник РС”,
број 116
од 29. децембра 2006.





1.
Овом одлуком прописују се јединствена структура за идентификацију и класификацију
рачуна и план рачуна за примену међународних правила и IBAN стандарда у банкама.

Банком
у смислу става 1. ове тачке сматра се банка из члана 2. тачка 3. Закона о девизном
пословању.



2.
Рачуном, у смислу ове одлуке, сматра се рачун који се отвара за обављање послова
плаћања, наплаћивања и преноса по текућим и капиталним пословима у девизама и динарима.



3.
Ознака рачуна има следећих пет одвојених делова:

–
кôд земље,

–
контролни број за IBAN стандард,

–
фиксни број банке,

–
број рачуна,

–
контролни број.



4.
Код земље RS (два алфанумеричка места) јесте јединствена идентификациона ознака
дефинисана стандардом ISO 3166.



5.
Контролни број за IBAN стандард (два нумеричка места) јесте алгоритамски израчунат
број 35 према међународном стандарду ISO 7064, MODUL 97.



6.
Фиксни број банке (три нумеричка места) јесте јединствени идентификациони број банке
утврђен одлуком којом се уређује јединствена структура за идентификацију и класификацију
рачуна и план рачуна за обављање платног промета код банке.



7.
Број рачуна (тринаест нумеричких места) одређује банка.



8.
Контролни број (два нумеричка места) јесте број који се рачуна за низ од шеснаест
цифара (фиксни број банке и број рачуна), по међународном стандарду ISO 7064, 
MODUL
97. Контролни број се утврђује одлуком из тачке 6. ове одлуке.



9.
Ознака рачуна се у електронској форми користи искључиво као низ од двадесет и две
алфанумеричке ознаке.

На
писаним и штампаним документима дозвољено је писање рачуна од двадесет два алфанумеричка
знака формирана у пет група од по четири карактера и једном групом од два карактера.



10.
Планом рачуна за примену међународних правила сматра се план аналитичких рачуна
у контном оквиру за Народну банку Србије, односно план аналитичких рачуна за банке
и друге финансијске организације, које утврђује Народна банка Србије.



11.
Ознаке рачуна издате до 3. марта 2007. године могу да се примењују најкасније до
31. октобра 2007. године.



12.
Даном примене ове одлуке престаје да важи Одлука о јединственој структури за идентификацију
и класификацију рачуна и о плану рачуна за примену међународних правила и ИБАН стандарда
(„Службени гласник РС”, број 96/2006). 



13.
Ова одлука ступа на снагу наредног дана од дана објављивања у „Службеном гласнику
РС”, а примењује се од 3. марта 2007. године. 





О. број 124

У Београду, 27. децембра
2006. године

Гувернер

Народне банке Србије,


Радован Јелашић, с.р. 




