


	
	Zakon


	
	На основу члана 112. став 1. тачка 2. Устава Републике Србије, доносим
	УКАЗ
	о проглашењу Закона о потврђивању Амандмана на члан 20. став 1. Конвенције о елиминисању 
	свих облика дискриминације жена
	Проглашава се Закон о потврђивању Амандмана на члан 20. став 1. Конвенције о елиминисању свих облика дискриминације жена, који је донела Народна скупштина Републике Србије, на Четвртој седници Првог редовног заседања у 2014. години, 30. маја 2014. године.
	
	ПР број 24
	У Београду, 30. маја 2014. године
	Председник Републике,
	Томислав Николић, 
	с.р.
	
	
	ЗАКОН
	о потврђивању Амандмана на члан 20. став 1. Конвенције о елиминисању свих облика дискриминације жена
	
	"Службени гласник РС - Међународни уговори", број 5 од 30. маја 2014.
	
	Члан 1.
	Потврђује се Амандман на члан 20. став 1. Конвенције о елиминисању свих облика дискриминације жена, усвојен на осмом заседању држава чланица 22. маја 1995. године, у оригиналу на арапском, кинеском, енглеском, француском, руском и шпанском језику.
	Члан 2.
	Текст Амандмана на члан 20. став 1. Конвенције о елиминисању свих облика дискриминације жена, у оригиналу на енглеском језику и у преводу на српски језик гласи:
	Amendment to article 20, paragraph 1 of the Convention on Elimination of All Forms of Discrimination against Women
	„The Committee shall normally meet annually in order to consider the reports submitted in accordance with article 18 of the present Convention. The duration of the meetings of the Committee shall be determined by a meeting of the States parties to the present Convention, subject to the approval of the General Assembly.”
	Амандман на члан 20. став 1. Конвенције о елиминисању свих облика дискриминације жена
	„Комитет се обично састаје једном годишње ради разматрања извештаја поднесених у складу са чланом 18. ове конвенције. Трајање заседања Комитета одређује се на састанку држава чланица ове конвенције, што подлеже одобрењу Генералне скупштине.”
	Члан 3.
	Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.

