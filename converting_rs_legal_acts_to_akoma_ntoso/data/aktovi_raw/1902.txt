


	
	Zakon

	


	
			На основу члана 36. став 6, члана 87. став 3. и члана 101. став 1. тачка 1) Закона о азилу и привременој заштити („Службени гласник РС”, број 24/18),
			Министар унутрашњих послова доноси
			ПРАВИЛНИК
			о садржини и изгледу обрасца захтева за азил и садржини и изгледу образаца исправа које се издају тражиоцу азила и лицу којем је одобрен азил или привремена заштита
			"Службени гласник РС", број 42 од 1. јуна 
			2018.
			Члан 1.
			Овим правилником прописују се садржина и изглед обрасца захтева за азил, личне карте за тражиоца азила, личне карте за лице којем је одобрено право на уточиште, личне карте за лице којем је одобрена супсидијарна заштита и личне карте за лице којем је одобрена привремена заштита.
			Садржина и изглед обрасца потврде о регистрацији странца који је изразио намеру да поднесе захтев азил, прописан је правилником којим су уређени начин и поступак регистрације, изглед и садржинa потврде о регистрацији странца који је изразио намеру да поднесе захтев за азил, а садржина и изглед обрасца путне исправе за избеглице прописани су правилником којим je уређенa путна исправа за избеглице.
			Члан 2.
			Захтев за азил (Образац 1) одштампан је у прилогу овог правилника и чини његов саставни део.
			Образац из става 1. овог члана може се превести на матерњи језик, односно на језик који разуме тражилац азила.
			Члан 3.
			Лична карта за тражиоца азила (Образац 2) одштампанa је у прилогу овог правилника и чини његов саставни део.
			Члан 4.
			Лична карта  за лице коме је одобрено право на уточиште (Образац 3) одштампанa је у прилогу овог правилника и чини његов саставни део.
			Члан 5.
			Лична картa за лице коме је додељена супсидијарна заштита (Образац 4) одштампанa је у прилогу овог правилника и чини његов саставни део.
			Члан 6.
			Лична картa за лице коме је одобрена привремена заштита (Образац 5) одштампанa је у прилогу овог правилника и чини његов саставни део.
			Члан 7.
			Лична карта за тражиоца азила, Лична карта за лице коме је одобрено право на уточиште, Лична картa за лице коме је додељена супсидијарна заштита  и Лична картa за лице коме је одобрена привремена заштита штампа се на картону беле боје, величине 9 x 6 cm.
			Члан 8.
			Почетком примене овог правилника престаје да важи Правилник о садржини и изгледу образаца захтева за азил и исправа које се могу издавати тражиоцима азила и лицима којима је одобрен азил или привремена заштита („Службени гласник РС”, број 53/08).
			Члан 9.
			Овај правилник ступа на снагу осмог дана од дана објављивања у „Службеном гласнику Републике Србије”.
			01 број 4416/18-2
			У Београду, 29. маја 2018. године.
			Министар,
			др Небојша Стефановић, с.р.
			Прилози:
			
			Образац 1 - Захтев за азил
			
			Образац 2 - Лична карта за тржиоца азила
			
			Образац 3 - Лична карта за лице коме је одобрено право на 
			уточиште
			
			Образац 4 - Лична карта за лице коме је додељена супсидијарна 
			заштита
			
			Образац 5 - Лична карта за лице коме је додељена привремена 
			заштита  
	

