



	Редакцијски пречишћен текст



На основу члана 43. став 6, члана 60. став 3, члана 61. ст. 1. и 3, члана 62, став 1. и члана 65. став 1. Закона о заштити биља (“Службени лист СРЈ”, бр. 24/98), савезни министар привреде и унутрашње трговине доноси




ПРАВИЛНИК


о промету, увозу и узорковању пестицида

„Службени лист СРЈ”, број 59 од 2. новембра 2001, "Службени гласник РС", бр. 104 од 25. новембра 2005, 80 од 2. новембра 2010 (др. правилник)


I. ОСНОВНЕ ОДРЕДБЕ

Члан 1.

Овим правилником прописују се услови за: промет пестицида на велико и мало које морају испуњавати правна лица односно предузетници, увоз и узорковање пошиљака активних материја – техничког производа и претконцентрата за производњу готових пестицида (у даљем тексту: сировине) и готових пестицида ради контроле њиховог квалитета при увозу и узорковање сировина и готових пестицида ради контроле њиховог квалитета у унутрашњем промету код домаћег произвођача и у промету на велико и мало.

Члан 2.

Поједини изрази употребљени у овом правилнику имају следећа значења:

1) пошиљка сировина или готовог пестицида која може бити бродска, вагонска, камионска или контејнерска, је део шарже, цела шаржа или више шаржи једне исте врсте сировина или готовог пестицида која је приспела на гранични прелаз;

2) претконцентрат–технички концентрат је полусировина техничког производа, који садржи активну материју и нечистоће које настају при њеној производњи, при чему може да садржи и мале количине неопходних адитива и погодне раствараче – који се користе само за припрему у производњи готових пестицида;

3) шаржа је количина сировине или готовог пестицида у току једног производног процеса (турнуса) истог квалитета, која може бити од 0,5 до 50 и више тона, у зависности од производних капацитета фабрике;

4) лот је део пошиљке или цела пошиљка, односно број јединица једног производа сировине или готовог пестицида истог порекла.

Члан 3.

Правна лица која се баве прометом готових пестицида на велико и мало, поред одредби утврђених овим правилником, морају испуњавати и услове утврђене прописима о производњи и промету отровних материја.

II. УСЛОВИ ЗА ПРОМЕТ ПЕСТИЦИДА НА ВЕЛИКО И МАЛО

Члан 4.

Правна лица која врше промет готових пестицида на велико морају имати:

1) радника у сталном радном односу са високом стручном спремом из области заштите биља (дипломирани инжењер пољопривреде – смер заштите биља);

2) објекте (затворена складишта) одговарајућег капацитета за смештај, чување и издавање пестицида на велико (у даљем тексту: складиште).

Члан 5.

Складиште из члана 4. овог правилника мора имати:

1) посебно ограђен простор – за пестициде из групе II и III отрова, са изграђеним палетама и рафовима;

2) посебно ограђен део или жичану преграду – за пестициде из групе I отрова, са изграђеним палетама или рафовима;

3) посебну просторију за рад стручњака за заштиту биља или посебно ограђен простор;

4) посебно ограђен простор или контејнер за смештај искоришћене амбалаже (пластичне, стаклене и лимене) или неутрошених количина пестицида којима је истекао рок употребе.

Члан 6.

Правна лица, односно предузетници који врше промет пестицида на мало морају имати у сталном радном односу радника са високом стручном спремом из области заштите биља (дипломирани инжењер пољопривреде – смер заштите биља) или биљне производње (дипломирани инжењер пољопривреде смер – ратарско-повртарски, воћарско-виноградарски или хорикултуре или дипломирани инжењер шумарства смер – заштита шума) са специјализацијом (у даљем тексту: стручњак за заштиту биља).

Под специјализацијом из става 1. овог члана подразумева се једногодишње усавршавање на пољопривредним факултетима из области фитопатологије, ентомологије, хербологије, фитофармације са токсикологијом, технологије заштите биља и регулативе у области заштите биља.

Члан 7.

Правна лица и предузетници који врше промет пестицида на мало морају имати објекте одговарајућег капацитета који служе за промет пестицида (у даљем тексту: пољопривредна апотека).

Пољопривредна апотека из члана 1. овог става мора имати:

1) продајни простор за издавање пестицида крајњим корисницима и приручни магацин са изграђеним палетама или рафовима;

2) простор за рад стручњака за заштиту биља или ограђен простор у оквиру продајног дела са опремом за утврђивање штетних организама (микроскоп, лупа и др.);

3) посебни магацински део за смештај и чување пестицида из групе II и III отрова, са изграђеним палетама и рафовима;

4) посебно ограђен део или жичану преграду у оквиру истог магацина – за пестициде из групе I отрова, са изграђеним палетама или рафовима;

5) посебно ограђен простор или контејнер за смештај празне амбалаже (пластичне, стаклене и лимене) и пестицида којима је прошао рок употребе.

У пољопривредној апотеци пестициди се могу налазити само у магацину и приручном магацину.*

*Службени гласник РС, број 104/2005

Члан 8.

У пољопривредној апотеци стручњак за заштиту биља је дужан да крајњем кориснику пестицида издаје препоруку односно рецепт, према Обрасцу РЦ који је одштампан уз овај правилник и чини његов саставни део.

У рецепт из става 1. овог члана уноси се обавеза за купца да празну амбалажу (пластичну, стаклену, лимену) врати пољопривредној апотеци.

Пољопривредна апотека празну амбалажу прикупљену од крајњег корисника, упаковану у пластичним џаковима, доставља регионалном центру за заштиту биља (сабирни центар), уз записник са спецификацијом врсте и величине амбалаже са навођењем назива произвођача пестицида, које се даље контролисано уништава.

Послови регионалног центра из става 3. овог члана утврђени су Уредбом о вршењу прогнозно-извештајних послова у области заштите биља (“Службени лист СРЈ”, бр. 65/99).

Члан 9.

Правна лица или предузетници који врше промет пестицида на мало, који се налазе на оцењеној листи, а не спадају у групу I, II и III отрова, морају имати радника са средњом стручном спремом пољопривредне или шумарске струке.

За пестициде из става 1. овог члана није потребно издавање рецепта.

Члан 10.

Правна лица, предузетници и физичка лица који примењују пестициде са ознакама на декларацији и упутству за примену – отрован за пчеле (Р-57) и отрован за дивљач, односно фауну – животиње (Р-55), морају најкасније 48 часова пре примене обавестити држаоце пчела, у време када постоји највећа опасност за тровање пчела (од отварања цветова до прецветавања) и кориснике ловишта (резервати дивљачи), о предстојећој примени пестицида на том подручју.

Држаоци пчела из става 1. овог члана могу имати сталне пчелињаке на одређеном подручју или покретне пчелињаке који се током испаше пријављују подручном центру за заштиту биља.

Корисници ловишта из става 1. овог члана могу бити шумска газдинства регистрована за ову намену или зоолошки вртови и сл. на ограниченом подручју.

Обавештење из става 1. овог члана врши се преко подручног центра за заштиту биља на подручју где ће се применити пестицид, писменим путем или преко средстава јавног информисања.

III. УСЛОВИ ЗА УВОЗ СИРОВИНА И ГОТОВИХ ПЕСТИЦИДА


Члан 11.

Захтев за добијање одобрења за увоз сировина и готових пестицида, као и узорака сировина и готових пестицида подноси се органу надлежном за послове заштите биља (у даљем тексту: надлежни орган).*

*Службени гласник РС, број 104/2005

Члан 12.

Захтев за добијање одобрења за увоз сировина – активних материја подноси само домаћи произвођач према Обрасцу АМ који је одштампан уз овај правилник и чини његов саставни део.

Уз захтев за увоз из става 1. овог члана прилаже се и оригинални цертификат базног произвођача уз навођење техничке чистоће.

Члан 13.

Захтев за добијање одобрења за увоз сировина – претконцентрата подноси само домаћи произвођач пестицида према Обрасцу ПК који одштампан уз овај правилник и чини његов саставни део.

Уз захтев из става 1. овог члана прилаже се и оригинални цертификат базног произвођача уз навођење садржаја активне материје у претконцентрату.

Члан 14.

Захтев за добијање одобрења за увоз готових пестицида може поднети овлашћени заступник, домаћи произвођач у својству кооперанта или пољопривредно, односно шумско газдинство за своје потребе, као и друга правна лица уз сагласност овлашћеног заступника инопроизвођача, према Обрасцу ГП који је одштампан уз овај правилник и чини његов саставни део.

Уз захтев из става 1. овог члана прилаже се и оригинални цертификат базног произвођача о садржају 
активне материје и физичким и хемијским особинама* готовог пестицида.

*Службени гласник РС”, број 104/2005


Члан 14а*

Захтев за добијање одобрења за увоз узорака сировина може поднети домаћи произвођач и овлашћени заступник за потребе поступка регистрације готових пестицида, као и правно лице које се бави научноистраживачким радом у области пестицида, у научне и истраживачке сврхе.*

Захтев се подноси према Обрасцу АМ односно Обрасцу ПК.*

Уз захтев из става 1. овог члана прилаже се и оригинални цертификат базног произвођача уз навођење техничке чистоће, односно садржаја активне материје.*

*Службени гласник РС, број 104/2005


Члан 14б*

Захтев за добијање одобрења за увоз узорака готових пестицида може поднети овлашћени заступник и домаћи произвођач у својству кооперанта за потребе поступка регистрације готових пестицида или демонстрационих огледа и правно лице које се бави научноистраживачким радом у области пестицида, у научне и истраживачке сврхе.*

Захтев се подноси према Обрасцу ГП.*

Уз захтев из става 1. овог члана прилаже се и оригинални цертификат базног произвођача о садржају активне материје и хемијским и физичким особинама готовог пестицида.*

*Службени гласник РС, број 104/2005

Члан 15.

Подносилац захтева из чл. 12. до 14б овог правилника дужан је да уз захтев за увоз пружи доказ о поседовању царинског складишта, односно консигнационог складишта, који се уноси у одобрење за увоз ради дозвољавања превоза пошиљке до места царињења под царинским надзором.*

Ако увозник нема доказ о поседовању царинског, односно консигнационог складишта из става 1. овог члана, може приложити уговор са другим правним лицем које поседује царинско, односно консигнационо складиште, а који служи 
као доказ за уношење царинског или консигнационог складишта у одобрење за увоз, односно за дозвољавање превоза пошиљке* под царинским надзором, до добијања коначног решења о дозволи увоза ради царињења.

Одредба става 1. овог члана односи се и на слободне царинске зоне.

*Службени гласник РС, број 104/2005

Члан 16.

Одобрење надлежног органа за увоз сировина, готових пестицида и узорака сировина и готових пестицида из чл. 12. до 14б овог правилника мора да садржи: назив пестицида, односно сировина, пословно име њиховог произвођача, увозника, корисника, садржај активне материје у готовом пестициду или претконцентрату, односно техничке чистоће активне материје, количину која се увози, гранични прелаз, рок важења одобрења, као и назив и локацију царинског складишта.*

*Службени гласник РС, број 104/2005

IV. КОНТРОЛА ПОШИЉАКА СИРОВИНА И ГОТОВИХ ПЕСТИЦИДА У ПРОМЕТУ ПРЕКО ДРЖАВНЕ ГРАНИЦЕ

Члан 17.

Обавезну контролу пошиљака сировина и готових пестицида 
као и узорака сировина и готових пестицида* 
у промету преко државне границе, као и контролу готових пестицида у консигнационим и царинским складиштима или слободним царинским зонама, код којих је прошао рок употребе означен на декларацији, врши 
инспектор за заштиту биља (у даљем тексту: фитосанитарни инспектор).*

Ако се пошиљка из става 1. овог члана налази у царинском, односно консигнационом складишту или слободној царинској зони и није оцарињена, а чији је рок употребе означен на декларацији истекао, 
фитосанитарни инспектор по одобрењу надлежног органа* 
врши поновно узорковање и даје узорак на 
испитивање* у овлашћену организацију ради провере физичко-хемијских особина пре царињења те пошиљке.

*Службени гласник РС, број 104/2005


Члан 18.*

Увозник, превозник или њихов заступник је дужан да фитосанитарном инспектору на граничном прелазу пријави приспеће пошиљке сировина, готових пестицида, узорака сировина или узорака готових пестицида (у даљем тексту: пошиљка), при увозу или провозу.*

Пријава пошиљке из става 1. овог члана се врши подношењем захтева за преглед пошиљке писменим путем. Захтев за преглед пошиљке се предаје одмах, а најкасније у року од 24 часа од момента приспећа пошиљке.*

Захтев из става 2. овог члана садржи: назив пошиљке, пословно име произвођача, пословно име увозника или корисника, количину која се увози, као и сва докумената која прате пошиљку.*

Пре приступања узорковању пошиљке из става 1. овог члана, фитосанитарни инспектор врши идентификацију пошиљке упоређивањем података из захтева за преглед пошиљке, одобрења за увоз издатог од стране надлежног органа и цертификата базног произвођача који прати пошиљку, са ознакама на амбалажи пошиљке која се увози.*

Узорковање се не врши код пошиљки узорака сировина и готових пестицида.*

*Службени гласник РС, број 104/2005


Члан 19.*

Ако увозник поседује царинско складиште које је унето у одобрење о увозу и постоји могућност царињења у унутрашњости земље, фитосанитарни инспектор на граничном прелазу врши узорковање сировина или готовог пестицида и издаје решење о упућивању пошиљке на место царињења под царинским надзором.*

Ако на граничном прелазу из техничких разлога није могуће извршити узорковање сировина или готовог пестицида, фитосанитарни инспектор о томе издаје решење и такву пошиљку упућује до места царињења под царинским надзором у царинско складиште унето у одобрење о увозу, где ће се извршити узорковање од стране надлежног фитосанитарног инспектора.*

Копије решења из ст. 1 и 2. овог члана достављају се надлежном органу.*

Услови за узорковање и превоз фитосанитарног инспектора до места царињења ради узорковања пошиљке из ст. 1. и 2. овог члана дужан је да обезбеди увозник.*

*Службени гласник РС, број 104/2005

V. КОНТРОЛА СИРОВИНА И ГОТОВИХ ПЕСТИЦИДА У УНУТРАШЊЕМ ПРОМЕТУ

Члан 20.

Контролу сировина и готових пестицида у унутрашњем промету код домаћег произвођача и готових пестицида у промету на велико и мало у оригиналном паковању врши 
фитосанитарни инспектор ради контроле* 
њиховог квалитета у складу са утврђеним физи-чко-хемијским особинама садржаним у дозволама за стављање у промет, као и проверу 
да ли је извршена контрола квалитета сваке шарже произведених готових пестицида,* пре стављања у промет.

*Службени гласник РС, број 104/2005


Члан 21.*

Домаћи произвођач пестицида обавезан је да, пре стављања готових пестицида у промет, изврши контролу квалитета сваке шарже готовог пестицида коју произведе, односно ставља у промет.*

Домаћи произвођач из става 1. овог члана мора чувати податке о извршеним испитивањима контроле квалитета готових пестицида по шаржама најмање до истека рока употребе означеној на декларацији готовог пестицида.*

*Службени гласник РС, број 104/2005

Члан 22.

Обавезна контрола и узорковање готовог пестицида у промету на велико и мало врши се ако је прошао рок употребе означен на декларацији, на захтев произвођача 
или заступника или купца,* а захтев се подноси надлежном* органу.

Изузетно од става 1. овог члана, контрола и узорковање може се извршити и пре истека рока употребе означеног на декларацији, ако 
фитосанитарни* инспектор на основу прегледа пословних књига или на основу пријаве посумња да роба није у оригиналном паковању, односно није одговарајућег квалитета.

*Службени гласник РС, број 104/2005

Члан 23.

Фитосанитарни* инспектор може извршити узорковање готовог пестицида и код крајњег корисника 
на његов захтев само из оригиналног паковања,* ако се посумња на негативно деловање пестицида у току примене.

Узорковање из става 1. овог члана пада на терет корисника – ако су резултати 
испитивања* позитивни или на терет произвођача – ако су резултати анализе негативни.

*Службени гласник РС, број 104/2005

VI. УЗОРКОВАЊЕ СИРОВИНА И ГОТОВИХ ПЕСТИЦИДА РАДИ КОНТРОЛЕ ЊИХОВОГ КВАЛИТЕТА

Члан 24.

Узорковање пошиљака сировина и готових пестицида при увозу врши се по шаржама за сваку пошиљку посебно.*

Свака шаржа из става 1. овог члана, мора имати означен серијски број одређене производње на цертификату који прати пошиљку.

Узорковање из става 1. овог члана код домаћег произвођача и готових пестицида у промету на велико и мало врши се у току године по принципу случајног избора.

*Службени гласник РС, број 104/2005

Члан 25.

Поступак узорковања сировина и готових пестицида врши се на следећи начин:

1) количина сваког узорка сировине, означеног бројем ’1’, ’2’ или ’3’, за испитивање садржаја активне материје је 0,5 l или kg;*

2) количина сваког узорка готовог пестицида, означеног бројем ’1’, ’2’ или ’3’, за испитивање хемијских и физичких особина је за:*

– течне формулације (ЕC, SC, SL, ЕS, CЕ, FS, LS, SЕ, UL, ОL, АS, ЕW, ЕО), у количини од 0,5 l;

– чврсте формулације (WP, PW, WS, SP, SS, DP, DS), у количини од 0,5 kg;

– водорастворљиве грануле (SG); вододисперзибилне грануле (WG), микрокапсуле за суспензије (МC), суспензије капсула (CS) у количини од 0,1 kg;

– формулације у облику гранула (GR; FG, GG, МG, CG), у количини од 1,0 kg;

– формулације за посебне намене, у количини 
од 0,2 до 0,5 kg или l.*

Ако су оригинална паковања мала, узоркује се више паковања до количине из тачке 2. овог става;

3) обавезна је хомогенизација мешањем или мућкањем, ако је паковано у бурадима или џаковима;

4) готови пестициди на бази метил-бромида, цијановодоничне киселине, алуминијум-фосфида, цинк-фосфида, односно магнезијум-фосфида не смеју се отварати, већ се узоркује оригинално паковање.

*Службени гласник РС, број 104/2005


Члан 26.*

Приликом узорковања сировина и готових пестицида обавезно је означавање узорака.

Узорак означен бројем ’1’ може се формирати као појединачан узорак, формиран само из једне шарже или као просечан узорак, формиран из масе појединачних узорака.

Контролни узорак означен бројем ’2’ формира се истовремено и од исте количине која се узоркује.

Од исте количине која се узоркује може се формирати и узорак означен бројем ’3’, а на захтев увозника или произвођача, који се њима и уступа, ради сопствене контроле.

Узорак означен бројем ’1’, који се пломбира потписном картицом, доставља се на испитивање, уз налог или записник фитосанитарног инспектора овлашћеној организацији.

Узорак означен бројем ’2’, који се пломбира потписном картицом, чува се у граничној станици или се уз налог доставља овлашћеној организацији на чување, ради евентуалне суперанализе.

На налогу за испитивање из става 5. овог члана, обавезно се наводи назив сировине или готовог пестицида, као и адреса увозника, односно крајњег корисника, телефон и име одговорног лица.

*Службени гласник РС, број 104/2005


Члан 26а*

Када се пошиљка сировине или готовог пестицида састоји од већег броја шаржи узорковање се врши на следећи начин:*

1) за пошиљку до три шарже узимају се појединачни узорци сваке шарже;*

2) за пошиљку од четири до 10 шаржи узимају се појединачни узорци из три случајно одабране шарже;*

3) за пошиљку од 11 до 20 шаржи узимају се појединачни узорци из пет случајно одабраних шаржи;*

4) за пошиљку од 21 до 30 шаржи узимају се појединачни узорци из шест случајно одабраних шаржи;*

5) за пошиљку преко 30 шаржи узимају се појединачни узорци из 20% од укупног броја случајно одабраних шаржи.*


*Службени гласник РС, број 104/2005


Члан 27.*

По добијању резултата испитивања од стране овлашћене организације ако су резултати позитивни, фитосанитарни инспектор узорак означен бројем ’2’, враћа увознику или произвођачу на њихов захтев.*

Ако су резултати испитивања негативни, фитосанитарни инспектор узорак означен бројем ’2’, на основу сагласности надлежног органа, прослеђује на суперанализу другој овлашћеној организацији.*

*Службени гласник РС, број 104/2005

Члан 28.

Извештај о 
резултатима испитивања* узорака сировине или готовог пестицида овлашћена организација је дужна да достави 
фитосанитарном инспектору, надлежном органу* и увознику или произвођачу у року од осам дана од дана пријема узорка.

Извештај из става 1. овог члана мора бити у сагласности са важећим одредбама о методама за испитивање пестицида.

Ако су 
резултати испитивања позитивни, фитосанитарни* инспектор доноси решење и дозвољава увоз ради царињења или ако су 
резултати испитивања негативни,* односно нису у складу са прописаним критеријумима, забрањује се увоз или стављање у промет.

*Службени гласник РС, број 104/2005

Члан 29.

Ако пошиљка сировина или готовог пестицида за коју је обавезан преглед на граничном прелазу пређе гранични прелаз без пријаве и без решења 
фитосанитарног* инспектора о превозу пошиљке до места царињења, а стигне изван седишта граничне станице за заштиту биља, 
фитосанитарни инспектор који сазна за такву пошиљку обавестиће о томе надлежни орган.* За такве пошиљке може се издати сагласност од стране надлежног* органа за накнадни преглед и узорковање на месту приспећа те пошиљке, али ће се истовремено предузети законске мере против починиоца тог прекршаја.

*Службени гласник РС, број 104/2005

VII. ЗАВРШНЕ ОДРЕДБЕ

Члан 30.

Доношењем овог правилника престају да важе одредбе чл. 9 до 22. Правилника о условима за производну линију, промет, увоз и узорковање пестицида и ђубрива (“Службени лист СРЈ”, бр. 12/99) и одредба члана 3. у делу који се односи на пестициде Правилника о здравственом прегледу пошиљака биља у промету преко државне границе (“Службени лист СРЈ”, бр. 69/99).

Члан 31.

Овај правилник ступа на снагу 1. јануара 2002. године.





Бр. 1089/4 


23. октобра 2001. године 


Београд 


Савезни министар привреде и

унутрашње трговине


Петар Тројановић, 

с. р.





Образац РЦ

РЕЦЕПТ

О ПРИМЕНИ ПЕСТИЦИДА

	
		
			
			
			Име и презиме купца
			
			
			
			
			
		
		
			
			
			Адреса купца
			
			
			
			
			
		
		
			
			
			1) Захтев за решавање проблема
			
		
		
			
			
			Штетни организам за који се тражи   препорука
			
			
			
			
			
		
		
			
			
			Усев, односно засад за који се   тражи препорука и његова површина
			
			
			
			
			
		
		
			
			
			2) Препоручена примена
			
		
		
			
			
			Врста штетног организма који се   сузбија (домаћи или латински назив)
			
			
			
			Усев, односно засад и његова   површина
			
		
		
			
			
			
			
		
		
			
			
			3) Готов пестицид
			
		
		
			
			
			Ред. бр.
			
			
			
			Назив   пестицида
			
			
			
			Акт. мат.   и њен садржај
			
			
			
			Количина   примене на 100 m2
			
			
			
			Време   примене
			
			
			
			Количина   примене за тражену површину
			
			
			
			Издата количина у апотеци
			
		
		
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
		
		
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
		
		
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
		
		
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
		
		
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
		
		
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
			
		
		
			
			
			
			
			
			
			
			
		
	




4) Обавеза враћања амбалаже

а) Да (навести врсту амбалаже) ______________________

б) Не



	
		
			
				
				
				––––––––––––––––
				
				
				
				
				
				
				
				___________________
				
			
			
				
				
				(Место и   датум)
				
				
				
				М.П.
				
				или   факсимил
				
				
				
				(Име,   презиме и потпис одговорног лица)
				
			
		
	




Образац АМ

ЗАХТЕВ

ЗА УВОЗ АКТИВНЕ МАТЕРИЈЕ

	
		
			
			
			Назив активне материје
			
			
			
			
			
		
		
			
			
			Техничка чистоћа активне материје
			
			
			
			
			
		
		
			
			
			Количина активне материје (у kg или   l)
			
			
			
			
			
		
		
			
			
			Тарифни број активне материје
			
			
			
			
			
		
		
			
			
			Гранични прелаз
			
			
			
			
			
		
		
			
			
			Назив базног произвођача
			
			
			
			
			
		
		
			
			
			Назив и адреса увозника
			
			
			
			
			
		
		
			
			
			Назив и адреса корисника
			
			
			
			
			
		
		
			
			
			Назив и адреса консигнационог,   односно царинског складишта
			
			
			
			
			
		
	




ПРИЛОГ

– Оригинал цертификата базног произвођача о техничкој чистоћи активне материје, који прати пошиљку



	
		
			
				
				
				––––––––––––––––
				
				
				
				
				
				
				
				___________________
				
			
			
				
				
				(Место и   датум)
				
				
				
				М.П.
				
				или   факсимил
				
				
				
				(Име,   презиме и потпис одговорног лица)
				
			
		
	




Образац ПК

ЗАХТЕВ

ЗА УВОЗ ПРЕТКОНЦЕНТРАТА

	
		
			
			
			Назив активне материје
			
			
			
			
			
		
		
			
			
			Техничка чистоћа активне материје
			
			
			
			
			
		
		
			
			
			Количина претконцентрата (у kg или   l)
			
			
			
			
			
		
		
			
			
			Тарифни број претконцентрата
			
			
			
			
			
		
		
			
			
			Гранични прелаз
			
			
			
			
			
		
		
			
			
			Назив и адреса увозника
			
			
			
			
			
		
		
			
			
			Назив и адреса консигнационог,   односно царинског складишта
			
			
			
			
			
		
	




ПРИЛОГ

– Оригинал цертификата базног произвођача о садржају активне материје у претконцентрату, који прати пошиљку



	
		
			
				
				
				––––––––––––––––
				
				
				
				
				
				
				
				___________________
				
			
			
				
				
				(Место и   датум)
				
				
				
				М.П.
				
				или   факсимил
				
				
				
				(Име,   презиме и потпис одговорног лица)
				
			
		
	




Образац ГП

ЗАХТЕВ

ЗА УВОЗ ГОТОВОГ ПЕСТИЦИДА

	
		
			
			
			Назив пестицида
			
			
			
			
			
		
		
			
			
			Садржај активне материје
			
			
			
			
			
		
		
			
			
			Количина пестицида (у kg или l)
			
			
			
			
			
		
		
			
			
			Тарифни број пестицида
			
			
			
			
			
		
		
			
			
			Гранични прелаз
			
			
			
			
			
		
		
			
			
			Назив базног произвођача
			
			
			
			
			
		
		
			
			
			Назив и адреса увозника
			
			
			
			
			
		
		
			
			
			Назив и адреса корисника
			
			
			
			
			
		
		
			
			
			Назив царинског, односно   консигнационог складишта
			
			
			
			
			
		
	




ПРИЛОГ

– Оригинал цертификата базног произвођача који прати пошиљку

– Сагласност овлашћеног заступника готовог пестицида који се увози



	
		
			
				
				
				––––––––––––––––
				
				
				
				
				
				
				
				___________________
				
			
			
				
				
				(Место и   датум)
				
				
				
				М.П.
				
				или   факсимил
				
				
				
				(Име,   презиме и потпис одговорног лица)
				
			
		
	




