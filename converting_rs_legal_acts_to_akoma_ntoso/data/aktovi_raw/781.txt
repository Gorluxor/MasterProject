





На
основу члана 50. став 2. Закона о основним правима војних инвалида и породица
палих бораца („Службени лист СФРЈ“, бр. 68/81, 41/83, 75/85 и 44/89), Савезно
извршно веће доноси





ОДЛУКУ

О
ПОВЕЋАЊУ НОВЧАНИХ ПРИМАЊА КОЈА СЕ ИСПЛАЋУЈУ У СТРАНИМ ВАЛУТАМА ВОЈНИМ
ИНВАЛИДИМА И КОРИСНИЦИМА ПОРОДИЧНЕ ИНВАЛИДНИНЕ СА ПРЕБИВАЛИШТЕМ У ИНОСТРАНСТВУ

„Службени
лист СФРЈ”, број 10 од 23. фебруара 1990.





1. Износи месечних
новчаних примања војних инвалида и корисника породичне инвалиднине са
пребивалиштем у иностранству (лична и породична инвалиднина, увећана породична
инвалиднина, додатак за негу и помоћ од стране другог лица, ортопедски додатак
и стални инвалидски додатак), који се по Закону о основним правима војних
инвалида и породица палих бораца исплаћују у страним валутама, утврђени на
основу Одлуке о повећању новчаних примања војних инвалида и корисника
породиччне инвалиднине са пребивалиштем у иностранству којима се та примања
исплаћују у страним валутама („Службени лист СФРЈ”, бр. 40/85), повећавају се
од 1. јануара 1990. године, и то:

1) војних инвалида и
корисника породичне инвалиднине са пребивалиштем у Републици Италији и
Социјалистичкој Републици Румунији за 10%.

2) војних инвалида и
корисника породичне инвалиднине са пребивалиштем у Народној Републици Пољској и
Републици Турској за 5%.



2. Ова одлука ступа
на снагу осмог дана од дана објављивања у „Службеном листу СФРЈ”.





Е. п. бр. 74

15. фебруара 1990. године

Београд

Савезно извршно веће

Председник,

Анте Марковић, с. р.





