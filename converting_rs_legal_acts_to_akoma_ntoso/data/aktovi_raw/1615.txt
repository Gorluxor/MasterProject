


	
	Zakon


	
	На основу члана 26. став 10. Закона о ученичком и студентском стандарду („Службени гласник РС”, број 18/10),
	Министар просвете и науке доноси 
	
	ПРАВИЛНИК
	о стандардима за категоризацију објеката ученичког и студентског стандарда
	
	"Службени гласник РС", број 1 од 11. јануара 
	2012.
	
	Предмет правилника
	Члан 1.
	Овим правилником утврђују се стандарди за категоризацију објеката ученичког и студентског стандарда, категорије објеката и начин стицања и промене категорије објеката. 
	
	Члан 2.
	Установе ученичког и студентског стандарда, и то: дом ученика, ученички центар, ученичко одмаралиште, студентски центар, студентско одмаралиште и објекат дома ученика у саставу средње школе, подлежу категоризацији у складу са стандардима утврђеним овим правилником. 
	
	Категоризација објеката из става 1. овог члана врши се на основу вредновања појединих елемената из норматива простора и опреме према достигнутом стандарду, уређењу и одржавању простора и опреме и садржају и нивоу услуга које пружају (у даљем тексту: стандарди за категоризацију), у складу са овим правилником.
	Установе ученичког и студентског стандарда, и то: ученички и студентски културни центри не категоришу се.
	Стандарди за категоризацију објекта
	Члан 3.
	Стандарди за категоризацију објекта садрже елементе и критеријуме, чије је вредновање изражено у бодовима за сваки појединачни елемент и критеријум на основу кога се утврђује категорија објекта.
	Члан 4.
	Елементи на основу којих се врши вредновање и категоризација дома ученика, ученичког центра и студентског центра јесу:
	1) положај, тип, приступ, функционалност и енергетска ефикасност објекта;
	2) пријемни хол и портирница;
	3) комуникације – степеништа, лифтови и ходници;
	4) грејање, припрема топле воде и климатизација објекта;
	5) електрично осветљење објекта и дворишта;
	6) телефонски и ИТ стандард;
	7) заједничке просторије и садржаји;
	8) административно канцеларијске просторије – управа установе;
	9) стандард, величина, структура и опрема соба;
	10) стандард, величина, завршна обрада и опрема мокрих чворова;
	11) функционална и употребна очуваност објекта;
	12) основне услуге корисницима смештаја;
	13) физичко-техничко обезбеђење објекта – ФТО;
	14) додатни садржаји и услуге.
	Стандарди за категоризацију објеката из става 1. овог члана дати су у Прилогу 1 и Прилогу 2 који су одштампани уз овај правилник и чине његов саставни део.
	Члан 5.
	Елементи на основу којих се врши вредновање и категоризација ученичког и студентског одмаралишта јесу:
	1) положај објекта у месту – граду;
	2) спољни изглед објекта и хортикултурно уређење;
	3) паркинг и гараже;
	4) улази;
	5) пријемни хол;
	6) рецепција;
	7) лифт;
	8) ресторан сала;
	9) смештајна јединица;
	10) купатило у саставу смештајне јединице;
	11) квалитет уређења и опреме;
	12) чување вредности;
	13) погодности за особе са умањеним телесним способностима;
	14) остали садржаји, услуге и погодности.
	Стандарди за категоризацију објеката из става 1. овог члана дати су у Прилогу 3 који је одштампан су уз овај правилник и чини његов саставни део.
	Члан 6.
	Категоризација објекта врши се за:
	1) установу ученичког и студентског стандарда у целини (комплетну установу), уколико сви објекти и грађевинске целине установе припадају истој категорији објекта;
	2) појединачне објекте установе који чине грађевинску целину, уколико сви објекти установе не припадају истој категорији објекта;
	3) делове објекта установе који представљају функционалну целину (ламела, степенишна вертикала, спрат и др.), уколико постоји значајна разлика категорије те функционалне целине у односу на остале функционалне целине, односно објекат у целини. 
	
	Депаданси, павиљони, објекти апартманског типа и слични објекти категоришу се по истим критеријумима, односно елементима стандарда за категоризацију објекта простора, опреме и услуга, као и целина, односно установа којој припадају. 
	
	Категорије објеката
	Члан 7.
	Објекти ученичког и студентског стандарда, и то: дом ученика ученички центар и студентски центар категоришу се у три категорије, које се обележавају римским бројевима: „I, II и III”, а свака категорија се додатно категорише у једну од две поткатегорије, које се обележавају великим штампаним словима: „А и Б”, и то:
	1) I А категорија, 
	2) I Б категорија,
	3) II А категорија,
	4) II Б категорија,
	5) III А категорија,
	6) III Б категорија.
	Објекти ученичког и студентског стандарда, и то: ученичко и студентско одмаралиште категоришу се у пет категорија, које се обележавају одговарајућим бројем звездица.
	Члан 8.
	Стандардима за категоризацију објеката ученичког и студентског стандарда утврђују се минимални услови за сваку категорију објекта и минимални, односно максимални број бодова за сваку категорију и поткатегорију објекта, и то: 
	
	1) за домове ученика:
	
		
			
				
				Редни
				број
				
				
				КАТЕГОРИЈА
				
				
				МИНИМАЛНИ
				БРОЈ БОДОВА
				
				
				МАКСИМАЛНИ 
				
				БРОЈ БОДОВА
				
			
			
				
				1.
				
				I А - категорија
				
				751
				
				971
			
			
				
				2.
				
				I Б - категорија
				
				622
				
				750
			
			
				
				3.
				
				II А - категорија
				
				501
				
				621
			
			
				
				4.
				
				II Б - категорија
				
				375
				
				500
			
			
				
				5.
				
				III А - категорија
				
				285
				
				374
			
			
				
				6.
				
				III Б - категорија
				
				227
				
				284
			
		
	
	2) за студентске центре (домове):
	
		
			
				
					
					Редни
					број
					
					
					КАТЕГОРИЈА
					
					
					МИНИМАЛНИ
					БРОЈ БОДОВА
					
					
					МАКСИМАЛНИ 
					
					БРОЈ БОДОВА
					
				
				
					
					1.
					
					I А - категорија
					
					801
					
					1044
				
				
					
					2.
					
					I Б - категорија
					
					632
					
					800
				
				
					
					3.
					
					II А - категорија
					
					501
					
					631
				
				
					
					4.
					
					II Б - категорија
					
					403
					
					500
				
				
					
					5.
					
					III А - категорија
					
					301
					
					402
				
				
					
					6.
					
					III Б - категорија
					
					230
					
					300
				
			
		
	3) за ученичка и студентска одмаралишта:
	
		
			
				
				Редни
				број
				
				
				КАТЕГОРИЈА
				
				
				МИНИМАЛНИ
				БРОЈ БОДОВА
				
				
				МАКСИМАЛНИ 
				
				БРОЈ БОДОВА
				
			
			
				
				1.
				
				*
				
				30
				
				49
			
			
				
				2.
				
				**
				
				50
				
				69
			
			
				
				3.
				
				***
				
				70
				
				89
			
			
				
				4.
				
				****
				
				90
				
				109
			
			
				
				5.
				
				*****
				
				110
				
			
		
	
	Начин стицања и промене категорије објеката 
	Члан 9.
	Категоризацију објеката ученичког и студентског стандарда врши Министарство просвете и науке (у даљем тексту: Министарство).
	Министар просвете и науке (у даљем тексту: министар) образује решењем комисију за категоризацију објеката ученичког и студентског стандарда (у даљем тексту: Комисија).
	Члан 10.
	Поступак категоризације покреће се на захтев установе. 
	Захтев за утврђивање категорије објекта подноси овлашћено лице установе, и он садржи:
	1) попуњен образац са следећим подацима: 
	(1) назив и адресу подносиоца захтева;
	(2) врсту и назив објекта или функционалне целине објекта за који се подноси захтев;
	(3) место и адресу објекта који се категорише;
	(4) податке о години изградње;
	(5) податке о лицу за контакт;
	(6) податке о захтеваној категорији на бази достигнутог степена испуњења прописаних критеријума и елемената за тражену категорију; 
	
	2) податке о капацитету (броју корисника), структури соба (број соба са купатилом и без купатила) и садржајима у оквиру објекта, односно установе,
	3) попуњен предлог бодовне листе,
	4) копију ситуационог плана у одговарајућој размери у којем су јасно назначени сви објекти и елементи партерног уређења са димензијама и површинама свих садржаја,
	5) копију архитектонских основа свих нивоа – спратова објекта или дела објекта са табеларним прегледом намена просторија и подацима о димензијама (ширина, дужина, висина и површина сваке просторије) и завршној обради подова и зидова сваке просторије у форми табеле,
	6) технички опис објекта који мора да садржи опис објекта (систем градње, конструкција, тип крова, завршна обрада, термоизолација и др.) и детаљан технички опис инсталација (врста, капацитет и функционално стање) и осталих система у објекту,
	7) податке о инвестицијама у протеклом периоду за минимално три године (санације, адаптације, реконструкције, доградње, надоградње, опремање и др.),
	8) копију плана парцеле,
	9) копију власничког листа.
	Поступак категоризације може покренути и Министарство, по службеној дужности, када утврди да постоји потреба да се изврши категоризација објекта, односно да се провери категорија објекта.
	У случају из става 3. овог члана установа ученичког, односно студентског стандарда дужна је да Министарству на његов захтев достави документацију из става 2. овог члана.
	Члан 11.
	Комисија сачињава записник о категоризацији установе, објекта или функционалне целине објекта (у даљем тексту: записник о категоризацији објекта), на основу достављене документације и непосредног увида.
	Записник из става 1. овог члана садржи бодовну листу којом је утврђен достигнути стандард по елементима и критеријумима који се бодују, са предлогом за утврђивање одговарајуће категорије.
	Члан 12.
	Записник о категоризацији објекта, са предлогом категорије објекта, доставља се подносиоцу.
	Подносилац може, у року од осам дана од дана достављања, изјавити приговор на записник, односно предлог категорије објекта.
	Комисија разматра приговор у року од 30 дана и уколико сматра да је приговор неоснован упућује записник са коначним предлогом категорије објекта министру ради одлучивања или, уколико сматра да је приговор основан, сачињава нови записник и утврђује предлог категорије објекта.
	Решење о категорији објекта доноси министар.
	Решење из става 4. овог члана је коначно. 
	Члан 13.
	Решење о категоризацији објекта важи четири године. 
	Ако у току периода за који је издато решење објекат испуни услове за вишу категорију или одступи од прописаних стандарда категорије која му је одређена, овлашћено лице установе ученичког и студентског стандарда дужно је да поднесе захтев Министарству са предлогом за промену категорије. 
	
	Промена категорије објекта врши се на начин и по поступку који је утврђен за добијање категорије. 
	
	Установа ученичког и студентског стандарда дужна је да Министарству достави извештај о евентуалним променама или задржаном степену стандарда, по елементима и критеријумима на основу којих је утврђена категорија, са предлогом за доношење новог решења, најкасније 60 дана пре истека важења решења о категоризацији објекта.
	Члан 14. 
	Ако Комисија у поступку категоризације констатује да објекат има недостатке који спречавају добијање тражене, односно одговарајуће категорије, застаће се са поступком категоризације и упутиће подносиоца да уочене недостатке отклони у року који не може бити дужи од шест месеци. 
	
	Након истека одређеног рока из става 1. овог члана, Комисија на лицу места констатује да ли су недостаци отклоњени у свему како је наложено, након чега сачињава записник са предлогом категорије објекта.
	Члан 15.
	Објекат за које је надлежан орган утврдио да није безбедан за употребу, односно да је угрожена безбедност корисника објекта, не категорише се до реконструкције или санације објекта и отклањања узрока оштећења који утичу на безбедност. 
	
	Означавање категорије објекта
	Члан 16.
	Ознака категорија објеката истиче се на видном месту на објекту, на металној табли величине 20 цм x 20 цм, са десне стране од главног улаза поред табле са називом установе. 
	
	Подлога табле је беле боје и на њој се ознака категорије исписује црном бојом. 
	
	Ступање на снагу
	Члан 17.
	Овај правилник ступа на снагу осмог дана од дана објављивања у „Службеном гласнику Републике Србије”.
	
	Број 110-00-146/2011-05
	У Београду, 15. децембра 2011. године
	Министар,
	проф. др 
	Жарко Обрадовић, с.р.
	
	Погледати прилог 
	Prilog_1_Standardi_za_kategorizaciju_objekata_domova_ucenika
	Погледати прилог 
	Prilog_2_Standardi_za_kategorizaciju_objekata_studentskih_centara_domova
	Погледати прилог 
	Prilog_3_Standardi_za_kategorizaciju_ucenickog_i_studentskog_odmaralista

