



На основу члана 9. Закона о основној
школи ("Службени гласник РС", бр. 50/92,
53/93, 67/93,48/94 и 66/94),

Влада Републике Србије донела је



ОДЛУКУ

О ОСНИВАЊУ ОСНОВНЕ
ШКОЛЕ „ЉУБОМИР АЋИМОВИЋ" У ОБРЕНОВЦУ

"Службени 
гласник РС", број 40 од 20. септембра 1999.

Члан 1.

Оснива се Основна школа „Љубомир Аћимовић" са
седиштем у Обреновцу.

Члан 2.

Основна школа „Љубомир Аћимовић" у Обреновцу (у
даљем тексту: Школа) обавља делатност основног образовања и васпитања деце лако
ментално ометене у развоју.

Члан 3.

На оснивање, организацију и рад Школе примењују се
прописи о јавним службама и основној школи.

Члан 4.

Средства за оснивање и почетак рада и обављање
делатности Школе обезбеђује се у складу са законом.

Члан 5.

До конституисања школског одбора Влада Републике Србије
образоваће привремени школски одбор који има 5 чланова.

Члан 6.

Привремени школски одбор:

1. донеће статут Школе;

2. донеће годишњи програм рада Школе;

3. обављаће друге послове из надлежности школског
одбора утврђене законом.

Члан 7.

До именовања директора Школе његове послове ће обављати
и вршити његова овлашћења вршилац дужности директора Школе, кога ће именовати
министар просвете.

Члан 8.

Школа ће донети опште акте у року од 30 дана од дана
доношења статута Школе.

Члан 9.

Даном почетка рада Школа преузима све запослене у
одељењима за ученике лако ментално ометене у развоју при основним школама на
територији општине Обреновац.

Члан 10.

Ова одлука ступа на снагу осмог дана од дана
објављивања у „Службеном гласнику Републике Србије".

05 број
610-3303/99

У Београду,
16. септембра 1999. године

Влада
Републике Србије

Потпредседник,

проф.
др Милован Бојић, с.р.





