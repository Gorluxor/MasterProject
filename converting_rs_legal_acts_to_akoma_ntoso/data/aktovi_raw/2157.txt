



 Редакцијски пречишћен текст


На основу члана 9. став 5. Закона о признавању сорти пољопривредног биља („Службени гласник РС”, број 30/10), 
Министар пољопривреде, шумарства и водопривреде доноси
ПРАВИЛНИК
о садржини и обрасцу захтева за признавање сорте 
пољопривредног биља, као и документацији која се 
уз тај захтев прилаже
"Службени гласник РС", број 53 од 29. јула 2010, 44 од 8. јуна 2018 - др. закон
1. Уводна одредба
Члан 1.
Овим правилником прописује се садржина и образац захтева за признавање сорте пољопривредног биља, као и документација која се уз тај захтев прилаже.
2. Садржина и образац захтева за признавање сорте пољопривредног биља
Члан 2.
Поступак за признавање сорте покреће се на основу захтева за признавање сорте пољопривредног биља, који власник сорте, односно његов овлашћени заступник (у даљем тексту: подносилац захтева) подноси министарству надлежном за послове пољопривредe, у складу са законом којим се уређује признавање сорти пољопривредног биља. 
Захтев из става 1. овог члана садржи податке о: 
1) биљној врсти (српски и латински назив);
2) предложеном имену или оплемењивачкој ознаци сорте;
3) имену и презимену, односно називу и адреси, односно седишту власника сорте (телефон, факс, e-mail адреса);
4) имену и презимену, односно називу и адреси, односно седишту подносиоца захтева, односно овлашћеног заступника (телефон, факс, e-mail адреса);
5) изворном материјалу сорте, имену и пореклу сорте, а код укрштања и податке о родитељима и методу укрштања; 
6) поднетом захтеву за признавање сорте у другим земљама, са податком о називу земље и години подношења захтева за признавање сорте;
7) чињеници да ли је урађен DUS тест у некој од земаља чланица UPOV, и уколико јесте податак о називу те земље;
8) чињеници да ли је сорта призната, и уколико јесте податке о називу земље, имену и години;
9) чињеници да ли је сорта заштићена, и уколико јесте податке о називу земље, имену и години;
10) специфичним својствима сорте, а ако та својства нису предвиђена техничким упитником, и податке о типу, сезони гајења, групи зрења у нашим условима, отпорности на болести и штеточине и слично;
11) циљу селекције, односно намени сорте;
12) имену и презимену, односно називу и адреси, односно седишту одржаваоца сорте после признавања;
13) чињеници да ли је сорта генетички модификована;
14) именима оплемењивача који су учествовали у процесу стварања сорте, у случају да се ради о домаћој сорти; 
15) напоменама. 
Захтев из става 1. овог члана подноси се на обрасцу – Захтев за признавање сорте, који је одштампан уз овај правилник и чини његов саставни део.
3. Документација која се прилаже уз захтев за признавање сорте
Члан 3.
Уз захтев из члана 2. овог правилника доставља се следећа документација, и то:
1) овлашћење о заступању издато од стране власника сорте;
2) попуњен технички упитник за пријављену сорту;
3) изјава да сорта није генетички модификована;
4) доказ о уплаћеној административној такси.
4. Завршне одредбе
Члан 4.
Даном ступања на снагу овог правилника престају да важе одредбе Правилника о обрасцу и садржини захтева за признавање сорте, критеријумима за одређивање назива сорте и садржини Регистра сорти пољопривредног биља („Службени гласник РС”, број 29/07) које се односе на образац и садржину захтева за признавање сорте пољопривредног биља.
Члан 5.
Овај правилник ступа на снагу осмог дана од дана објављивања у „Службеном гласнику Републике Србије”.
Број 110-00-00174/2010-09
У Београду, 27. јула 2010. године
Министар,
др Саша Драгин, с.р.
НАПОМЕНА ИЗДАВАЧА: Даном почетка примене Закона о изменама и допунама 
Закона о привредним друштвима („Службени гласник РС“, број 44/2018), односно 1. 
октобра 2018. године престају да важе одредбе овог правилника, у обрасцу, у делу 
у ком се установљава обавеза употребе печата у пословању друштава и предузетника 
(види члан 160. Закона - 44/2018-27).
Образац 

Република Србија
Министарство пољопривреде, шумарства и водопривреде
Управа за заштиту биља
Омладинских Бригада 1, 11070 Београд
Захтев за признавање сорте

Регистарски број:____________________
Датум подношења захтева: ___________
(не попуњава подносилац захтева) 


    
        
            
            1. Биљна врста (српски и латински назив)
            
            
            
            
        
        
            
            2. Предложено имe или оплемењивачка ознака сорте
            
            
            
            
        
        
            
            3. Назив и адреса власника сорте (телефон, факс,   E-mail)
            
            
            
            
        
        
            
            4. Назив и адреса подносиоца захтева (телефон, факс,   E-mail)
            
            
            
            
        
        
            
            5. Изворни материјал, име и порекло (код укрштања   навести родитеље и метод укрштања)
            
            
            
            
        
        
            
            6. Поднети захтеви за признавање у другим земљама   (навести земљу и годину подношења)
            
        
        
            
            7. Да ли је урађен DUS тест у некој од земаља   чланица UPOV (навести земљу)
            
            
            
            
        
        
            
            8. Сорта призната (земља, име, година)
            
            
            
            
        
        
            
            9. Сорта заштићена (земља, име, година)
            
            
            
            
        
        
            
            10. Специфична својства сорте
            (ако нису предвиђена техничким упитником: тип,   сезона гајења, група зрења у нашим условима, отпорност на болести и штеточине   и слично)
            
            
            
            
        
        
            
            11. Циљ селекције (намена сорте)
            
            
            
            
        
        
            
            12. Назив и адреса одржаваоца сорте након признавања   
            
            
            
            
        
        
            
            13. Да ли је сорта генетички модификована?
            
            
            ( ) да ( ) не
            
        
        
            
            14. За домаће сорте навести имена оплемењивача који   су учествовали у процесу стварања сорте (ради могућности стицања услова за   научна звања у ресорном министарству за област научног истраживања)
            
            
            
            
        
        
            
            15. Напомена: ако постоји потреба за било каквом   додатном информацијом навести у овој тачки. 
            
            
            
            
        
    


– Изјављујемо да су подаци у захтеву тачни 
Датум: ____________________                               
 _______________________ 
Потпис подносиоца захтева



*Службени гласник РС, број 44/2018

