


	
	Zakon

	


	
				На основу члана 11. став 1. тачка 11) Закона о високом образовању („Службени гласник РС”, бр. 76/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење, 68/15 и 87/16), 
				Национални савет за високо образовање, на седници одржаној 25. априла 2017. године, донео је
				ПРАВИЛНИК
				о стандардима за самовредновање и оцењивање квалитета високошколских установа
				"Службени гласник РС", број 88 од 29. 
				септембра 2017.
				Члан 1.
				Овим правилником утврђују се стандарди за самовредновање и оцењивање квалитета високошколских установа.
				Стандарди из става 1. овог члана одштампани су уз овај правилник и чине његов саставни део.
				Члан 2.
				Комисија за акредитацију и проверу квалитета (у даљем тексту: Комисија) доноси:
				1) упутствa за припрему извештаја о сaмовредновању високошколских установа у саставу универзитета, интегрисаних универзитета и високих школа;
				2) упутства за припрему извештаја о самовредновању неинтегрисаних универзитета;
				3) упутства рецензенту за процену испуњености стандарда за самовредновање и оцењивање квалитета високошколских установа у саставу универзитета, интегрисаних универзитета и високих школа;
				4) упутства рецензенту за процену испуњености стандарда за самовредновање и оцењивање квалитета неинтегрисаних универзитета које доставља Националном савету на мишљење и објављује на интернет страници Комисије.
				Члан 3.
				Орган пословођења високошколске установе гарантује:
				1) да су општи акти високошколске установе у складу са законом;
				2) да је извештај о самовредновању урађен у складу са стандардима и упутством за самовредновање високошколске установе;
				3) за тачност података у извештају за самовредновање.
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. септембра 2017. године.
				Председник 
				Националног савета за високо образовање,
				проф. др Дејан Поповић, с.р.
				Прилози
				
				Стандарди за самовредновање и оцењивање квалитета високошколских 
				установа
	

