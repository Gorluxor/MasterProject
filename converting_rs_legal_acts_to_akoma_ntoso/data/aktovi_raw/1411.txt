





На основу члана 13. став 1. Закона о универзитету
(„Службени гласник РС”, број 21/2002),

Влада Републике Србије доноси





ОДЛУКУ
	o оснивању Факултета уметности у Нишу

"Службени
гласник РС", број 64
од 
3. октобра 2002.


	
	

Члан 1.

Оснива се Факултет уметности са седиштем у Нишу, Улица
књегиње Љубице број 10.

Факултет из става 1. овог члана у саставу је
Универзитета у Нишу.



Члан 2.

Факултет уметности (у даљем тексту: Факултет) обављаће
образовно-уметничку делатност у области високог образовања.



Члан 3.

На основање, рад и организацију Факултета примењују се
прописи о јавним службама и о универзитету.



Члан 4.

Средства за оснивање и почетак рада Факултета
обезбеђују се у складу са законом.



Члан 5.

Факултет почиње са радом 4. октобра 2002. године.



Члан 6.

Факултет ће остваривати наставне планове и програме
почев од школске 2002/2003. године.



Члан 7.

До конституисања Савета Факултета у складу са законом,
именује се Привремени савет Факултета у саставу:

1. проф. др Драган Жунић, декан Филозофског факултета у
Нишу,

2. Горан Ћирић, председник Скупштине града Ниша,

3. проф. др Игор Миловановић, проректор Универзитета у
Нишу,

4. проф. др Владимир Нешић, продекан Филозофског
факултета у Нишу,

5. проф. Слободан Дејановић, директор Више музичке
школе у Нишу,

6. мр Сузана Костић, доцент Филозофског факултета у
Нишу,

7. мр Драгослав Ђокић, генерални секретар Универзитета
у Нишу.



Члан 8.

Привремени савет Факултета:

1. донеће статут Факултета;

2. донеће годишњи програм Факултета;

3. именоваће чланове комисије за избор наставника и
сарадника Факултета и извршиће њихов избор;

4. обављаће и друге послове из надлежности Савета
Факултета утврђене законом.



Члан 9.

До именовања декана Факултета његове послове ће
обављати и вршити његова овлашћења мр Ђура Радоњић, ванредни професор
Филозофског факултета у Нишу.



Члан 10.

Факултет ће донети опште акте у року од 30 дана од дана
доношења статута Факултета.



Члан 11.

Ова одлука ступа на снагу наредног дана од дана
објављивања у „Службеном гласнику Републике Србије”.





05 број 022-13603/2002

У Београду, 3. октобра
2002. године


Влада Републике Србије

Потпредседник, 


Душан Михајловић, с.р.



