


	
	Zakon

	


	
				
				На основу члана 112. став 1. тачка 2. Устава Републике Србије, доносим
				УКАЗ
				о проглашењу Закона о допуни Закона о потврђивању Конвенције Међународне организације рада о раду помораца, 2006
				Проглашава се Закон о допуни Закона о потврђивању Конвенције Међународне организације рада о раду помораца, 2006, који је донела Народна скупштина Републике Србије на седници Другог ванредног заседања у 2013. години, 30. јануара 2013. године.
				ПР број 16
				У Београду, 30. јануара 2013. године
				Председник Републике,
				Томислав Николић, с.р.
				ЗАКОН
				о допуни Закона о потврђивању Конвенције Међународне организације рада о раду помораца, 2006
				"Службени гласник РС – Међународни 
				уговори", број 1 од 30. јануара 2013.
				
				Члан 1.
				У Закону о потврђивању Конвенције Међународне организације рада о раду помораца, 2006 („Службени гласник – Међународни уговори”, број 8/11), после члана 2. додаје се члан 2а који гласи:
				„Члан 2а
				Подручја делатности у којима Република Србија обезбеђује заштиту социјалног осигурања помораца, у складу са ст. 2. и 10. Стандарда А 4.5. Конвенције Међународне организације рада о раду помораца, 2006, су следећа:
				1) здравствена нега;
				2) накнаде у случају болести;
				3) накнаде у случају незапослености;
				4) накнаде у случају повреде на раду.”
				Члан 2.
				Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.
	

