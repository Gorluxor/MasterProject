



ПРАВИЛНИК

О ДОЗВОЉЕНИМ
КОЛИЧИНАМА ОПАСНИХ И ШТЕТНИХ МАТЕРИЈА У ЗЕМЉИШТУ И ВОДИ ЗА НАВОДЊАВАЊЕ И
МЕТОДАМА ЊИХОВОГ ИСПИТИВАЊА

„Службени гласник
РС” број 23 од 18. марта 1994.





Члан 1.

Овим правилником прописују се максимално дозвољене
количине опасних и штетних материја у земљишту и води за наводњавање које могу
да оштете или промене производну способност (плодност) пољопривредног земљишта
и квалитет воде за наводњавање, које долазе испуштањем из фабрика, изливањем
депонија, неправилном употребом минералних ђубрива и средстава за заштиту биља.

Опасне материје, у смислу овог правилника су: кадмијум,
олово, жива, арсен, хром, никл и флуор, а штетне материје су: бакар, цинк и
бор.

Средства за заштиту биља која се употребљавају за
сузбијање корова су на бази триазинских препарата (атразин и симазин).



Члан 2.

Максимално дозвољена количина опасних и штетних
материја:




 
  
  Ред. бр.
  
  
  Хемијски елементи
  
  
  МДК у земљишту
  мг/кг земље
  
  
  МДК у води мг/лит.
  воде
  
 
 
  
  1. 
  
  
  Кадмијум 
  
  
  до 3
  
  
  до 0,01
  
 
 
  
  2. 
  
  
  Олово
  
  
  до 100
  
  
  до 0,1
  
 
 
  
  3. 
  
  
  Жива 
  
  
  до 2
  
  
  до 0,001
  
 
 
  
  4, 
  
  
  Арсен 
  
  
  до 25
  
  
  до 0,05
  
 
 
  
  5. 
  
  
  Хром
  
  
  до 100
  
  
  до 0,5
  
 
 
  
  6. 
  
  
  Никл 
  
  
  до 50
  
  
  до 0,1
  
 
 
  
  7. 
  
  
  Флуор 
  
  
  до 300
  
  
  до 1,5
  
 
 
  
  8. 
  
  
  Бакар 
  
  
  до 100
  
  
  до 0,1
  
 
 
  
  9. 
  
  
  Цинк 
  
  
  до 300
  
  
  до 1,0
  
 
 
  
  10. 
  
  
  Бор 
  
  
  до 50
  
  
  до 1,0
  
 




Члан 3.

Граничне вредности остатака симазина и атразина у
средње тешким земљиштима за производњу пољопривредних култура су:




 
  
  Ред. бр.
  
  
  Пољопривредна
  култура
  
  
  Граничне вредности
  симазина и атразина
  
 
 
  
  1.
  
  
  Луцерка, уљана репица и шећерна репа
  
  
  0,06–0,09
  
 
 
  
  2.
  
  
  Овас, соја, јечам и краставци
  
  
  0,15–0,20
  
 
 
  
  3.
  
  
  Сунцокрет
  
  
  0,20–0,25
  
 
 
  
  4.
  
  
  Пшеница и раж
  
  
  0,25–0,30
  
 
 
  
  5.
  
  
  Кромпир, лан и црни лук
  
  
  0,30–0,40
  
 
 
  
  6.
  
  
  Шпаргла
  
  
  1
  
 




Члан 4.

Утврђивање дозвољеног садржаја укупне количине опасних
и штетних материја врши се лабораторијским методама; атомском апсорпционом
спектофотометријом, гасном хроматографијом, течном хроматографијом и јон
селективном електродом.



Члан 5.

Земљиште у близини већих градских и индустријских
насеља, прометних саобраћајница, земљишта где се одлажу разни отпадни
материјали, пепелишта и јаловине, земљиште које се претерано ђубри органским и
минералним ђубривима, залива загађеном водом и у другим случајевима испитује се
на садржај опасних и штетних материја, а по потреби и нарушених хемијских и
биолошких својстава.

Испитивање из става 1. овог члана врши се на тај начин
што се узимају узорци земље из ораничног слоја (0,30 цм), пакују у чисте
пластичне кесе тежине 0,5–1 кг и достављају научној организацији на анализу.

На основу испитивања из става 2. овог члана врши се
утврђивање поремећених хемијских, физичких и биолошких својстава земљишта.



Члан 6.

Даном ступања на снагу овог правилника престаје да важи
Правилник о дозвољеним количинама опасних и штетних материја у земљишту и
методама за њихово испитивање („Службени гласник РС”, број 11/90).



Члан 7.

Овај правилник ступа на снагу осмог дана од дана
објављивања у „Службеном гласнику Републике Србије”.





