





На
основу члана 193. став 2. тачка 23. Закона о полицији („Службени гласник РС”, број
101/05), 

Министар
унутрашњих послова доноси





ПРАВИЛНИК

о услугама исхране и
смештаја у Министарству унутрашњих послова

„Службени гласник
РС“, број 53 од 23. јуна 2006.





Члан 1.

Овим
правилником се ближе уређују врсте услуга исхране и смештаја које Министарство унутрашњих
послова (у даљем тексту: Министарство) пружа полицијским службеницима запосленима
у Министарству (у даљем тексту: запослени), полазницима образовних програма у Министарству
и својим корисницима по уговору (у даљем тексту: корисници).

Услуге
исхране и смештаја организују се у ресторанима исхране, продајним местима и објектима
за одмор и рекреацију Управе за послове исхране и смештаја, као једне од организационих
јединица Министарства.



Члан 2.

Приликом
пружања услуга исхране и смештаја Министарство остварује допунска средства у складу
са законом, и то:

–
пружањем услуга исхране запосленима и корисницима у ресторанима исхране и другим
продајним местима Управе за послове исхране и смештаја;

–
пружањем услуга исхране и смештаја (пансионска и ванпансионска услуга) запосленима
и корисницима у објектима за одмор и рекреацију Управе за послове исхране и смештаја;

–
кроз услугу исхране запосленима и корисницима у репрезентативним објектима – ресторанима
Управе за послове исхране и смештаја.



Члан 3.

Министарство
пружа услуге исхране и смештаја својим запосленима и полазницима образовних програма
и без остваривања допунских средстава, у складу са законом. 

Услуге
исхране и смештаја чијим пружањем Министарство не остварује допунска средства су:

–
исхрана и смештај ученика – кадета Средње школе унутрашњих послова;

–
исхрана и смештај полазника основних курсева које организује Министарство у циљу
оспособљавања својих запослених;

–
исхрана и смештај полазника специјалистичких и стручних курсева, семинара и обука
које организује Министарство у циљу стручног оспособљавања, образовања и усавршавања
својих запослених;

–
исхрана и смештај запослених ангажованих на посебним, специјалним и ванредним безбедносним
пословима и задацима;

–
исхрана и смештај запослених у приправности;

–
исхрана запослених у отежаним условима рада.



Члан 4.

За
услуге из чл. 2. и 3. овог правилника примењиваће се важећи ценовници до доношења
нових, у складу са прописом из члана 182. став 3. Закона о полицији.



Члан 5.

Овај
правилник ступа на снагу осмог дана од дана објављивања у „Службеном гласнику Републике
Србије”.



01 број 4613/06

У Београду, 28. априла 2006. године

Министар,

Драган Јочић, с.р.



