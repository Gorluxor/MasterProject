





На
основу члана 91. тачка 12. Закона о производњи наоружања и војне опреме
(„Службени лист СФРЈ“, бр. 30/79), савезни секретар за народну одбрану издаје





НАРЕДБУ




о техничкој документацији и другим условима које морају испуњавати наоружање и 
војна опрема за стављање у промет у земљи

„Службени
лист СФРЈ”, број 51 од 25. септембра 1981.





1. Наоружање и војна
опрема морају за стављање у промет у земљи, бити засновани на техничкој
документацији, под којом се, у смислу ове наредбе, подразумевају:

1) конструкциона
документација, технички услови, односно прописи квалитета производа и
специфични део технолошке документације неопходан за обезбеђење и контролу
прописаног квалитета наоружања и војне опреме, које је одобрио надлежни орган;

2) прописани
стандарди предвиђени за производњу одређене врсте наоружања и војне опреме;

3) техничка правила
и упутства за руковање, одржавање и ремонт и именик саставних делова, алата и
прибора за наоружање и војну опрему који се стављају у промет у земљи.

Зависно од
сложености средстава наоружања и војне опреме који се стављају у промет,
уговором о набавки ближе се одређује врста документације из става 1. овог
тачке.



2. За стављање у
промет у земљи, наоружање и војна опрема морају да испуњавају и ове услове:

1) да су по успешно
завршеном развоју испитани и усвојени у наоружању оружаних снага СФРЈ;

2) да имају
карактеристике и квалитет предвиђен техничком документацијом из тачке 1. ове
наредбе;

3) да имају потврду
о квалитету коју је издала војна контрола квалитета и поузданости, односно
стручна комисија вида оружаних снага СФРЈ или интерна контрола квалитета и
поузданости (ако је за то овлашћена) организације удруженог рада која производи
наоружање и војну опрему и атесте (потврде, уверења или извештаје) о квалитету
склопова, подсклопова, полупроизвода, сировина и материјала који је употребљен
за производњу наоружања и војне опреме.



3. Ова наредба ступа
на снагу осмог дана од дана објављивања у „Службеном листу СФРЈ”.



Р. в. п. бр. 36

9. септембра 1981.
године

Београд


Савезни секретар за


народну одбрану

генерал армије,


Никола Љубичић, с.
р.





