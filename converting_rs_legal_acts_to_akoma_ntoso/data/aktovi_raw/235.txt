


	
	Zakon


	
				Редакцијски пречишћен текст
				
				
				На основу чл. 4. и 13. Закона о јавним службама („Службени гласник РС”, бр. 42/91, 71/94, 79/05 – др. закон и 83/14 – др. закон) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				ОДЛУКУ
				о оснивању Образовно-културног центра „Вук Караџић” 
				"Службени гласник РС", бр. 83 од 15. септембра 
				2017, 88 од 29. септембра 2017 - исправка, 26 од 5. априла 2018.
				1. Овом одлуком оснива се установа Образовно-културни центар „Вук Караџић”. 
				2. Назив установе је Образовно-културни центар „Вук Караџић” (у даљем тексту: Центар).
				3. Седиште Центра је у Тршићу, Вука Караџића б.б.
				4. Центар се оснива ради организације образовних, научних скупова, семинара, округлих столова, кампова, радионица, колонија из области друштвених, природних наука, културе и уметности, подизања квалитета образовних, културних, научних, истраживачких, спортских, омладинских и туристичких пројеката и програма и доступности корисницима и учесницима.
				5. Центар обавља послове који се односе на организовање рада истраживачке станице посвећене филологији и другим друштвеним наукама; вишедневних научних скупова из области филологије и других друштвених наука; сусрета слависта из целог света; учење српског језика и културе за младе из дијаспоре; научно-образовних округлих столова, радионица, семинара, кампова, колонија и других скупова у области образовања, науке, културе и уметности.
				Центар обавља и послове организовања:
				1) рекреативне наставе за децу узраста од првог до четвртог разреда основне школе;
				2) екскурзија за ученике основних и средњих школа;
				3) спортских, омладинских и других кампова;
				4) републичких и регионалних такмичења.
				Одлуку о промени делатности доноси оснивач. 
				6. На оснивање, организацију и рад Центра примењују се прописи о јавним службама. 
				Центар има својство правног лица, са правима, обавезама и одговорностима установе утврђеним законом, овом одлуком и статутом Центра.
				О промени назива, седишта и статусној промени Центра одлучује Влада.
				7. Средства за оснивање и рад Центра обезбеђују се:
				1) из буџета Републике Србије;
				2) из прихода које оствари непосредно од корисника, продајом производа и услуга на тржишту;
				3) из донација, поклона и прилога домаћих и страних правних и физичких лица и
				4) из других извора, у складу са законом.
				8. Органи Центра су: управни одбор, надзорни одбор и директор.
				9. Управни одбор Центра именује и разрешава Влада.
				Управни одбор Центра има председника и шест чланова.
				Председник и чланови Управног одбора именују се из реда стручњака из области образовања, културе, спорта и туризма.
				У Управни одбор Центра именују се два члана из реда запослених у Центру.
				10. Председник и чланови Управног одбора именују се на период од четири године. 
				11. Управни одбор Центра:
				1) доноси статут;
				2) утврђује пословну и развојну политику за период од четири године;
				3) доноси годишњи план и програм рада, са финансијским планом;
				4) усваја извештај о раду и финансијски извештај;
				5) одлучује о коришћењу средстава, у складу са законом;
				6) доноси одлуку о ценама за пружање услуга корисницима; 
				7) доноси опште акте у складу са законом и статутом;
				8) врши друге послове утврђене законом, овом одлуком и статутом Центра.
				На акте из става 1. подтач. 1), 
				3) и 6) ове тачке сагласност даје Влада.
				*Службени гласник РС, број 26/2018
				12. Управни одбор подноси Влади годишњи извештај, укључујући и финансијски извештај.
				13. Надзорни одбор Центра именује и разрешава Влада.
				Надзорни одбор Центра има председника и два члана.
				У надзорни одбор Центра именује се један члан из реда запослених у установи.
				14. Председник и чланови Надзорног одбора именују се на период од четири године.
				15. Надзорни одбор прегледа годишњи извештај и завршни рачун и обавља друге послове утврђене законом и статутом.
				О резултатима извршеног надзора, Надзорни одбор најмање једанпут годишње подноси извештај Влади.
				16. Директора Центра именује и разрешава Влада.
				Директор се именује на период од четири године.
				17. Директора Центра предлаже министар надлежан за послове образовања.
				18. Директор:
				1) заступа Центар без ограничења овлашћења;
				2) организује и руководи радом Центра;
				3) припрема и предлаже акте које доноси Управни одбор;
				4) извршава одлуке Управног одбора и предузима мере за њихово спровођење;
				5) стара се о законитости рада и одговара за законитост рада;
				6) доноси акт о унутрашњој организацији и систематизацији радних места у Центру; 
				7) обавља друге послове у складу са законом и статутом.
				19. До именовања директора Центра, његове послове ће обављати и вршити његова овлашћења Александра Пурић, 1. маја број 9, Бања Ковиљача, ЈМБГ 0612973778620, као вршилац дужности директора Центра.
				*Службени гласник РС, број 88/2017
				20. Председника и чланове управног и надзорног одбора и директора Центра, Влада ће именовати у року од 30 дана од дана ступања на снагу ове одлуке.
				Рок за доношење статута Центра је 45 дана од дана ступања на снагу ове одлуке.
				21. Ова одлука ступа на снагу осмог дана од дана објављивања у „Службеном гласнику Републике Србије”.
				05 број 022-8643/2017
				У Београду, 14. септембра 2017. године
				Влада
				Председник,
				Ана Брнабић, с.р.
	

