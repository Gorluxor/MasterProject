


	
	Zakon

	


	
			На основу члана 108. ст. 1. и 160. Закона о пензијском и инвалидском осигурању („Службени гласник РС”, бр. 34/03, 64/04 – УС, 84/04 – др. закон, 85/05, 101/05 – др. закон 63/06 – УС, 5/09, 107/09, 101/10, 93/12, 62/13, 108/13, 75/14, 142/14 и 73/18) и члана 14. Статута Републичког фонда за пензијско и инвалидско осигурање („Службени гласник РС”, бр. 31/08, 37/08 – исправка и 140/14),
			Управни одбор Републичког фонда за пензијско и инвалидско осигурање, на седници од 14. новембра 2018. године, донео је
			ОДЛУКУ
			о утврђивању динамике исплате пензија и новчаних накнада
			"Службени гласник РС", број 92 од 28. 
			новембра 2018.
			1. Овом одлуком утврђује се динамика исплате пензија и новчаних накнада из пензијског и инвалидског осигурања у Републичком фонду за пензијско и инвалидско осигурање (у даљем тексту: Фонд).
			2. Пензије и новчане накнаде, утврђене у складу са законом у месечном износу, исплаћују се уназад, према следећој динамици:
			1) из два дела, у текућем месецу за претходни, корисницима права из категорије осигураника запослених, изузев  професионалних војних лица којима се исплата врши у целости;
			2) у целости, у текућем месецу за претходни, корисницима права из категорије осигураника самосталних делатности и  осигураника пољопривредника;
			3) у целости, у текућем месецу за претходни, корисницима права на територији бивших република СФРЈ;
			4) у јануару, априлу, јулу и октобру, за претходни квартал, корисницима права на територији других држава, изузев корисника пензија у чијем је интересу исплата за више квартала.
			3. Овлашћује се директор Фонда да на крају сваке текуће године, на предлог директора Сектора за финансијске послове у Дирекцији Фонда донесе годишњи план динамике исплате пензија и новчаних накнада из пензијског и инвалидског осигурања за наредну календарску годину, којим се за сваки месец утврђују датуми исплата по категорији осигураника и у случају потребе, изврши измену годишњег плана динамике исплате.
			4. Овом одлуком ставља се ван снаге Одлука о утврђивању динамике исплате пензија и новчаних накнада 08/2 број 022.2-11/47 од 15. новембра 2017. године.
			5. Ова одлука ступа на снагу осмог дана од дана објављивања у „Службеном гласнику Републике Србије”.
			08/2 број 022.2-11/53
			У Београду, 14. новембра 2018. године
			Управни одбор Републичког фонда за пензијско и инвалидско осигурање
			Председник,
			Данило Вујичић, с.р.
	

