


	
	Zakon


	
			На основу члана 54. и члана 221. став 1. тачка 1) Закона о здравственом осигурању („Службени гласник РС”, бр. 107/05, 109/05 – исправка, 30/10 – др. закон, 57/11, 110/12 – одлука УС, 119/12, 99/14, 23/14, 126/14 – одлука УС, 106/15 и 10/16 – др. закон), 
			Управни одбор Републичког фонда за здравствено осигурање, на седници одржаној 28. децембра 2018. године, донео је
			ПЛАН
			здравствене заштите из обавезног здравственог осигурања у Републици Србији за 2019. годину
			"Службени гласник РС", број 106 од 31. 
			децембра 2018.
			1.УВОД
			Републички фонд за здравствено осигурање (у даљем тексту: Републички фонд), у складу са законом којим је уређена област здравственог осигурања (у даљем тексту: Закон) доноси План здравствене заштите из обавезног здравственог осигурања у Републици Србији за 2019. годину (у даљем тексту: План), као стратешки и оперативни документ у спровођењу политике обавезног здравственог осигурања. 
			Основни циљ доношења Плана је да обезбеди што потпунију реализацију и стандард права осигураних лица – садржај и обим, на здравствену заштиту из обавезног здравственог осигурања.
			Полазећи од стратешких опредељења и циљева здравствене политике Републике Србије и законских оквира за планирање и спровођење права осигураних лица у области здравствене заштите из обавезног здравственог осигурања, и на основу процене и избора здравствених потреба и приоритета у здравственој заштити, Планом се ближе дефинишу циљеви здравствене заштите и садржај и обим мера здравствене заштите из обавезног здравственог осигурања за 2019. годину у оквиру следећег садржаја:
			1) циљеви здравствене заштите;
			2) здравствене потребе осигураних лица;
			3) приоритети за спровођење здравствене заштите;
			4) мере здравствене заштите и здравствене услуге за реализацију процењених здравствених потреба осигураних лица;
			5) капацитети обавезног здравственог осигурања и здравствене службе за реализацију плана здравствене заштите.
			2. ЦИЉЕВИ ЗДРАВСТВЕНЕ ЗАШТИТЕ 
			Непосредни циљеви се односе на:
			1) заштиту и унапређење здравља осигураних лица;
			2) повећање очекиваног трајања живота и смањење смртности;
			3) повећање броја година живота без болести и/или инвалидности;
			4) осигуравање највишег могућег нивоа физичког, менталног и социјалног здравља уз бригу за побољшање квалитета живота.
			Циљеви здравствене заштите остварују се кроз:
			1) подстицање природног обнављања становништва мерама социјалне и здравствене политике и здравствене заштите репродуктивног здравља;
			2) примарну превенцију гојазности и других ризика за настајање болести срца и крвних судова, метаболичких поремећаја и синдрома, унапређење хигијене исхране, кроз развој саветовалишта и програмске задатке и активности института и завода за јавно здравље;
			3) унапређење менталног здравља осигураних лица мерама примарне и секундарне превенције: превенција насиља у породици, школи, колективу, развој модела здраве породице, здраве школе, здравог колектива, превенција алкохолизма, пушења, злоупотребе лекова и дрога код најмлађих узраста;
			4) повећање обухвата циљних група здравог становништва, организованим скрининг прегледима на малигне болести;
			5) праћење и унапређење ефикасности и квалитета система здравствене заштите са заштитом права осигураних лица, као корисника здравствених услуга и укључивање приватног здравственог сектора у реализацију права осигураних лица.
			3. ПРОЦЕНА ЗДРАВСТВЕНИХ ПОТРЕБА ОСИГУРАНИХ ЛИЦА
			План садржи процену потенцијалних и очекиваних здравствених потреба осигураних лица и популационих групаРепублике Србије, у односу на укупан број осигураних лица према старости, полу и вулнерабилности, на основу процене здравственог стања, коришћења здравствене заштите и здравствених услуга,очекиваних утицаја на здравље у оквиру демографских, виталних и социјалних промена и епидемиолошке ситуације. На процену врсте и обима здравствених потребаутичу и други фактори, као навике и понашање у вези са здрављем, вредновање здравља у традицији и култури становништва, самопроцена здравља, расположиви и доступни капацитети здравствене заштите, осигурања и други фактори. 
			Потенцијалне здравствене потребе односе се на здрава осигурана лица у области унапређења и очувања здравља и ради заштите и очување виталних капацитета и спречавања деловања препознатих ризика по здравље. Реализују се на примарном нивоу у оквиру превентивне здравствене заштите, и у мањем обиму у болничкој здравственој заштити у вези стања трудноће и порођаја и у здравственој заштити новорођенчади и одојчади у оквиру примарне и секундарне превенције. 
			Здравствене потребе оболелих и повређених лица процењују се у области лечења, неге и рехабилитације у примарној и болничкој здравственој заштити на секундарном и терцијарном нивоу, на основу очекиваног коришћења здравствене заштите и здравствених услуга, регистрованог морбидитета у примарној и болничкој заштити и одређених обољења и стања од већег социјалномедицинског значаја према популационим регистрима, пријавама (заразне и друге болести) и других показатеља угрожености здравља становништва и осигураних лица, у односу на најчешће узроке смртности и друго.
			Врста и обим здравствених потреба у области превентивне заштите и у области лечења и рехабилитације за сва осигурана лица према популационим и вулнерабилним групама процењују се и у односу на достигнути ниво реализације права, нарочито у области превентивне здравствене заштите као и у оквиру коришћења, у оквиру пропусне моћи здравствене делатности, односно капацитета у државној својини према Плану мреже здравствених установа (у даљем тексту: План мреже), ван Плана мреже и у приватној својини,те утврђених мера извршења. 
			Потребе за лечењем неплодности медицинским методама асистиране репродукције у Републици Србији, обезбеђују се поступцима биомедицински потпомогнутог оплођења (у даљем тексту: БМПО). Овако контролисани поступци оплодње спроводе се како у здравственим установама из Плана мреже, тако и у здравственим установама у приватној својини које испуњавају услове. Ограничени капацитети здравствених установа из Плана мреже захтевају проширено укључивање приватног сектора. 
			Као последица неравнотеже између здравствених потреба и капацитета здравствене службе да одговори постојећим захтевима, планирају се оне врсте здравствених услуга за које је од 2013. године законском регулативом дефинисано формирање листа чекања.  Због ограничених капацитета здравствених установа из Плана мреже, пружање услуга са листе чекања захтева проширено укључивање приватног сектора. 
			Због значаја и растућих потреба, планирају се и радиотерапијске методе.
			У циљу задовољења дуготрајних здравствених потреба и у складу са расположивим ресурсима, планирају се сложене и многобројне активности у вези са трансплантацијом ткива и органа.
			Специфичне и тешко процењиве потребе у случају болести и повреде у стационарним условима представљају и обезбеђивање крви и крвних деривата у оквиру трансфузиолошке делатности. 
			Део Плана представља и план потреба роба и услуга за које се спроводе централизоване јавне набавке.
			4. ПРИОРИТЕТИ ЗА СПРОВОЂЕЊЕ ЗДРАВСТВЕНЕ ЗАШТИТЕ ОСИГУРАНИХ ЛИЦА 
			Приоритети у здравственој заштити осигураника дефинисани су критеријумима Светске здравствене организације (величина здравственог проблема, значај и могућност здравствене интервенције), на основу процене здравствених потреба и достигнутог стандарда права у здравственој заштити од одређених обољења.
			Приоритети су:
			1) превенција и сузбијање хроничних незаразних болести (пре свега болести срца и крвних судова, малигних и шећерне болести, унапређење менталног здравља);
			2) превенција и сузбијање заразних болести (првенствено вакцинабилних болести, туберкулозе и HIV-а/AIDS-а;
			3) здравствена заштита посебно осетљивих групација становништва (првенствено жена у репродуктивном периоду, одојчади, мале, школске деце и омладине, старијих лица и радно активног становништва);
			4) палијативна нега и збрињавање лица у терминалном стадијуму болести и
			5) превенција породичног насиља и збрињавање осигураних лица изложених насиљу.
			5. МЕРЕ ЗДРАВСТВЕНЕ ЗАШТИТЕ, АКТИВНОСТИ И УСЛУГЕ ЗДРАВСТВЕНЕ СЛУЖБЕ ЗА РЕАЛИЗАЦИЈУ ПРОЦЕЊЕНИХ ПОТРЕБА ОСИГУРАНИХ ЛИЦА
			У складу са одредбама Закона о здравственом осигурању и у оквиру утврђених права из обавезног здравственог осигурања, за реализацију процењених потреба осигураних лица, по популационим групама, по нивоима здравствене заштите (примарни, секундарни и терцијарни ниво), на нивоу Републике Србије планирају се следеће мере здравствене заштите и здравствене услуге:
			1) мере превенције и раног откривања болести;
			2) прегледи и лечење у вези са трудноћом, порођајем и постнаталним периодом; 
			3) прегледи и лечење у случају болести и повреда; 
			4) прегледи и лечење болести уста и зуба;
			5) медицинска рехабилитација у случају болести и повреда;
			6) обезбеђење и коришћење лекова и медицинских средстава; 
			7) обезбеђење и коришћење протеза, ортоза и других помагала за кретање, стајање и седење, помагала за вид, слух и говор, стоматолошке надокнаде, као и друга медицинско-техничка помагала.
			Превентивна здравствена заштита у области обавезног здравственог осигурања се планира као приоритет на свим нивоима здравствене заштите и према Правилнику о садржају и обиму права на здравствену заштиту из обавезног здравственог осигурања и о партиципацији (у даљем тексту: општи акт о садржају и обиму права). 
			Мере здравствене заштите у области дијагностике, лечења, неге и рехабилитације планирају се на основу коришћења у претходном периоду, према регистрованом и очекиваном морбидитету, процењеним потребама осигураних лица, расположивим капацитетима здравствене службе и расположивим финансијским средствима. 
			5.1. Примарна здравствена заштита
			У примарној здравственој заштити планира се реализација највећег дела права и процењених здравствених потреба осигураних лица (8%–100% обухвата осигураника превентивним мерама и 80% потреба оболелих и повређених осигураника за дијагностиком, лечењем и медицинском рехабилитацијом). 
			Мере, активности и услуге примарне здравствене заштите планирају, обезбеђују и пружају тимови са изабраним лекаром у домовима здравља и следећим заводима: Заводу за здравствену заштиту радника, Заводу за здравствену заштиту студената, Заводу за стоматологију, Заводу за плућне болести и туберкулозу, Заводу за кожно-венеричне болести, Заводу за хитну медицинску помоћ и Заводу за кућно лечење, геронтологију и палијативно збрињавање, а по областима здравствене заштите. 
			Превентивне мере и здравствене услуге планирају се у следећим областима: промоција здравља, здравствено-васпитни рад, превенција и рано откривања ризика и обољења, превентивни и контролни прегледи, скрининг, обавезна имунизација, имунопрофилакса и хемопрофилакса, према клиничким и епидемиолошким индикацијама, и посете патронажне сестре. Здравствене услуге и мере здравствене заштите планирају се у области: прегледа и лечења у случају болести, хитне медицинске помоћи, кућног лечења, неге и палијативног збрињавања, дијагностике обољења и патолошких стања и повреда, физикалне медицине и рехабилитације и краткотрајне хоспитализације у домовима здравља са стационаром. 
			Превентивне мере и здравствене услуге се планирају по популационим групама (табеларни приказ): коддеце до навршених шест година живота, школске деце и омладине од седам до 19 година, код жена у генеративном периоду, трудноћи и код планирања породице и порођаја, код одраслих изнад 20 година и одређених вулнерабилних категорија одраслих особа оба пола (превентивни прегледи и скрининг дијагностика малигних болести, фактора ризика и депресије). 
			У случају болести и повреда и других стања утврђују се неопходне мере здравствене заштите и обим (прегледи лекара и дијагностичко-терапијске услуге), процењени на основу коришћења у претходном периоду у случајевима обољења и повреде за акутна стања (текућа евиденција о обољењима и стањима), а за хронична обољења и на основу евиденције у оквиру регистара који се воде за лица оболела од одређених обољења (дијабет, малигне болести, инфаркт миокарда, коронарни синдром).
			5.1.1. Здравствена заштита деце до навршених шест година живота
			У примарној здравственој заштити деце до навршених шест година живота, у складу са доктрином и стручно-методолошким упутством (у даљем тексту: СМУ) у овој области у складу са општим актом о садржају и обиму права, са циљем да се унапреди и очува здравље деце и спрече последице у психофизичком и социјалном развоју, обезбеди рана дијагностика и контрола фактора ризика и обољења, лечење и рехабилитација, планира се (Tабела 1.). 
			Табела 1. План примарне здравствене заштите деце до навршених шест година живота за 2019. годину
			
				
					
					
					
					
					
				
				
					
						
							Популациона група
						
						
							Број осигураних лица
						
						
							Услуга према општем акту о садржају и обиму права
						
						
							Циљ – Планирани обухват
						
						
							Планирани укупан број услуга за 2019.
						
					
					
						
							Новорођенче и одојче
						
						
							64.478
						
						
							Превентивни преглед 
						
						
							100%
						
						
							451.500
						
					
					
						
							Одојче 
						
						
							64.478
						
						
							Ултразвучни преглед ради раног откривања дисплазије кукова
						
						
							95%
						
						
							61.500
						
					
					
						
							Друга и четврта година живота
						
						
							130.402
						
						
							Превентивни преглед 
						
						
							95%
						
						
							185.500
						
					
					
						
							Трећа и пета година живота
						
						
							131.582
						
						
							Контролни преглед
						
						
							30%
						
						
							39.500
						
					
					
						
							Седма година, односно пред полазак у школу 
						
						
							65.698
						
						
							Превентивни преглед 
						
						
							100%
						
						
							65.700
						
					
					
						
							Четврта година живота
						
						
							65.563
						
						
							Офталмолошки преглед
						
						
							95%
						
						
							62.300
						
					
					
						
							Седма година живота
						
						
							65.698
						
						
							Офталмолошки преглед
						
						
							100%
						
						
							65.700
						
					
					
						
							Седма година живота
						
						
							65.698
						
						
							ОРЛ преглед
						
						
							100%
						
						
							65.700
						
					
					
						
							Седма година живота
						
						
							65.698
						
						
							Физијатријски преглед
						
						
							100%
						
						
							65.700
						
					
					
						
						
						
							Укупно превентивни прегледи
						
						
						
							1.063.100
						
					
					
						
							Новорођенче 
						
						
							64.478
						
						
							Патронажна посета породиљи и новорођенчету 
						
						
							100%
						
						
							322.400
						
					
					
						
							Одојче
						
						
							64.478
						
						
							Патронажна посета одојчету 
						
						
							90%
						
						
							129.000
						
					
					
						
							Друга и четврта година живота
						
						
							130.402
						
						
							Патронажна посета малом детету 
						
						
							90%
						
						
							117.400
						
					
					
						
							Деца до шест година живота
						
						
							458.199
						
						
							Укупно прегледи ради лечења
						
						
						
							3.300.000
						
					
					
						
							Деца до шест година живота
						
						
							458.199
						
						
							Дијагностичко-терапијске услуге
						
						
						
							900.000
						
					
				
			
			Планира се:
			1) укупно око 1.063.100 превентивних прегледа и услуга за дијагностику и праћење здравственог стања и психофизичког и психосоцијалног развоја у одређеном узрасту и око 3.300.000 прегледа ради лечења и око 900.000 дијагностичко-терапијских услуга у вези обољења и повреда у овом узрасту;
			2) превентивна здравствена заштита код изабраног лекара педијатра, превентивни прегледи у узрасту новорођенчета, одојчета (у 2, 3, 4, 6, 7. и 10 месецу), код малог детета у другој (два превентивна прегледа) и четвртој години, обухват најмање 95% и код предшколског детета са потпуним обухватом. Контролни прегледи код мале деце у трећој и петој години са обухватом само оне деце код које је на претходно обављеном превентивном прегледу утврђено неко патолошко стање и/или обољење;
			3) у циљу раног откривања поремећаја вида, слуха, говора, аномалија деформитетакоштано-мишићног система, превентивни прегледи деце одређеног узраста у области офталмологије, оториноларингологије и физикалне медицине и рехабилитације, уз обухват најмање од 95% деце до потпуног обухвата;
			4) у развојном саветовалишном раду око 20.000 прегледа лекара ради процене ризика и услуге тима: психолога, око 50 000 услуга (тест психичких функција и индивидуална и групна психотерапија), дефектолога око 200.000 услуга (тест функције говора) и социјалног радника око 62.000 услуга здравствено-васпитног рада;
			5) укупно око 370.000 здравствено-васпитних услуга (30% групне методе), а у области поливалентне патронаже, уз обухват 100% и пет посета по новорођенчету, укупно око 322.400 посета патронажне сестре; укупно око 129.000 посета одојчету (две посете по одојчету и две посете одојчету са сметњама). Уз обухват од 90% око 58.400 посета за децу у другој години и око 59.000 посета за децу у четвртој години, са по једном посетом детету. 
			У здравственој заштити од заразних болести планира се обавезна имунизација (вакцинација и ревакцинација) деце одређеног узраста против туберкулозе, дифтерије, тетануса, великог кашља, полиомијелитиса, против хепатитиса Б, обољења изазваног Хемофилусом инфлуенце ти б (Hib),обољења изазваних стрептококом пнеумоније, против малих богиња, рубеле и заушака са циљем достизања обухвата од најмање 95%, како на националном тако и на другим нивоима као и имунизација лица у посебном ризику од инфекција изазваних респираторним синцицијалним вирусом, лица експонираних одређеним заразним болестима и по клиничким индикацијама, према општем акту којим је уређена имунизација и начин заштите лековима, који доноси министар надлежан за послове здравља.
			Планиране мере здравствене заштите спроводе службе за здравствену заштиту деце до шест година живота у свим домовима здравља, развојна саветовалишта (на 8.500 деце до шест година живота) којих има укупно 36 у Републици Србији и налазе се у већини управних округа, са тимовима које сачињавају специјалисти педијатрије и здравствени сарадници (психолог, дефектолог, социјални радник, педагог) и друге специјалистичке службе (офталмологије, ОРЛ, физикалне медицине и рехабилитације), поливалентна патронажа, службе за рендген и ултразвучну дијагностику, лабораторијска служба и друге. 
			5.1.2. Здравствена заштита школске деце и омладине
			У здравственој заштити школске деце и омладине у основној и средњој школи од седам до 19 година живота, планира се око 1.463.340 услуга у оквиру превентивне здравствене заштите, око 3.600.000 прегледа лекара ради дијагностике и лечења и око 721.000 дијагностичко терапијских услуга у случају обољења и повреда (Tабела 2.).
			Табела 2. План примарне здравствене заштите школске деце и омладине за 2019. годину
			
				
					
					
					
					
					
				
				
					
						
							Популациона група
						
						
							Број осигураних лица
						
						
							Услуга према општем акту о садржају и обиму права
						
						
							Циљ – Планирани обухват
						
						
							Планирани укупан број услуга за 2019.
						
					
					
						
							Осма, десета, дванаеста и четрнаеста година живота
						
						
							273.814
						
						
							Укупни превентивни преглед школске деце и омладине
						
						
							 95%
						
						
							260.500
						
					
					
						
							Девета, једанаеста, тринаеста и петнаеста година живота
						
						
							276.713
						
						
							Укупни контролни прегледи деце, школске деце и омладине 
						
						
							30%
						
						
							83.100
						
					
					
						
							Шеснаеста и осамнаеста година живота 
						
						
							140.084
						
						
							Укупни превентивни преглед школске деце и омладине
						
						
							90%
						
						
							126.100
						
					
					
						
							Седамнаеста и деветнаеста година живота
						
						
							139.083
						
						
							Укупни контролни прегледи школске деце и омладине
						
						
							30%
						
						
							41.800
						
					
					
						
							Школска деца спортисти и деца укључена у школски спорт, старости од шест до 14 година живота
						
						
							550.527
						
						
							Превентивни прегледи школске деце спортиста и деце укључене у школски спорт, старости од шест до 14 година живота
						
						
							100%
						
						
							827.240
						
					
					
						
							Деца у десетој години живота
						
						
							66.396
						
						
							Физијатријски преглед
						
						
							90%
						
						
							60.000
						
					
					
						
							Деца у четрнаестој години живота
						
						
							71.758
						
						
							Офталмолошки преглед
						
						
							90%
						
						
							64.600
						
					
					
						
							Од седам до 19 година живота
						
						
							901.152
						
						
							Укупно превентивни прегледи школске деце
						
						
						
							1.463.340
						
					
					
						
							Од седам до 19 година живота
						
						
							901.152
						
						
							Укупно прегледи ради лечења
						
						
						
							3.600.000
						
					
					
						
							Од седам до 19 година живота
						
						
							901.152
						
						
							Дијагностичко-терапијске услуге
						
						
						
							721.000
						
					
				
			
			Превентивна здравствена заштита се планира у области праћења здравственог стања и психофизичког развоја кроз превентивне прегледе са обухватом од 95% у осмој, десетој, дванаестој и четрнаестој години и са обухватом од 90% у шеснаестој и осамнаестој години живота и кроз контролне прегледе код све деце са здравственим потребама утврђеним превентивним прегледима (процена потреба код око 30% ученика) у деветој, једанаестој, тринаестој, петнаестој, седамнаестој и деветнаестој години живота.
			Код деце у десетој години планира се превентивни преглед физијатра са обухватом од 90%. Планирају се прегледи опште и посебне здравствене способности код деце од 6 до 14 година за бављење спортским активностима. Планира се са обухватом од 90% и контролни преглед деце од 6 до 14 година за утврђивање опште, односно посебне здравствене способности за бављење спортским активностима.
			Код деце у четрнаестој години посебно се планира офталмолошки превентивни преглед, уз обухват од 90%. 
			У оквиру промоције здравља и саветовалишног рада планира се око 280.000 здравствено-васпитних услуга, у едукацији омладине за ефикаснију заштиту од потенцијалних фактора ризика, на раном откривању и препознавању ризика по здравље (у области менталног здравља, злоупотребе алкохола, дроге и дувана, злостављања, насиља и агресивног понашања и у области репродуктивног здравља) и на њиховом спречавању.
			Планира се обавезна имунизација у заштити од одређених заразних болести, деце и омладине одређених узраста, са обухватом не мањим од 95%: вакцинација против хепатитиса Б само за децу која нису до тада редовно вакцинисана (ХБ) у 12 години; трећа ревакцинација против дифтерије и тетануса (ДТ) и трећа ревакцинација против дечије парализе (ОПВ) у петнаестој години. Планирају се и обавезне имунизације према клиничким и епидемиолошким индикацијама и профилактичке мере у заштити заједнице. 
			Планиране мере здравствене заштите спроводе службе за здравствену заштиту школске деце и омладине до 19 година живота, организоване у домовима здравља и у оквиру саветовалишта за младе, која су организована у већини округа, тј. укупно у 40 домова здравља (на 7.000 деце школског узраста) са лекаром специјалистом педијатром и тимовима сарадника (психолог, дефектолог, социјални радник) уз специјалистичко-консултативне службе гинекологије и других специјалности као што су: неуропсихијатрија, офталмологија, ОРЛ и физикална медицина са рехабилитацијом.
			5.1.3. Здравствена заштита жена
			У примарној здравственој заштити жена планира се укупно око 2.386.300 превентивних прегледа и услуга код посебних стања и категорија жена у репродуктивном периоду и у вези раног откривања малигних и других обољења код жена из дефинисаних вулнерабилних група према старости, а за оболеле и повређене осигуранице старије од 15 година живота око 1.400.000 прегледа лекара ради лечења и око 1.040.000 дијагностичко-терапијских услуга. 
			У репродуктивном периоду жена се приоритетно планирају мере превентивне здравствене заштите (Tабела 3.).
			Табела 3. План примарне здравствене заштите жена за 2019. годину
			
				
					
					
					
					
					
				
				
					
						
							Популациона група
						
						
							Број осигураних лица
						
						
							Услуга према општем акту о садржају и обиму права
						
						
							Циљ – Планирани обухват
						
						
							Планирани укупан број услуга за 2019.
						
					
					
						
							Жене генеративног доба (од 15 до 49 година живота)
						
						
							1.537.044
						
						
							Превентивни преглед у вези са планирањем породице
						
						
							20%
						
						
							307.400
						
					
					
						
							Труднице (I триместар трудноће)
						
						
							64.500
						
						
							Превентивни преглед труднице
						
						
							90%
						
						
							58.100
						
					
					
						
							Труднице (I, II и III триместар трудноће)
						
						
							64.500
						
						
							Ултразвучни преглед 
						
						
							90%
						
						
							232.200
						
					
					
						
							Труднице (II и III триместар трудноће) 
						
						
							64.500
						
						
							Контролни преглед труднице
						
						
							90%
						
						
							245.100
						
					
					
						
							Породиље 
						
						
							64.500
						
						
							Првентивни преглед породиље (6 недеља и 6 месеци након порођаја)
						
						
							90%
						
						
							116.100
						
					
					
						
							Жене са 15 и више година живота 
						
						
							3.111.802
						
						
							Превентивни гинеколошки преглед 
						
						
							20%
						
						
							622.400
						
					
					
						
							Жене од 25 до 64 година живота
						
						
							1.957.386
						
						
							Скрининг/рано откривање рака грлића материце
						
						
							25%*
						
						
							489.500
						
					
					
						
							Жене од 50 до 69 година живота
						
						
							1.051.555
						
						
							Скрининг/рано откривање рака дојке
						
						
							30%**
						
						
							315.500
						
					
					
						
						
							
						
						
							Укупно превентивни прегледи код жена
						
						
						
							2.386.300
						
					
					
						
							Жене старије од 15 година живота 
						
						
							3.111.802
						
						
							Укупно прегледи ради лечења
						
						
						
							1.400.00
						
					
					
						
							Жене старије од 15 година живота
						
						
							3.111.802
						
						
							Дијагностичко-терапијске услуге
						
						
						
							1.040 000
						
					
					
						
							Труднице (II и III триместар трудноће)
						
						
							64.500
						
						
							Посета патронажне сестре 
						
						
							90%
						
						
							71.000
						
					
				
			
			*	Приказан је обухват циљне популације за територију Републике Србије. Планиран обухват циљне популације жена за организовани и/или опортуни скрининг рака грлића материце односи се на све жене циљне популације на територији Републике Србије (према процени становништва за 2017. годину).
			**	Приказан је обухват циљне популације за територију Републике Србије. Планиран обухват циљне популације жена услугама за организовани и/или опортуни скрининг рака дојке односи се на све жене циљне популације на територији Републике Србије (према процени становништва за 2017. годину). 
			Планира се:
			1) у области планирања породице око 307.400 прегледа и услуга саветовања жена старости 15–49 година и њихових партнера уз најмањи обухват од 20%; интензивнији саветовалишни и едукативни рад и обухват жена 15–25 година, у вези превенције побачаја, секундарног стерилитета и заразних полно преносивих болести;
			2) у здравственој заштити трудница у вези контроле здравља труднице и тока трудноће укупно око 535.400 превентивних прегледа и услуга и то: око 58.100 у првом триместру трудноће са обухватом од 90% трудница и око 245.100 контролних прегледа трудница и трудница са високо ризичном трудноћом (процена око 20% трудница је са високоризичном трудноћом) у другом и трећем триместру (обухват од 90% трудница са просечно 5 прегледа по трудници); око 232.200 прегледа у оквиру ултразвучне дијагностике (просечно три ултразвучна прегледа у току трудноће и обухват око 90% трудница);
			3) у превентивној здравственој заштити породиља, уз обухват 90%, укупно 116.100 превентивни прегледи и то први преглед шест недеља и контролни шест месеци после порођаја.
			У области здравствене заштите жена од одређених обољења посебно од малигних болести, рака дојке и грлића материце, у оквиру циљних добних група планирају се мере примарне превенције (здравствено-васпитне активности) и мере секундарне превенције (прегледи на раном откривању обољења као опортуни скрининг и планирани организовани скрининг здравствене службе) кроз одређени обухват, односно:
			1) око 622.400 превентивних гинеколошких прегледа (обухват 20% жена);
			2) око 489.500 скрининг прегледа на раном откривању рака грлића материце код жена од 25 до 64 године живота и обухват од 25% жена;
			3) око 315.500 скрининга на рак дојке, код 30% жена од 50 до 69 година. Жене са позитивним мамографским налазом (око 5%) упућују се на додатну дијагностику у болничке установе.
			У области промоције здравља планирају се укупно око 320.000 здравствено-васпитних услуга од чега 30% групних метода рада са трудницама, породиљама, у планирању породице и са вулнеарбилним категоријама жена и око 71.000 патронажних посета трудници (обухват 90% трудница и свих трудница са високо ризичном трудноћом). 
			Планиране мере здравствене заштите спроводе службе за здравствену заштитужена, организоване у свим домовима здравља, у заводима за здравствену заштиту студената, радника, поливалентна патронажа и дијагностичке службе (рендген, лабораторија) у зависности од врсте услуге, као и здравствене установе на секундарном и терцијарном нивоу за високо-ризичне трудноће.
			5.1.4. Здравствена заштита одраслих
			У здравственој заштити одраслих лица, планира се укупно око 3.626.400 превентивних прегледа, и око 26.700.000 прегледа лекара ради лечења и око 12.000.000 дијагностичко-терапијских услуга за оболела и повређена лица (Tабела 4.).
			Табела 4. План примарне здравствене заштите одраслог становништва за 2018. годину
			
				
					
					
					
					
					
				
				
					
						
							Популациона група
						
						
							Број осигураних лица
						
						
							Услуга према општем акту о садржају и обиму права
						
						
							Циљ – Планирани обухват
						
						
							Планирани укупан број услуга за 2019.
						
					
					
						
							Одрасло становништво
						
						
							5.661.507
						
						
							Превентивни преглед одраслих
						
						
							20%
						
						
							1.132.300
						
					
					
						
							Одрасло становништво
						
						
							5.661.507
						
						
							Скрининг/рано откривање депресије
						
						
							8%
						
						
							453.000
						
					
					
						
							Одрасло становништво, оба пола са навршених 35 година живота
						
						
							4.349.956
						
						
							Скрининг/рано откривање дијабетеса типа 2
						
						
							20%
						
						
							870.000
						
					
					
						
							Одрасло становништво (мушкарци од 35 до 69 и жене од 45 до 69 година живота)
						
						
							2.970.687
						
						
							Скрининг/рано откривање кардиоваскуларног ризика 
						
						
							20%
						
						
							594.200 
						
					
					
						
							Одрасло становништво оба пола од 50 до 74 година живота
						
						
							2.307.301
						
						
							Скрининг/рано откривање колоректалног карцинома 
						
						
							25%*
						
						
							576.900
						
					
					
						
							Одрасло становништво 
						
						
							5.661.507
						
						
							Укупно превентивних прегледа одраслих 
						
						
						
							3.626.400
						
					
					
						
							Одрасло становништво
						
						
							5.661.507
						
						
							Укупно прегледа ради лечења
						
						
						
							26.700.000
						
					
					
						
							Одрасло становништво
						
						
							5.661.507
						
						
							Дијагностичко-терапијске услуге
						
						
						
							12.000.000
						
					
					
						
							Лица од 65 година и више година
						
						
							1.378.524
						
						
							Патронажна посета 
						
						
							30%
						
						
							413.600
						
					
					
						
							Оболелим лицима и породици 
						
						
						
							Патронажна посета
						
						
							Према потреби
						
						
							250.000
						
					
				
			
			*	Планиран обухват циљне популације за организовани и/или опортуни скрининг колоректалног карцинома односи се на одрасло становништво циљне популације на територији Републике Србије.
			У области превентивне здравствене заштите одраслих особа планирају се:
			1) укупно око 1.132.300 превентивних прегледа одређених садржаја, према следећој динамици: у 20. и у 22. години живота једанпут, у узрасту од навршених 23 до 34 године једанпут у пет година и у узрасту од навршених 35 година и више једанпут у две године;
			2) око 453.000 превентивних прегледа (код 8% одраслих особа) у вези скрининга/раног откривања фактора ризика за настајање депресивног синдрома;
			3) око 336.800 прегледа мушкараца (од 35–69 година живота) и око 257.400 прегледа жена (од 45–69 година живота) ради скрининга/раног откривања фактора ризика за настанак болести срца и крвних судова са обухватом од 20%;
			4) око 870.000 превентивних прегледа ради скрининга/раног откривања фактора ризика за настајање дијабетеса типа 2, код старијих од 35 година оба пола;
			5) око 591.000 скрининг лабораторијских услуга присуства окултне крви у столици, у вези фактора ризика и настанка рака дебелог црева и ректума, код особа циљне популације узраста од 50 до 74 године живота, оба пола збирно, у опортуном и/или организованом скринингу колоректалног карцинома. Све особе са позитивним резултатом имунохемијског iFOB тестасе обавезно упућују на колоноскопију (5%).
			У области промоције здравих стилова живота и на превенцији ризика и ризичних облика понашања, планира се око 1.330.000 здравствено-васпитних услуга и око 413.600 посета патронажних сестара одраслима са 65 и више година (једна посета и обухват до 30%) и око 250.000 посета оболелим лицима (малигна болест, туберкулоза, душевна и шећерна болест) и породицама најмање по две посете према налогу лекара. 
			У области заштите од заразних болести одраслих лица експонираних тетанусу, хепатитису Б и беснилу, планира се обавезна имунизација, као и ревакцинација одраслих лица одређеног узраста против тетануса и по клиничким и епидемиолошким индикацијама (вакцинација против грипа). Институти и заводи за јавно здравље планирају хигијенске и противепидемијске мере на колективном и индивидуалном нивоу. 
			5.1.5. Хитна медицинска помоћ
			Хитну медицинску помоћ (ХМП) обезбеђују и пружају службе за ХМП домова здравља и заводи за хитну медицинску помоћ (Београд, Ниш, Крагујевац и Нови Сад). 
			Планира се укупно око 1.990.550 лекарских прегледа и интервенција лекара и других медицинских радника у 2019. години у Републици Србији, од тога 504.650 лекарских прегледа на терену (на месту повређивања и разбољевања) док се у здравственим установама (амбулантама ХМП) планира пружање преко 1.485.900 лекарских прегледа. Планом здравствене заштите у области хитне медицинске помоћи за 2019. годину планирано је укупно око 3.270.500 дијагностичко-терапијских услуга (најчешће пружене услуге ЕКГ, апликација лека, друге терапијске процедуре, фиксације, хемостазе и др.). Планирају се услуге превоза акутно оболелих и повређених лица до одговарајућих здравствених установа, непокретних и ограничено покретних пацијената, као и пацијената на дијализи у обиму од преко 42.756.700 километара у обе категорије санитетског превоза (са и без медицинске пратње, Tабела 5.).
			Табела 5. План хитне медицинске помоћи у домовима здравља и заводима за хитну медицинску помоћ за 2019. годину
			
				
					
					
					
					
				
				
					
						
							На месту повређивања и разбољевања
							(на терену)
						
						
							У здравственој установи
							(у амбуланти ХМП)
						
						
							Укупне дијагностичко-терапијске услуге
						
						
							Санитетски превоз
							(укупно км)
						
					
					
						
							504.650
						
						
							1.485.900
						
						
							3.270.500
						
						
							42.756.700
						
					
				
			
			5.1.6. Кућно лечење, нега и палијативно збрињавање
			Здравствене услуге кућног лечења, неге и палијативног збрињавања пружају службе за здравствену заштиту одраслих или посебне организационе јединице 158 домова здравља и Градски завод за кућно лечење, геронтологију и палијативно збрињавање Београд.
			План рада служби кућног лечења, неге и палијативног збрињавања за 2019. годину садржи: планиран укупан број прегледа лекара у службама кућног лечења, број лица код којих је планирана свеукупна геријатријска процена, укупан број дијагностичко-терапијских услуга, број лица на кућном лечењу и планирани број лица којима ће се пружити услуге палијативног збрињавања. 
			Планом рада кућног лечења и палијативног збрињавања у домовима здравља за 2019. годину у Републици Србији је предвиђено пружање око 568.800 укупног броја прегледа лекара. Свеобухватна геријатријска процена је планирана у обиму од око 44.500, а дијагностичко-терапијске услуге су на нивоу Републике Србије планиране у обиму од око 3.797.600 услуга. Укупан планирани број лица на кућном лечењу и палијативном збрињавању у 2019. години у Републици Србији износи 223.700 лица, од тога 23.000 на палијативном збрињавању (Tабела 6.). 
			Табела 6. План кућног лечења и палијативног збрињавања у примарној здравственој заштити за 2019. годину
			
				
					
					
					
					
					
				
				
					
						
							Број прегледа лекара
						
						
							Свеобухватна геријатријска процена
						
						
							Број дијагностичко терапијских услуга
						
						
							Број осигураних лица на кућном лечењу и палијативном збрињавању
						
						
							Број осигураних лица на палијативном збрињавању
						
					
					
						
							568.800
						
						
							44.500
						
						
							3.797.600
						
						
							223.700
						
						
							23.000
						
					
				
			
			5.1.7. Дијагностика
			У оквиру дијагностике у примарној здравственој заштити планирају се лабораторијске анализе, микробиолошке анализе, као и услуге рендген и ултразвучне дијагностике (Табела 7.). 
			Taбела 7. План дијагностичких услуга у примарној здравственој заштити у 2019.години
			
				
					
					
				
				
					
						
							Услуге
						
						
							Планиран број услуга за 2019. годину
						
					
					
						
							Лабораторијска дијагностика
						
						
							36.000.000
						
					
					
						
							Преглед столице iFOB тестом (организовани скрининг рака)
						
						
							275.210
						
					
					
						
							Микробиолошка дијагностика
						
						
							260.600
						
					
					
						
							Рендген дијагностика – без скрининг мамографије
						
						
							805.700
						
					
					
						
							Ултразвучна дијагностика
						
						
							543.500
						
					
					
						
							Скрининг мамографија
						
						
							126.000
						
					
					
						
							Цитоскрининг(прво читање ПАП бриса у оквиру организованог скрининга рака грлића материце)
						
						
							156.500
						
					
					
						
							Супервизија (друго читање ПАП бриса у оквиру организованог скрининга рака грлића материце)
						
						
							32.000
						
					
					
						
							УКУПНО
						
						
							38.199.510
						
					
				
			
			*	Услуге скрининг мамографије у области рендген дијагностике се обезбеђују у дому здравља који имају службу радиолошке дијагностике односно мамограф, остале услуге скрининг мамографије обављају се у болници на територије општине, уколико домови здравља немају службу радиолошке мамографије.
			**	Услуге цитоскрининга и супервизија у скринингу рака грлића материце.
			У Републици Србији у 2019. години планирано је укупно 36.000.000 лабораторијских анализа, међу којима су најчешће биохемијске анализе, анализе урина, хематолошке и анализе столице. Микробиолошка дијагностика је планирана у обиму од 260.600 услуга (у заводима на примарном нивоу здравствене заштите).
			У оквиру рада рендген дијагностика планирана је са 805.700 услугa, а у ултразвучној дијагностици са 543.500 услуга.
			5.1.8. Специјалистичко-консултативна делатност
			У домовима здравља и заводима у оквиру организованих специјалистичко-консултативних служби, по упуту изабраног лекара планира се у 2019. години око 3.366.500 специјалистичко-консултативних прегледа лекара и око 8.017.550 дијагностичко-терапијских услуга (Табела 8.).
			Табела 8. План специјалистичко-консултативних услуга лечења у примарној здравственој заштити за 2019. годину 
			
				
					
					
					
				
				
					
						
							Област здравствене заштите
						
						
							Укупно прегледа лекара ради дијагностике и лечења за 2019. годину
						
						
							Укупно дијагностичко-терапијских услуга за 2019. годину
						
					
					
						
							Пнеумофтизиолошка заштита
						
						
							319.600
						
						
							265.100
						
					
					
						
							Интерна медицина
						
						
							914.500
						
						
							680.400
						
					
					
						
							ОРЛ
						
						
							443.600
						
						
							266.700
						
					
					
						
							Офталмологија
						
						
							552.100
						
						
							600.900
						
					
					
						
							Психијатрија
						
						
							335.100
						
						
							178.100
						
					
					
						
							Дерматологија
						
						
							271.200
						
						
							118.20
						
					
					
						
							Физикална медицина и рехабилитација
						
						
							468.500
						
						
							6.018.100
						
					
					
						
							Спортска медицина
						
						
							61.900
						
						
							8.250
						
					
					
						
							УКУПНО
						
						
							3.366.500
						
						
							8.017.550
						
					
				
			
			5.1.9. Стоматолошка здравствена заштита
			У области стоматолошке здравствене заштите планирају се мере превенције и профилаксе са циљем очувања и унапређења оралног здравља осигураних лица и терапијске услуге ради лечења болести уста и зуба у обиму из општег акта о садржају и обиму права. Укупно је планирано око 4.771.000 превентивних и профилактичких мера: превентивни прегледа одојчади, стоматолошки прегледа мале и школске деце, омладине и студената на редовном школовању до навршене 26-те године живота, као и трудница и породиља, систематски прегледи деце у трећој, седмој и дванаестој години живота, уклањања наслага, апликације флуорида, заливања фисура сталних молара и здравствено-васпитни рад (Табела 9.).
			Табела 9. План стоматолошке здравствене заштите за 2019. годину
			
				
					
					
				
				
					
						
							Врста мере/услуге према општем акту о садржају и обиму права
						
						
							Планиран број услуга за 2019.
						
					
					
						
							Превентивни преглед одојчади од два месеца до навршене једне године живота 
						
						
							65.000 
						
					
					
						
							Стоматолошки преглед
						
						
							1.174.000
						
					
					
						
							Систематски преглед
						
						
							197.000
						
					
					
						
							Уклањање наслага
						
						
							1.309.000
						
					
					
						
							Апликација флуорида
						
						
							719.000
						
					
					
						
							Заливање фисура сталних молара (по зубу)* 
						
						
							200.000*
						
					
					
						
							Здравствено васпитни рад
						
						
							1.107.000
						
					
					
						
							Укупно превентивне мере
						
						
							4.771.000
						
					
					
						
							Укупно терапијске услуге
						
						
							4.000.000
						
					
				
			
			*	Планира се за око 200.000 лица којима ће у оквиру посете стоматологу бити заливене фисуре изниклих сталних молара
			За стоматолошку здравствену заштиту планирано је око 4.000.000терапијских услуга ради лечења болести уста и зуба, које су разврстане у 274 различитих терапијских и дијагностичких поступака.
			5.1.10. Лекови и медицинско-техничка помагала
			Лекови и медицинско-техничка помагала (медицинска средства) на примарном нивоу здравствене заштите се планирају на основу реализације у претходном периоду, у складу са планом потреба и закљученим одговарајућим уговором са Републичким фондом. Апотеке планирају број лекова са Листе лекова А и А1. Лекове и медицинско-техничка помагала прописују лекари, у складу са стручно-медицинском доктрином и према општем акту Републичког фонда којим је прописана Листа лекова који се прописују и издају на терет средстава обавезног здравственог осигурања и општем акту којим је уређено остваривање права на медицинско-техничка помагала.
			5.2. Дијализа у здравственим установама и кућним условима
			Здравствене услуге у области дијализе за 2019. годину утврђују се и планирају на основу ажуриране базе података осигураних лица која остварују лечење поступцима дијализе (хронични програм) на терет средстава обавезног здравственог осигурања у Републици Србији (месеци пресека март и септембар) и планско извештајних табела које се односе на број лица и број дијализник поступака на програму хемодијализе, перитонеалне дијализе и континуираних поступака замене бубрежне функције (CRRT).
			Поступци лечења кроз хронични програм дијализе пружају се у здравственој установи и у кућним условима у укупно 68 дијализних центара (од којих су четири дијализна центра у установама ван Плана мреже и обезбеђују хронични програм дијализе само у установи).
			У складу са вишегодишњим трендом, у смислу пораста броја пацијената на хроничном програму дијализе за око 2%, у 2019. години предвиђа се повећање броја осигураних лица на хроничном програму дијализе на око 5.300 (у односу на 5.189 осигураних лица регистрованих у ажурираној бази осигураника за месец март 2018. године), и то: у здравственим установама око 4.785 осигураних лица (4.691 у марту 2018. године) и у кућним условима око 515 (498 у марту 2018. године) осигураних лица. Очекује се следствено повећање броја дијализних поступака за око 10.700, односно процена је да ће се у 2019. годиниукупно пружити око 788.000 поступака хемодијализе, перитонеалне дијализе и континуираних поступака замене бубрежне функције (CRRT). 
			5.3. Организовани скрининг малигних болести 
			У складу са актима Владе Републике Србије о националним програмима раног откривања карцинома дојке, карцинома грлића материце и колоректалног карциномана територији Републике Србије програми се спроводе по децентрализованом моделу. Здравствене установе које спроводе услуге организованог скрининга малигних болести, укључују се у програме у складу са испуњеним критеријумима за укључивање. Обухват циљне популације у програмима организованог скрининга за сваки од појединачних програма тежи обухвату од 75% циљне популације у циклусу скрининга на територијама домова здравља и општина, где се програми спроводе. Дужина циклуса организованих скрининг програма малигних болести траје две године за организовани скрининг карцинома дојке и колоректалног карцинома и три године за организовани скрининг програм карцинома грлића материце.
			Укупан број услуга у програмима организованих скрининга малигних болести, садржан је у укупном броју скрининг прегледа (опортуни и организовани) планираном за територију Републике Србије за 2019. годину (Табела 3. и Табела 4.).
			Националним програмом организованог скрининга карцинома дојке у 2019. години радом стационарних и мобилних мамографа биће обухваћено око 315.500 жена циљне популације од 50 до 69 година старости. Планирано је да се скрининг мамографија у оквиру програма спроводи радом стационарних мамографа у здравственим установама на територији 37 општина и радом два мобилна мамографа на територији 18 општина. 
			На примарном нивоу здравствене заштите планирани обухват скрининг мамографијом реализоваће се у 18 домова здравља где постоји служба радиолошке дијагностике, односно мамограф, са обимом рада од око 126.000 услуга скрининг мамографија.
			На секундарном нивоу здравствене заштите планирани обухват скрининг мамографије реализоваће се у 22 опште болнице, у којима постоји радиолошка служба са обимом од око 93.500 услуга скрининг мамографије.
			На терцијарном нивоу здравствене заштите планирани обухват скрининг мамографијом реализоваће се са обимом од око 30.000 услуга радом два мобилна мамографа (Клинички центар Ниш и Институт за медицину рада „Др Драгомир Карајовић”) и радом још девет установа (два института, три клиничка центра и четири клиничко-болничка центра).
			Друго читање мамографских снимака вршиће се на секундарном и терцијарном нивоу здравствене заштите, од стране радиолога – другог читача налаза, независно, 219.302 услугe другог читања мамографских снимака.
			Супервизијско читање позитивних мамографских налаза реализоваће се на секундарном и терцијарном нивоу здравствене заштите од стране радиолога супервизора са обухватом од око 11.000 услуга (5% од обухвата циљне популације, односно од броја реализованих мамографских снимака). 
			Националним програмом организованог скрининга рака грлића материце у 2019. години планиран је обухват циљне популације жена од 75% (жене узраста од 25 до 64 године) за територије 17 домова здравља, односно 18 општина, укључених у програм. 
			Организовани скрининг рака грлића материце подразумева узимање бриса односно узорковање Папаниколау теста (ПАП теста) у домовима здравља, затим прво читање ПАП теста (цитоскрининг) и друго читање ПАП теста (супервизија). 
			Укупно у 2019. години, планирано је да се обави преглед око 156.500 жена у организованом скринингу рака грлића материце, затим исти број првих читања ПАП теста око 156.500 жена (цитоскрининг) и укупно око 32.000 других читања ПАП теста (супервизија) што чини око 20% од укупног броја цитоскрининг прегледа у 2018. години. Друго читање (супервизију) изводе сертификовани супервизори са знањем цервикалне цитопатологије, у складу са програмом и препорукама Републичке стручне комисије за праћење спровођења организованог скрининга – подкомисија за рано откривање карцинома грлића материце. 
			У случају да нова здравствена установа испуњава критеријуме за укључивање у програм омогућиће се допуна плана рада здравствене установе у делу организованог скрининга рака грлића материце и анексирање уговора са Републичким фондом.
			Националним програмом организованог скрининга колоректалног карцинома у 2019. години планира се обухват од 75% циљне популације за 2019. годину што чини око 275.210 скрининг прегледа. Циљну популацију за 2019. годину чини половина укупног броја мушкараца и жена узраста од 50 до 74 године, с обзиром да циклус организованог скрининга колоректалног карцинома траје 2 године. Скрининг прегледи се обављају применом имунохемијског ФОБ теста (ФИТ). Организовани скрининг колоректалног карцинома спроводи се у оквиру програма у домовима здравља (служба за заштиту здравља одраслог становништва и лабораторија) на територији 33 општине као и колоноскопијама, код ФИТ позитивних налаза, у 13 болничких установа, четири клиничко болничке установе и три клиничка центра и ВМА, са процењеним бројем од укупно око 14.000 колоноскопија у свим наведеним установама у 2019. години (5% од планираног обухвата циљне популације у 2019. години). Колоноскопије изводе сертификовани колоноскописти са знањем полипектомије, у складу са Уредбом и препорукама Републичке стручне комисије за рано откривање колоректалног карцинома, према Плану спровођења организованог скрининга за 2019. годину.
			Табела 10. План услуга организованог скрининга на рано откривање карцинома грлића материце, дојке и дебелог црева за 2019. годину
			
				
					
					
					
					
					
				
				
					
						
							Популациона група
						
						
							Циљна популација за 2019. годину
						
						
							Услуге према општем акту о садржају и обиму права
						
						
							Циљ: планирани обухват
						
						
							Планирани укупан број услуга
						
					
					
						
							Жене од 25 до 64 године живота
						
						
							208.364
						
						
							Скрининг /рано откривање карцинома грлића материце
						
						
							75%
						
						
							156.500+32.000=188.500*
						
					
					
						
							Жене од 50 до 69 година живота
						
						
							292.395
						
						
							Скрининг/ рано откривање карцинома дојке
						
						
							75%
						
						
							230.302+30.000=260.302**
						
					
					
						
							Особе оба пола од 50 до 74 година живота
						
						
							366.937
						
						
							Скрининг/рано откривање карцинома дебелог црева
						
						
							75%
						
						
							275.210
						
					
				
			
			*	укупан број услуга првог и другог читања ПАП бриса
			**	укупан број услуга првог, другог и супервизијског читања мамографија и скрининг мамографија из рада два мобилна мамографа.
			Домови здравља укључени у организовани скрининг планирају и спроводе првенствено програме организованог скрининга карцинома дојке, карцинома грлића материце и колоректалног карцинома, у складу са методолошким упутствима које садрже ови програми. 
			5.4. Институти и заводи за јавно здравље
			Институти и заводи за јавно здравље/укупно 25 установа) планирају послове и задатке из обавезног здравственог осигурања из области социјалне медицине, епидемиологије и клиничке микробиологије (5.407.800 услуга по захтеву изабраних лекара и за потребе стационарних пацијената).
			5.5. Секундарни и терцијарни ниво здравствене заштите
			Циљеви на секундарном и терцијарном нивоу здравствене заштите за 2019. годину су:
			1) обезбедити 100% реализације права новорођенчади, трудница и породиља у области превентивне здравствене заштите;
			2) одржати на оствареном нивоу коришћење стационарне здравствене заштите у случају болести и повреда за хоспитализована лица и кориснике амбулантних услуга;
			3) обезбедити ефикасно лечење за потребе пацијената у оквиру просечне дужине лечења до осам дана у оквиру краткотрајне и око 25 дана дуготрајне хоспитализације;
			4) рационализација болничког лечења оптимизацијом коришћења стандардних постеља у оквиру планиране просечне дневне заузетости постеља од 70% до 80% у установама за краткотрајну хоспитализацију (домови здравља са стационаром, опште болнице, клинике и институти 80%, клиничко-болнички центри 70% и клинички центри 75%) и од 80% до 90% у установама за дуготрајну хоспитализацију (специјалне болнице за психијатријске болести 85%, за плућне болести 80%, за рехабилитацију 90% и остале специјалне болнице 80%);
			5) довођење времена чекања на здравствене услуге за које се воде листе чекања на ниво медицинских рокова дефинисаних општим актом Републичког фонда о листама чекања.
			Рационализација постељних капацитета може се остварити у оквиру следећих мера:
			1) смањивања броја болничких постеља уз побољшање просторних услова и опредељене површине по пацијенту;
			2) реструктуирање болничких постеља у складу са здравственим потребама и здравственим стањем осигураника, за потребе дневних болница и лечење одређених хроничних обољења;
			3) утврђивање броја постеља за ванредна стања и масовне здравствене проблеме у стационарним здравственим установама за акутна обољења и краткотрајну хоспитализацију. 
			5.5.1. Превентивне мере, активности и услуге на секундарном и терцијарном нивоу здравствене заштите
			Превентивне мере, активности и услуге на секундарном и терцијарном нивоу здравствене заштите планирају се, приоритетно, за новорођенчад и жене у репродуктивном периоду (од 15 до 49 година живота) у вези са трудноћом и порођајем.
			5.5.1.1. Здравствена заштита новорођенчади
			У оквиру ове врсте здравствене заштите планирају се:
			1) за сву новорођенчад у породилишту око 65.000 превентивних прегледа педијатра/неонатолога и око 65.000 здравствено-васпитних активности са родитељима новорођенчади;
			2) око 65.000 обавезних имунизација против туберкулозе и око 65.000 обавезних имунизација против хепатитиса Б за сву новорођену децу, као и апликација имуноглобулина – HBs антигена код новорођенчади од позитивних мајки (HBIG);
			3) код све новорођене деце до петог дана по рођењу око 130.000 скрининг лабораторијских анализа на фенилкетонурију и хипотиреоидизам;
			4) рана дијагностика поремећаја и оштећења слуха код све новорођенчади oдговарајућом методом у породилишту, око 65.000 услуга;
			5) рана дијагностика прематурне ретинопатије у оквиру РОП прегледа очног дна, код деце са ризиком, око 9600 услуга;
			6) рано откривање ретких болести у националним референтним центрима, према потреби и утврђеном броју оболеле деце, као и допунска дијагностика у складу са општим актом којим је уређено упућивање осигураних лица на лечење у иностранство.
			5.5.1.2. Здравствена заштита жена у вези са трудноћом и порођајем
			У оквиру ове врсте здравствене заштите планирају се:
			1) преглед и лечење у вези стерилитета ради покушаја вантелесног оплођења код жена до навршених 42 година живота, у складу са општим актом о садржају и обиму права, око 6.100 поступака;
			2) контрола и праћење здравља свих хоспитализованих трудница под ризиком и са патолошком трудноћом (за приближно 20% укупног броја трудница или за око 13.000 трудница) и око 65.000 услуга здравствено-васпитног рада са трудницама и породиљама;
			3) око 15.000 скрининг тестова код трудница у првом и другом триместру трудноће у вези раног откривања Down и других наследних синдрома;
			4) припрема труднице за нормални порођај, организовање и спровођење порођаја у здравственој установи (око 65.000 порођаја) и контрола здравља породиље, по потреби.
			5.5.2. Здравствена заштита оболелих и повређених 
			У односу на постојећи број здравствених установа у Плану мреже, њихове просторне и кадровске капацитете, обим оствареног права осигураних лица/пацијената на обавезну здравствену заштиту у претходној календарској години и процену здравствених потреба за 2019. годину планира се:
			1) хоспитализација око 1.050.000 оболелих и повређених лица на стандардним постељама ради збрињавања, неге, лечења и медицинске рехабилитације, као и у вези трудноће и порођаја;
			2) око 9.000.000 болничких дана (приказаних у Табели 11), што ће дати дужину лечења од просечно 8,5 дана на нивоу свих болничких капацитета и различиту просечну дужину лечења у зависности од природе обољења и врсте повреде;
			3) у дневним болницама (3.177 постеља) ће се хоспитализовати око 350.000 осигураних лица ради збрињавања, неге и лечења и то: психијатријских болесника, болесника са малигним обољењем, ради хируршких, гинеколошких, офталмолошких, ОРЛ и других интервенција. Очекиван број корисника оствариће око 1.000.000 болничких дана, уз просечну дневну заузетост постеља од око 80%.
			Табела 11. План болничке здравствене заштите у здравственим установама за 2019. годину према гранама медицине
			
				
					
					
					
					
				
				
					
						
							Грана медицине
						
						
							Број постеља
						
						
							Планирани број хоспитализованих лица 
						
						
							Планирани број дана хоспитализације 
						
					
				
				
					
						
							Анестезија, реанимација и интензивна терапија
						
						
							117
						
						
							6.240
						
						
							23.679
						
					
					
						
							Гинекологија и акушерство
						
						
							3.361
						
						
							148.167
						
						
							638.391
						
					
					
						
							Грудна хирургија
						
						
							78
						
						
							1.550
						
						
							19.300
						
					
					
						
							Дерматовенерологија
						
						
							303
						
						
							6.242
						
						
							62.628
						
					
					
						
							Дечја хирургија
						
						
							294
						
						
							12.500
						
						
							71.400
						
					
					
						
							Интерна медицина
						
						
							6.316
						
						
							228.355
						
						
							1.606.512
						
					
					
						
							Инфективне болести
						
						
							784
						
						
							17.707
						
						
							163.788
						
					
					
						
							Кардиоваскуларна хирургија
						
						
							345
						
						
							15.300
						
						
							112.000
						
					
					
						
							Максилофацијална хирургија
						
						
							16
						
						
							700
						
						
							4.700
						
					
					
						
							Неонатологија
						
						
							1.154
						
						
							52.259
						
						
							233.089
						
					
					
						
							Неурологија
						
						
							1.846
						
						
							47.200
						
						
							460.253
						
					
					
						
							Неурохирургија
						
						
							207
						
						
							6.700
						
						
							56.000
						
					
					
						
							Нефрологија
						
						
							33
						
						
							1.118
						
						
							8.609
						
					
					
						
							Нуклеарна медицина
						
						
							8
						
						
							349
						
						
							1.468
						
					
					
						
							Онкологија
						
						
							621
						
						
							22.405
						
						
							177.170
						
					
					
						
							Ортопедија са трауматологијом
						
						
							2.032
						
						
							47.516
						
						
							503.598
						
					
					
						
							Оториноларингологија
						
						
							824
						
						
							31.674
						
						
							151.763
						
					
					
						
							Офталмологија
						
						
							651
						
						
							28.451
						
						
							114.770
						
					
					
						
							Педијатрија
						
						
							2.038
						
						
							74.060
						
						
							416.001
						
					
					
						
							Пластична и реконструктивна хирургија
						
						
							87
						
						
							2.700
						
						
							18.200
						
					
					
						
							Пнеумофтизиологија
						
						
							2.114
						
						
							40.456
						
						
							485.884
						
					
					
						
							Продужено лечење и нега
						
						
							1.415
						
						
							17.554
						
						
							277.804
						
					
					
						
							Професионалне болести
						
						
							40
						
						
							1000
						
						
							8.600
						
					
					
						
							Психијатрија
						
						
							5.216
						
						
							31.318
						
						
							1.220.881
						
					
					
						
							Радиолошка терапија
						
						
							80
						
						
							950
						
						
							26.222
						
					
					
						
							Ургентна медицина
						
						
							372
						
						
							21.450
						
						
							120.100
						
					
					
						
							Урологија
						
						
							1.087
						
						
							44.735
						
						
							256.972
						
					
					
						
							Физикална медицина и рехабилитација
						
						
							4.072
						
						
							49.870
						
						
							1.131.121
						
					
					
						
							Хирургија
						
						
							4.164
						
						
							155.809
						
						
							936.307
						
					
					
						
							Ургентна медицина
						
						
							24
						
						
							2.910
						
						
							11.230
						
					
					
						
							Укупно:
						
						
							39.699
						
						
							1.117.245
						
						
							9.318.440
						
					
					
						
							Укупно, без неонатологије:
						
						
							38.545
						
						
							1.064.986
						
						
							9.085.351
						
					
					
						
							Укупно постеља дефинисано Уредбом:
						
						
							38.839
						
						
						
					
				
			
			У болничкој здравственој заштити, у формираним јединицама за палијативно збрињавање, на нивоу Републике Србије планирано је палијативно збрињавањe за око 4.500 лица у 28 здравствених установа (општих болница, клиничких центара и клиничко-болничких центара). Планирани број постеља у јединицама за палијативно збрињавање износи 283.
			Табела 12. План палијативног збрињавања оболелих у болничкој здравственој заштити за 2019. годину
			
				
					
					
				
				
					
						
							Број постеља у јединици за палијативно збрињавање 
						
						
							Планирани број хоспитализованих лица на палијативном збрињавању
						
					
					
						
							283
						
						
							4.500
						
					
				
			
			Специјалистичко-консултативни прегледи, хируршке процедуре у амбулантним условима, лабораторијска, микробиолошка, рендген, ултразвучна, доплер, скенер и дијагностика магнетном резонанцом, терапијске интервенције и услуге физикалне медицине и рехабилитације се планирају за амбулантне пацијенте, пре свега на основу оствареног степена реализације/коришћења у 2017. години (Табела 13.). За стационарне пацијенте поменуте услуге пружају се као саставни део болничког лечења у складу са медицинским индикацијама осигураних лица и планирају се у оквиру епизоде болничког лечења. 
			Табела 13. План здравствених услуга за амбулантне пацијенте у болничкој здравственој заштити за 2019. годину
			
				
					
					
				
				
					
						
							Активности
						
						
							Услуге за амбулантне пацијенте
						
					
				
				
					
						
							Специјалистичко-консултативни прегледи 
						
						
							11.184.250
						
					
					
						
							Процедуре на нервном систему
						
						
							2.947
						
					
					
						
							Процедуре на ендокрином систему 
						
						
							3.399
						
					
					
						
							Процедуре на оку и припојеним органима 
						
						
							539.336
						
					
					
						
							Процедуре на уву и мастоидној кости 
						
						
							368.294
						
					
					
						
							Процедуре на носу, устима и ждрелу 
						
						
							362.586
						
					
					
						
							Процедуре на респираторном систему
						
						
							69.931
						
					
					
						
							Процедуре на кардиоваскуларном систему
						
						
							95.812
						
					
					
						
							Процедуре на крвном систему и на систему органа за стварање крви
						
						
							2666
						
					
					
						
							Процедуре на дигестивном систему
						
						
							198.234
						
					
					
						
							Процедуре на уринарном систему
						
						
							529.927
						
					
					
						
							Процедуре на мушким гениталним органима
						
						
							13.189
						
					
					
						
							Гинеколошке процедуре
						
						
							254.103
						
					
					
						
							Процедуре у акушерству 
						
						
							92.344
						
					
					
						
							Процедуре на мускулоскелетном систему
						
						
							211.073
						
					
					
						
							Дерматолошке и процедуре пластичне хирургије
						
						
							1.250.471
						
					
					
						
							Процедуре на дојкама
						
						
							50.598
						
					
					
						
							Процедуре радиолошке онкологије
						
						
							271.682
						
					
					
						
							Неинвазивне, когнитивне и остале процедуре, које нису класификоване на другом месту 
						
						
							21.691.837
						
					
					
						
							Процедуре са снимањем
						
						
							3.369.548
						
					
					
						
							Ултразвучно скенирање
						
						
							1.356.422
						
					
					
						
							Томографија
						
						
							204
						
					
					
						
							Компјутеризована томографија [ЦТ] скенирање
						
						
							230.553
						
					
					
						
							Радиографија
						
						
							1.621.547
						
					
					
						
							Ангиографија
						
						
							5.626
						
					
					
						
							Дигитално суптракциона ангиографија 
						
						
							293
						
					
					
						
							Флуороскопија
						
						
							4.235
						
					
					
						
							Нуклеарно медицинско снимање
						
						
							21.573
						
					
					
						
							Снимање магнетном резонанцом 
						
						
							129.095
						
					
					
						
							Процедуре у области психијатрије
						
						
							2.916.096
						
					
					
						
							Процедуре у области стоматологије
						
						
							389.432
						
					
					
						
							Процедуре у области физикалне медицине и рехабилитације
						
						
							10.672.196
						
					
					
						
							Лабораторијска дијагностика, укупно: 
						
						
							32.033.029
						
					
					
						
							Анализе из области цитогенетике и молекуларне генетике
						
						
							36.612
						
					
					
						
							Анализе типизације ткива
						
						
							5.705
						
					
					
						
							Биохемијске анализе
						
						
							19.213.578
						
					
					
						
							Хематолошке анализе
						
						
							3.800.228
						
					
					
						
							Имунохематолошке анализe
						
						
							545.922
						
					
					
						
							Имунолошке анализе
						
						
							221.113
						
					
					
						
							Микробиолошке анализе
						
						
							2.291.315
						
					
					
						
							Патохистолошке анализе
						
						
							1.076.148
						
					
					
						
							Токсиколошке анализе
						
						
							22.024
						
					
					
						
							Заједничке опште лабораторијске услуге
						
						
							4.820.384
						
					
					
						
							Укупно, Србија: 
						
						
							87.144.242
						
					
				
			
			Рано откривање ретких болести планира се у националним референтним центрима према утврђеном броју оболелих. 
			Поступци БМПО планирају се у обиму од око 6.100, а у складу са потребама осигураних лица и расположивим ресурсима у здравственим установама, како из Плана мреже, тако и у приватној пракси, које испуњавају законом прописане услове за обављање ове делатности. 
			Трансплантација ћелија, ткива и органа се планира у здравственим установама које испуњавају услове за обављање делатности трансплатације у складу са законском регулативом. 
			У 2019. години планира се око 1.050.000 епизода болничког лечења у оквиру којих је планирано пружити око 410.000 операција, 65.000 порођаја, 6100 БМПО, око 225.310 услуга из области радиолошке онкологије (Табела 14.). 
			Табела 14. План здравствених услуга за стационарне пацијенте у болничкој здравственој заштити за 2019. годину
			
				
					
					
				
				
					
						
							Активности 
						
						
							Услуге за стационарне пацијенте
						
					
					
						
							Операције
						
						
							410.526
						
					
					
						
							Порођаји
						
						
							65.000
						
					
					
						
							Услуге радиолошке онкологије 
						
						
							225.310
						
					
					
						
							Услуге БМПО 
						
						
							6.100
						
					
				
			
			Укупно се на секундарном и терцијарном нивоу здравствене заштите планира око 410.000 операција, око 12.000.000 специјалистичко-консултативних прегледа, око 68.561.365 лабораторијских анализа у оквиру којих и око 3.882.700 услуга микробиолошке дијагностике, око 4.772.400 процедура са снимањем, око 15.000.000 услуга физикалне медицине и рехабилитације и око 502.000 услуга радиотерапије.
			У оквиру обавезног здравственог осигурања планира се довођење времена чекања на здравствене услуге за које се воде листе чекања на ниво медицинских рокова дефинисаних општим актом Републичког фонда о листама чекања. 
			Стационарне здравствене установе обезбеђују осигураном лицу лекове за време стационарног лечења, лечења у дневној болници и у току амбулантно-поликлиничког лечења под условом да је на отпусној листи утврђена даља терапија истим леком, у складу са планом потреба. Осигураним лицима се обезбеђују медицинско-техничка помагала (протезе, ортозе и друга помагала за кретање, стајање и седење, помагала за вид, слух, говор, стоматолошке надокнаде, као и друга медицинско-техничка помагала) потребна за лечење и рехабилитацију у складу са општим актом Републичког фонда.
			5.5.3. Планирање здравствене заштите и извештавање за здравствене установе секундарног и терцијарог нивоа у складу са дијагностички сродним групама (ДСГ)
			Као наставак активности на имплементацији плаћања по моделу дијагностички сродних група, планира се да здравствене установе секундарног и терцијарног нивоа здравствене заштите из Плана мреже, са списка који је саставни део општег акта Републичког фонда којим се уређује уговарање здравствене заштите за 2019. годину, планирају здравствену заштиту по систему ДСГ.
			6. ПЛАН РОБА И УСЛУГА ЗА КОЈЕ СЕ СПРОВОДЕ ЦЕНТРАЛИЗОВАНЕ ЈАВНЕ НАБАВКЕ
			Предлог плана потреба здравствених установа за робама и услугама за које се спроводе централизоване јавне набавке у функцији реализације Плана, утврђује се у складу са актом Владе Републике Србије којим се одређују врсте роба и услуга које су предмет централизованих јавних набавки.
			7. КАПАЦИТЕТИ ОБАВЕЗНОГ ЗДРАВСТВЕНОГ ОСИГУРАЊА И ЗДРАВСТВЕНЕ СЛУЖБЕ ЗА РЕАЛИЗАЦИЈУ ПЛАНА ЗДРАВСТВЕНЕ ЗАШТИТЕ
			Здравствене потребе осигураних лица у области здравствене заштите из обавезног здравственог осигурања планирају се на годишњем нивоу, у складу са Планом.
			Реализација Плана се спроводи у здравственим установама из Плана мреже у складу са капацитетима и законском регулативом, као и у здравственим установама ван Плана мреже у обиму и садржају, према мишљењу надлежних института и завода за јавно здравље.
			Републички фонд утврђује потребна финансијска средства за спровођење Плана. 
			Начин спровођења и праћење реализације Плана дефинисани су актима Републичког фонда.
			8. Овај план објављује се у „Службеном гласнику Републике Србије”.
			01/2 број 450-184/18
			У Београду, 28. децембра 2018. године
			Управни одбор Републичког фонда за здравствено осигурање 
			Председник,
			Вања Мандић, с.р.
			 
	

