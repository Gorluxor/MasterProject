


	
	Zakon

	


	
				На основу члана 11. став 1. тачка 11) Закона о високом образовању („Службени гласник РС”, бр. 76/05, 100/07 – аутентично тумачење, 97/08, 44/10, 93/12, 89/13, 99/14, 45/15 – аутентично тумачење, 68/15 и 87/16),
				Национални савет за високо образовање, на седници одржаној 25. априла 2017. године, донео је
				ПРАВИЛНИК 
				о стандардима за почeтну акрeдитацију високошколских установа и студијских програма
				"Службени гласник РС", број 88 од 29. 
				септембра 2017.
				Члан 1.
				Овим правилником утврђују сe стандарди за почeтну акрeдитацију високошколске установе и студијских програма.
				Стандарди за почетну акредитацију установа из става 1. овог члана одштампани су уз овај правилник и чинe његов саставни дeо. 
				Почетна акредитација студијских програма врши се према стандардима за акредитацију студијских програма који су утврђени Правилником о стандардима и поступку за акредитацију студијских програма („Службeни гласник РС”, број 88/17) 
				Члан 2.
				Комисија за акредитацију и проверу квалитета доноси:
				1) упутство за припрему документације за почетну акредитацију високошколске установе и студијских програма;
				2) упутство за рецензента за процену испуњености стандарда за почетну акредитацију високошколске установе и студијских програма,
				које доставља Националном савету на мишљење и објављује на интернет страници Комисије.
				Члан 3.
				Привремени орган пословођења високошколске установе гарантује:
				1) да су општи акти високошколске установе у складу са законом;
				2) да је документација за акредитацију високошколске установе урађена у складу са стандардима и упутством за припрему документације за почетну акредитацију високошколске установе и студијских програма;
				3) за тачност података у документацији за почетну акредитацију високошколске установе и студијских програма.
				Члан 4.
				Овај правилник ступа на снагу осмог дана од дана објављивања у „Службeном гласнику Рeпубликe Србијe”, а примењује се од 1. септембра 2017. године.
				Председник
				Националног савета за високо образовање, 
				проф. др Дејан Поповић, с.р.
				Прилози:
				
				Стандарди за почетну акредитацију високошколских установа и студијских програма
	

