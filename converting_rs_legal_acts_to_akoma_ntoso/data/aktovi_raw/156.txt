







На
основу члана 35. Закона о Савезном извршном већу („Службени лист СФРЈ“, бр.
21/74), савезно извршно веће доноси





ОДЛУКУ


о установљењу Плакете царинске службе

„Службени
лист СРЈ”, број 65 од 20. децембра 1974.





1. Установљава се
Плакета царинске службе поводом тридесетогодишњице оснивања царинске службе у
Југославији.



2. Плакета царинске
службе (у даљем тексту: Плакета) додељује се радницима царинске службе и
радницима у другим савезним органима управе и савезним организацијама, као
посебно признање за изузетно залагање и успешан и пожртвован рад у дужем
временском периоду (допринос унапређењу организације и начина рада царинске
службе, сузбијању царинских деликата и сл.).



3. Плакета се може,
у споразуму са извршним већем републике, односно извршним већем аутономне
покрајине, под условима из тачке 2. ове одлуке, доделити и радницима који раде
у органима других друштвено-политичких заједница, као и истакнутим
друштвено-политичким и другим радницима, организацијама удруженог рада и другим
самоуправним организацијама, за изузетно успешну сарадњу са органима царинске
службе и органима друштвено-политичких заједница у извршавању задатака од
посебног значаја за царинску службу (сарадња од значаја за развој царинске
службе, сарадња у спровођењу мера царинског надзора и сл.)



4. Уз Плакету се
издаје и повеља о додели Плакете.

Плакета се може
доделити само једанпут.



5. Плакету додељује
председник Савезног извршног већа на предлог директора Савезне управе царина.



6. Плакета својим
обликом симболизује стилизовану буктињу, величине 80х60 mm.

Плакату чини
савијена застава Социјалистичке Федеративне Републике Југославије, на којој је
испред и иза петокраке звезде исписана реч: „Царина”, латиницом и ћирилицом.
Изнад хоризонталног дела заставе у пољу уоквиреном крацима заставе укомпонована
је силуета граничног камена са ознаком: „СФРЈ”, а изнад граничног камена налази
се грб Социјалистичке Федеративне Републике Југославије испод кога се
завршавају савијени крајеви заставе. Испод хоризонталног дела заставе налази се
празно поље у облику правоугаоника, које представља основу Плакете.

Плакета је ливена у
плитком рељефу од легуре боје патинираног сребра, са брушеним контурама.

Полеђина Плакете је
равно ливена, без обраде.



7. Савезна управа
царина стара се о изради и уручивању Плакете и води евиденцију о додељивању
Плакете.



8. Ова одлука ступа
на снагу наредног дана од дана објављивања у „Службеном листу СФРЈ”.





Е.
п. бр. 821

27.
новембра 1974. године

Београд


Савезно
извршно веће

Председник,


Џемал
Биједић, с. р.





