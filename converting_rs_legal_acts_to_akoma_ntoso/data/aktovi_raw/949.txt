


	
	Zakon


	
	На основу члана 45. став 6. Закона о управљању отпадом („Службени гласник РС”, бр. 36/09 и 88/10),
	Министар енергетике, развоја и заштите животне средине доноси
	
	ПРАВИЛНИК 
	
	о обрасцу Документа о кретању отпада и упутству за његово попуњавање
	
	"Службени гласник РС", број 114 од 23. децембра 2013.
	
	Члан 1. 
	Овим правилником прописује се образац Документа о кретању отпада, као и упутство за његово попуњавање.
	Члан 2. 
	Документ о кретању отпада и упутство за његово попуњавање дати су на Обрасцу – Документ о кретању отпада, који је одштампан уз овај правилник и чини његов саставни део. 
	
	Члан 3.
	Даном ступања на снагу овог правилника престаје да важи Правилник о обрасцу Документа о кретању отпада и упутству за његово попуњавање („Службени гласник РС”, број 72/09).
	Члан 4. 
	Овај правилник ступа на снагу осмог дана од дана објављивања у „Службеном гласнику Републике Србије”.
	
	Број 110-00-00134/2013-07
	У Београду, 18. децембра 2013. године
	Министар,
	проф. др Зорана Михајловић, 
	с.р.
	
	
	
	
	
	
	
	
	
	
	УПУТСТВО ЗА ПОПУЊАВАЊЕ ДОКУМЕНТА О КРЕТАЊУ ОТПАДА
	Образац Документа о кретању отпада састоји се од четири истоветна примерка.
	Први примерак задржава власник отпада.
	Други примерак задржава превозник отпада.
	Трећи примерак задржава прималац отпада.
	Четврти примерак прималац отпада враћа произвођачу/власнику најкасније у року од 10 дана од дана пријема отпада. 
	
	ДЕО А – ПОДАЦИ О ОТПАДУ (ПОПУЊАВА ПРОИЗВОЂАЧ/ВЛАСНИК ОТПАДА)
	
		
			
				
				Врста отпада
				
				Под врстом отпада подразумева се порекло отпада (индустријски, комерцијални, отпад из домаћинства).
				
			
			
				
				Класификација отпада
				
				Класификација отпада се врши према Каталогу отпада. Власник отпада уписује шестоцифрену ознаку из Каталога отпада. 
				
				Класификација отпада врши се према каталогу отпада и листи категорија отпада (Q листа).
				
			
			
				
				Маса отпада (t)
				
				Маса отпада подразумева масу отпада изражену у тонама.
				
			
			
				
				Начин паковања отпада
				
				Начин паковања подразумева: буре, канистер, сандук, кесе, посуде под притиском, композитно паковање, у расутом стању, остало (прецизирати)
				
			
			
				
				Физичко стање отпада
				
				Уписати једну од понуђених опција: чврста материја – прах, чврста материја – комади, вискозна паста, течна материја, талог.
				
			
			
				
				Извештај о испитивању отпада
				
				Произвођач/власник отпада уписује број и датум издавања Извештаја о испитивању отпада коју врши овлашћена акредитована лабораторија за испитивање отпада на захтев произвођача/власника отпада, уколико је испитивање отпада вршено. 
				
			
			
				
				Одредиште
				
				Власник отпада попуњава назив постројења на које се упућује отпад (постројење за третман или одлагање). 
				
			
			
				
				Вид превоза 
				
				Власник отпада попуњава врсту превоза (друмски, железнички, речни).
				
			
			
				
				Посебне напомене за руковање и додатне информације
				
				
				Власник отпада уписује посебне напомене за руковање и додатне информације о отпаду о којима је потребно да превозник отпада треба да буде информисан.
				
			
		
	
	ДЕО Б – ПОДАЦИ О ПРОИЗВОЂАЧУ/ВЛАСНИКУ ОТПАДА
	
		
			
				
				ПИБ произвођача/власника
				
				Произвођач, односно власник отпада уписује свој порески идентификациони број. Овај број има 9 цифара.
				
			
			
				
				Матични број произвођача/власника 
				
				
				Произвођач, односно власник отпада уписује матични број предузећа.
				
			
			
				
				Назив произвођача/власника
				
				Произвођач, односно власник отпада уписује свој назив.
				
			
			
				
				Адреса произвођача/власника
				
				Произвођач, односно власник отпада уписује податке о својој адреси – општина, место, поштански број, улицу и број, телефон, телефакс, као и Е mail адресу.
				
			
			
				
				Произвођач/власник отпада 
				
				Произвођач, односно власник отпада обележава знаком „Х” једно од поља: произвођач, власник или оператер постројења за управљање отпадом. 
				
			
			
				
				Предвиђени начин поступања са отпадом
				
				
				Произвођач, односно власник отпада уписује начин третмана којем ће бити подвргнут предметни отпад.
				
			
			
				
				Дозвола за управљање отпадом
				
				Уколико произвођач/власник отпада означи постројење за управљање отпадом, дужан је да упише број и датум издавања дозволе за управљање отпадом.
				
			
			
				
				Изјава произвођача/ власника отпада
				
				
				/
			
			
				
				Датум предаје отпада
				
				Произвођач, односно власник отпада уписује датум предаје отпада превознику отпада
				
			
			
				
				Име и презиме (читко)
				
				У ово поље уписује се читко име и презиме лица које је попуњава ДЕО А и ДЕО Б документа о кретању отпада.
				
			
			
				
				Потпис и овера
				
				Произвођач, односно власник отпада својим потписом и печатом у делу Б гарантује тачност наведених података.
				
			
		
	
	Напомена: Ако власник у року од 15 дана не прими примерак попуњеног Документа о кретању отпада од примаоца, покреће поступак провере кретања отпада преко превозника и примаоца и дужан је да о налазу извести министарство надлежно за послове заштите животне средине, без одлагања, као и надлежни орган аутономне покрајине ако се кретање отпада врши на територији аутономне покрајине.
	ДЕО Ц – ПОДАЦИ О ПРЕВОЗНИКУ ОТПАДА
	
		
			
				
				ПИБ превозника отпада
				
				Превозник отпада уписује свој порески идентификациони број. Овај број има 9 цифара.
				
			
			
				
				Матични број превозника отпада
				
				Превозник отпада уписује матични број предузећа.
				
			
			
				
				Назив превозника отпада
				
				Превозник отпада уписује свој назив.
				
			
			
				
				Адреса превозника
				
				Превозник отпада уписује податке о својој адреси – општина, место, поштански број, улицу и број, телефон, телефакс, као и Е mail адресу.
				
			
			
				
				Врста превозног средства
				
				Превозник отпада уписује тип превозног средства (аутоцистерна, камион са контејнером и сл.).
				
			
			
				
				Регистарски број превозног средства
				
				
				Превозник отпада уписује регистарски број превозног средства које се користи за превоз предметног отпада.
				
			
			
				
				Рута кретања отпада
				
				Превозник отпада уписује прецизан превозни пут са посебно назначеним локацијама утовара и истовара, као и местима кроз које се креће превозно средство са предметним отпадом. Навести највише 3 пролазна места. Уколико је место утовара и истовара исто, пролазна места не треба уносити.
				
			
			
				
				Дозвола за управљање отпадом
				
				Превозник отпада уписује број и датум издавања дозволе за управљање отпадом издато од надлежног органа у складу са Законом о управљању отпадом.
				
			
			
				
				Изјава превозника отпада
				
				/
			
			
				
				Датум пријема отпада
				
				Превозник отпада уписује датум пријема отпада од произвођача, односно власника отпада
				
			
			
				
				Име и презиме (читко)
				
				У ово поље уписује се читко име и презиме лица које је попунило ДЕО Ц документа о кретању отпада.
				
			
			
				
				Потпис и овера
				
				Превозник отпада својим потписом и печатом у делу Ц гарантује тачност наведених података.
				
			
			
				
				Датум предаје отпада
				
				Превозник отпада уписује датум предаје отпада примаоцу опасног отпада.
				
			
			
				
				Име и презиме (читко)
				
				У ово поље уписује се читко име и презиме лица које је предало отпад примаоцу отпада.
				
			
			
				
				Потпис и овера
				
				Превозник отпада својим потписом и печатом гарантује да је предаја извршена наведеног дана.
				
			
		
	
	ДЕО Д – ПОДАЦИ О ПРИМАОЦУ ОТПАДА
	
		
			
				
				ПИБ примаоца отпада
				
				Прималац отпада уписује свој порески идентификациони број. Овај број има 9 цифара.
				
			
			
				
				Матични број примаоца отпада
				
				Прималац отпада уписује свој матични број предузећа.
				
			
			
				
				Назив примаоца отпада
				
				Прималац отпада уписује свој назив.
				
			
			
				
				Адреса примаоца
				
				Прималац отпада уписује податке о својој адреси – општина, место, поштански број, улицу и број, телефон, телефакс, као и Е mail адресу.
				
			
			
				
				Прималац 
				(означити са „x”)
				
				Прималац отпада обележава једно од поља у зависности од тога да ли је постројење за складиштење, третман или одлагање опасног отпада. 
				
			
			
				
				Дозвола за управљање отпадом 
				
				Прималац отпада је дужан да упише број и датум издавања дозволе за управљање отпадом.
				
			
			
				
				Изјава примаоца отпада
				
				Прималац опасног отпада потписује изјаву да је отпад, описан у делу А испоручен у неизмењеном стању, превозним средством наведеног регистарског броја. 
				
			
			
				
				Датум пријема отпада
				
				Прималац отпада уписује датум пријема опасног отпада од превозника опасног отпада.
				
			
			
				
				Име и презиме (читко)
				
				У ово поље уписује се читко име и презиме лица које је преузело отпад од превозника отпада.
				
			
			
				
				Потпис и овера
				
				Прималац отпада својим потписом и печатом гарантује да је пријем извршен наведеног дана.
				
			
		
	

