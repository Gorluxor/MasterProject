






На основу
члана 45. став 2. Закона о Влади („Службени гласник РС”, бр. 55/05 и 71/05 –
исправка), 

Влада доноси





ДЕКЛАРАЦИЈУ

о пријему црногорских држављана с
пребивалиштем у Републици Србији у држављанство Републике Србије 

„Службени гласник РС“, број 56 од 30. јуна
2006.





I

Будући да је
једнакост свих грађана који живе у Републици Србији једна од врхунских
вредности уставног, правног и политичког поретка Републике Србије,

Сматрајући
да је Република Србија као правни следбеник Србије и Црне Горе дужна да поштује
права која су сви држављани Србије и Црне Горе с пребивалиштем у Републици
Србији имали док је постојала Србија и Црна Гора,

Влада
изражава став да је у највишем интересу Републике Србије и њених грађана да се
црногорски држављани с пребивалиштем у Републици Србији који желе приме, на
основу одговарајућих одредаба Закона о држављанству („Службени гласник РС”,
број 135/04), у држављанство Републике Србије. 



II

Ову
декларацију објавити у „Службеном гласнику Републике Србије”.





05 број 110-3840/2006-3

У Београду, 29. јуна 2006. године

Влада

Потпредседник,

Ивана Дулић Марковић, 
с.р.

