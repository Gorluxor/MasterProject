



На основу члана 15. став 7. Закона
о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и чл. 3. и 19. Уредбе о
Плану мреже здравствених установа („Службени гласник Републике
Србије”, број 13/97),

Влада Републике Србије
донела је





ОДЛУКУ

О ОСНИВАЊУ
АПОТЕКАРСКЕ УСТАНОВЕ ПРОКУПЉЕ

„Службени гласник
РС”, број 12 од 7. априла 1998.



Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Апотекарска установа Прокупље.

Члан 2.

Назив
установе је Апотекарска установа Прокупље (у даљем тексту: Апотекарска
установа).

Седиште
Апотекарске установе је у Прокупљу, Ул. Ратка Павловића Ћићка број 1.

Члан 3.

Апотекарска
установа је правно лице са својством установе.

Апотекарска
установа има жиро-рачун који се води код надлежне службе за платни промет и
финансијски надзор.

Члан 4.

Апотекарска
установа обавља здравствену делатност из области медицинског снабдевања на
подручју Топличког округа, за општине Прокупље, Блаце, Куршумлија и Житорађа.

Апотекарска
установа врши медицинско снабдевање становништва, здравствених установа и
других организација, лековима и помоћним лековитим средствима и даје упутства
за њихову правилну употребу, у складу са чл. 27. и 36. Закона о здравственој
заштити.

Члан 5.

Органи
Апотекарске установе јесу: директор, управни одбор и надзорни одбор.

Управни
одбор има седам чланова од којих су три из реда запослених у Апотекарској
установи.

Надзорни
одбор има пет чланова од којих су два из реда запослених у Апотекарској
установи.

Директора,
управни и надзорни одбор Апотекарске установе именује и разрешава оснивач.

Члан 6.

Средства
за оснивање и рад Апотекарске установе у државној су својини.

Члан 7.

Средства
и имовину за оснивање и рад Апотекарске установе чине средства, имовина, права
и обавезе Здравственог центра „Топлица”, Прокупље, у чијем саставу је
организациона јединица Апотека Прокупље, са билансним стањем на дан 31. марта
1998. године.

Биланс
стања у смислу става 1. овог члана утврдиће органи управљања Здравственог
центра „Топлица”, Прокупље, у чијем саставу је организациона јединица Апотека
Прокупље, која престаје са радом на основу одлуке.

Члан 8.

Даном
почетка рада Апотекарска установа преузима средства, имовину, права, обавезе и
запослене раднике организационе јединице из члана 7. ове одолуке.

Члан 9.

Министарство
за здравље именоваће директора Апотекарске установе до доношења статута
Апотекарске установе, као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Апотекарске установе.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-991/98

У Београду, 1. априла
1998. године

Влада Републике Србије

Потпредседник,

проф. др Милован Бојић, с.
р.





