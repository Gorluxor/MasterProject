





На основу члана 11. став 2. Закона о средњој школи
(„Службени гласник РС”, бр. 50/92, 53/93, 67/93, 48/94 и 24/96),

Влада Републике Србије доноси



ОДЛУКУ

О ОСНИВАЊУ ГИМНАЗИЈЕ
У НОВОМ КНЕЖЕВЦУ

„Службени гласник
РС”, број 18 од
23.05.2000.





Члан 1.

Оснива
се Гимназија у Новом Кнежевцу, као школа за обављање делатности у области
средњег образовања и васпитања.

Члан 2.

Гимназија
ће пословати под називом: Гимназија, са потпуном одговорношћу.

Седиште
Гимназије (у даљем тексту: Гимназија) је у Новом Кнежевцу, Улица краља Петра
Првог Карађорђевића број 1.

Члан 3.

На
основање, организацију и рад Гимназије примењују се прописи о јавним службама и
средњој школи.

Члан 4.

Средства
за почетак рада и обављање делатности Гимназије обезбеђују се у складу са
законом.

Члан 5.

Гимназија
ће остваривати наставне планове и програме од првог до четвртог разреда за
општи тип гимназије почев од школске 2000/2001. године.

Наставни
план и програм остварује се на српском и мађарском језику.

Члан 6.

До
конституисања школског одбора Влада Републике Србије образује привремени
школски одбор који има председника и девет чланова.

Члан 7.

Привремени
школски одбор:

1)
донеће статут школе до 1. септембра 2000. године;

2)
донеће годишњи програм рада Гимназије;

3)
расписаће конкурс за избор наставника и стручних сарадника и даће мишљење о
њиховом избору;

4)
обављаће друге послове из надлежности школског одбора утврђене законом.

Привремени
школски одбор престаје са радом када оснивач именује школски одбор у складу са
законом.

Члан 8.

До
именовања директора Гимназије његове послове ће обављати и вршити његова
овлашћења вршилац дужности директора Гимназије кога ће имановати министар
просвете.

Члан 9.

Општи
акти Гимназије донеће се у року од 30 дана од дана доношења статута Гимназије.

Члан 10.

Ученици
два одељења трећег разреда који су започели стицање образовања школске 1997/98.
године и ученици једног одељења другог разреда који су започели стицање
образовања школске 1998/99. године и ученици два одељења првог разреда који су
започели стицање образовања школске 1999/2000. године у Гимназији „Душан
Васиљев” у Кикинди наставиће средње образовање у Гимназији по наставним
плановима и програмима по којима су започели образовање, у складу са законом.

Члан 11.

Ова
одлука ступа на снагу осмог дана од дана објављивања у „Службеном гласнику
Републике Србије”.



05
број 611-1588/2000

У
Београду, 17. маја 2000. године

Влада
Републике Србије

Потпредседник,

проф.
др Милован Бојић, с.р.



