


	
	Zakon


	
				На основу члана 58. став 2. Закона о становању и одржавању зграда („Службени гласник РС”, број 104/16), 
				Министар грађевинарства, саобраћаја и инфраструктуре доноси
				ПРАВИЛНИК
				о врсти, обиму и динамици активности текућег и инвестиционог одржавања зграда и начину сачињавања програма одржавања
				"Службени гласник РС", број 54 од 31. маја 
				2017.
				Члан 1.
				Овим правилником ближе се прописује, врста, обим и динамика активности текућег и инвестиционог одржавања зграда и начин сачињавања програма одржавања зграде. 
				Члан 2.
				Одржавање зграде, у смислу овог правилника, јесу све активности одржавања на заједничким деловима зграде којима се обезбеђује очување функција и својстава зграде у складу са њеном наменом, а нарочито у циљу редовног коришћења и функционисања зграде.
				У циљу спречавања оштећења која настају употребом зграде или ради отклањања тих оштећења спроводе се активности текућег одржавања зграде, а које се састоје од прегледа, поправки и предузимања превентивних и заштитних мера, односно предузимања свих активности којима се обезбеђује одржавање зграде на задовољавајућем нивоу употребљивости.
				Под задовољавајућим нивоом употребљивости подразумева се стање зграде и њених елемената које је у складу са техничком документацијом на основу које је зграда изграђена и прописима који уређују област изградње, односно да је зграда безбедна за коришћење.
				У циљу побољшања услова коришћења зграде спроводе се активности на инвестиционом одржавању, којим се побољшавају карактеристике постојећих елемената зграде у односу на изведено стање, њиховом заменом елементима бољих карактеристика, односно дужег века трајања.
				Активности текућег и инвестиционог одржавања, у смислу овог правилника, нарочито обухватају:
				1) извођење грађевинских, инсталатерских, занатских и других радова везаних за одржавање;
				2) пружање услуга везаних за одржавање;
				3) набавку добара потребних за одржавање.
				Члан 3.
				Активности текућег и инвестиционог одржавања обављају се на заједничким деловима у складу са Програмом одржавања зграде (у даљем тексту: Програм одржавања).
				Управник, односно професионални управник предлаже Програм одржавања и стара се о његовој реализацији у складу са Законом о становању и одржавању зграда (у даљем тексту: Закон).
				Члан 4.
				Програм одржавања зграде доноси се на основу Извештаја о провери стања зграде (у даљем тексту: Извештај).
				Извештај садржи и предлог приоритета одржавања.
				Програм одржавања зграде сачињава се посебно за активности текућег одржавања и посебно за активности инвестиционог одржавања, и нарочито обухвата:
				1) попис елемената који су били предмет провере стања;
				2) попис елемената зграде који ће бити предмет активности одржавања;
				3) план активности са предложеном динамиком одржавања и роком реализације активности; 
				4) приоритете у одржавању зграде у циљу спречавања настанка потребе за хитним интервенцијама;
				5) процену потребних средстава за реализацију активности на одржавању зграде;
				6) извештај о спроведеним активностима одржавања у претходној години, са спецификацијом и приказом утрошених средстава.
				Члан 5.
				Предмет текућег и инвестиционог одржавања зграде су заједнички делови зграде, односно грађевински елементи, уређаји, опремa и инсталацијe у згради (у даљем тексту: елементи зграде), који су наведени у Tабели 1. овог члана. 
				У зависности од својстава зграде, предмет текућег и инвестиционог одржавања могу бити и други одговарајући елементи зграде који нису наведени у Табели 1. овог члана.
				Ради утврђивања врсте, обима и динамике активности текућег и инвестиционог одржавања зграде, односно сачињавања Извештаја, врши се провера стања елемента зграде (у даљем тексту: провера стања).
				Провера стања се врши у складу са временским интервалима из Tабеле 1. овог члана, а у циљу израде, односно измене и допуне Програма одржавања, провера стања се може вршити и пре истека наведених временских интервала.
				Провера стања може се спровести визуелним прегледом елемената зграде из ст. 1. и 2. овог члана или кроз активности одржавања зграде из члана 2. став 5. тачка 2) овог правилника, као што су стручни прегледи и експертизе. 
				Табела 1. Елементи зграде и временски интервали провере њиховог стања 
				
					
						
							
								Ред.
								број
							
							
								ЗАЈЕДНИЧКИ ДЕЛОВИ ЗГРАДЕ* 
								(ГРАЂЕВИНСКИ ЕЛЕМЕНТИ, УРЕЂАЈИ, ОПРЕМА И ИНСТАЛАЦИЈЕ)
							
							
								Провера стања/
								временски интервал 
								(у годинама)
							
						
						
							
								1.
							
							
								КОНСТРУКТИВНИ ГРАЂЕВИНСКИ ЕЛЕМЕНТИ
							
							
							
						
						
							
								1.1.
							
							
								темељи/армирани бетон
							
							
								30–40
							
						
						
							
								1.2.
							
							
								носећи зидови
							
							
								25–30
							
						
						
							
								1.3.
							
							
								стубови, греде и зидна платна
							
							
								20–25
							
						
						
							
								1.4.
							
							
								мађуспратне конструкције
							
							
								20–25
							
						
						
							
								1.5.
							
							
								степениште
							
							
								15–20
							
						
						
							
								1.6.
							
							
								лифтовско окно
							
							
								10–20
							
						
						
							
								1.7.
							
							
								кровна конструкција
							
							
								15–20
							
						
						
							
								2.
							
							
								ДРУГИ ГРАЂЕВИНСКИ ЕЛЕМЕНТИ
							
							
							
						
						
							
								2.1.
							
							
								фасадни зидови 
								– зидна испуна
								– изолација
								– завршна обрада (фасада и фасадна облога)
								– декоративни и други елементи (солбанци, рељефи, скулптуре и др.)
							
							
								5–7
							
						
						
							
								2.2.
							
							
								унутрашњи преградни зидови (осим зидова у посебним деловима)
								– зидна испуна
								– изолација
								– завршна обрада (завршна обрада према заједничком делу код зида између заједничког и посебног дела) 
							
							
								7–10
							
						
						
							
								2.3.
							
							
								кров
								– кровни покривач (цреп, тегола, салонит, лим и др.)
								– сви слојеви код равног крова
								– припадајући елементи крова и кровне конструкције у делу од продора елемената у кровну конструкцију до њиховог завршетка изнад кровних равни (димњаци, вентилациони канали и канализационе вертикале, кровни отвори, кровни светларници, лимене опшивке и увале, сливници, одводи и др.)
							
							
								3–4
							
						
						
							
								2.4.
							
							
								олуци, олучне цеви и други елементи за одвод воде са крова и заштиту зграде од продора воде
							
							
								2–4
							
						
						
							
								2.5.
							
							
								друга кровна и фасадна лимарија (солбанци, опшивке и др.)
							
							
								0,5–1
							
						
						
							
								2.6.
							
							
								димњачке вертикале
							
							
								5–7
							
						
						
							
								2.7.
							
							
								вентилациони канали
							
							
								5–7
							
						
						
							
								2.8.
							
							
								канали за смеће у згради
							
							
								5–7
							
						
						
							
								2.9.
							
							
								завршне обраде подова, плафона и зидова у заједничким деловима зграде
							
							
								2–3
							
						
						
							
								2.10.
							
							
								хоризонтална и вертикална хидроизолација
							
							
								1–2
							
						
						
							
								2.11.
							
							
								столарија и браварија на заједничким деловима зграде (прозори, врата и њихови елементи)
							
							
								2–3
							
						
						
							
								2.12.
							
							
								ограде на крову, степеништима, терасама, лођама и заједничким деловима зграде (металне, стаклене, дрвене, зидане и др.)
							
							
								5–7
							
						
						
							
								2.13.
							
							
								противпожарно степениште зграде
							
							
								5–7
							
						
						
							
								2.14.
							
							
								противпожарни коридор
							
							
								5–6
							
						
						
							
								2.15.
							
							
								септичка јама
							
							
								4–5
							
						
						
							
								2.16.
							
							
								шахт водоводне и канализационе инсталације
							
							
								5–7
							
						
						
							
								2.17.
							
							
								улазна надстрешница, спољно степениште и наткривка
							
							
								5–10
							
						
						
							
								3.
							
							
								УРЕЂАЈИ И ОПРЕМА
							
							
							
						
						
							
								3.1.
							
							
								лифт, инсталације и уређаји унутар лифтовског окна
							
							
								1
							
						
						
							
								3.2.
							
							
								лифтовско постојење унутар лифт кућице
							
							
								1
							
						
						
							
								3.3.
							
							
								пумпно постројење за избацивање отпадне, подземне и кишне воде и препумпни уређај (са припадајућим инсталацијама и уређајима)
							
							
								2–3
							
						
						
							
								3.4.
							
							
								хидрофорско или друго пумпно постројење за снабдевање зграде водом или за регулисање притиска воде (са припадајућим деловима и инсталацијама)
							
							
								2–3
							
						
						
							
								3.5.
							
							
								уређаји и инсталације за узбуњивање
							
							
								2–3
							
						
						
							
								3.6.
							
							
								опрема за видео надзор
							
							
								2–3
							
						
						
							
								3.7.
							
							
								опрема противпровалног система
							
							
								2–3
							
						
						
							
								3.8.
							
							
								хидрант, хидрантска црева и други хидрантски делови
							
							
								3–4
							
						
						
							
								3.9.
							
							
								уређаји и инсталације за заштиту од пожара (опрема ватродојавног система, апарати за гашење пожара и др.)
							
							
								2–3
							
						
						
							
								3.10.
							
							
								уређаји и опрема заједничког система вентилације и климатизације**
							
							
								2–3
							
						
						
							
								3.11.
							
							
								казани за чврсто гориво, уређаји котларнице у заједничким деловима зграде
							
							
								3–5
							
						
						
							
								3.12.
							
							
								подстаница
							
							
								3–4
							
						
						
							
								3.13
							
							
								грејна тела у заједничким деловима зграде
							
							
								2–3
							
						
						
							
								3.14.
							
							
								санитарни уређаји у заједничким деловима зграде
							
							
								3–4
							
						
						
							
								3.15.
							
							
								уређаји за нужно осветљење 
							
							
								2–3
							
						
						
							
								3.16.
							
							
								уређаји за резервну електроенергију (агрегати)
							
							
								2–3
							
						
						
							
								3.17.
							
							
								интерфон
							
							
								1–2
							
						
						
							
								3.18.
							
							
								поштански сандучићи
							
							
								1–2
							
						
						
							
								4.
							
							
								ИНСТАЛАЦИЈЕ
							
							
							
						
						
							
								4.1.
							
							
								водоводна мрежа **
							
							
								3–4
							
						
						
							
								4.2.
							
							
								канализациона мрежа**
							
							
								3–4
							
						
						
							
								4.3.
							
							
								електроинсталације зграде и степенишне, нужне и помоћне расвете**
							
							
								3–5
							
						
						
							
								4.4.
							
							
								електроинсталација интерфона (од уређаја на улазу до уређаја у посебном делу)
							
							
								1–2
							
						
						
							
								4.5.
							
							
								инсталације централног грејања, грејних тела у згради, делова топлотних постројења и уређаја зграде**
							
							
								2–3
							
						
						
							
								4.6
							
							
								инсталације гаса (вертикалне и хоризонталне)**
							
							
								3–4
							
						
						
							
								4.7.
							
							
								инсталације и уређаји за централно загревање воде**
							
							
								3–4
							
						
						
							
								4.8.
							
							
								громобранске инсталације (хоризонталне и вертикалне укључијући и уземљивач)
							
							
								2–3
							
						
						
							
								4.9.
							
							
								инсталације кабловских и антенских система (од разводника на улазу у зграду до разводника на улазу у посебни део)
							
							
								1–2
							
						
						
							
								4.10.
							
							
								телефонске инсталације и уређаји (од дистрибутивног ормарића до прве утичнице у посебном делу)
							
							
								2–3
							
						
						
							
								4.11.
							
							
								инсталације видео надзора објекта 
							
							
								2–3
							
						
						
							
								5.
							
							
								ОПРЕМА И ДРУГИ ЕЛЕМЕНТИ ИЗВАН ЗГРАДЕ
							
							
							
						
						
							
								5.1.
							
							
								тротоари и платои око зграде
							
							
								3–5
							
						
						
							
								5.2.
							
							
								риголе
							
						
						
							
								5.3.
							
							
								сливници и решетке
							
						
						
							
								5.4.
							
							
								ограде
							
						
						
							
								5.5.
							
							
								жардињере и сл.
							
						
						
							
								* Заједнички делови зграде су делови зграде који не представљају посебан или самостални део зграде, који служе за коришћење посебних или самосталних делова зграде, односно згради као целини у складу са Законом.
							
						
						
							
								** Делови инсталација и мреже уколико не представљају саставни део самосталног дела зграде и не чине саставни део посебног дела зграде, односно не представљају део инсталација, опреме и уређаја који искључиво служи једном посебном делу, у смислу Закона и прописа који ближе уређују област пружања услуга према одговарајућим инсталацијама и мрежама.
							
						
					
				
				Члан 6.
				Активности на текућем одржавању, поред редовних прегледа, сервисирања и поправки елемената зграде из члана 5. ст. 1. и 2. овог правилника могу бити и следеће:
				1) редовно сервисирање лифтова у складу са важећим прописима;
				2) поправкa или заменa аутомата за заједничко осветљење, прекидача, сијалица и др.;
				3) дератизацијa, дезинсекција и дезинфекција заједничких просторија у згради у складу са важећим прописима;
				4) чишћење сливника, олука и олучних цеви зграде;
				5) поправка или замена окова, брава, катанаца и других уређаја за затварање ормана за струјомере, водомере, телефонске и телевизијске инсталације у згради;
				6) кречење и бојење заједничких просторија у згради;
				7) фарбање цевне мреже, грејних тела и других уређаја у заједничким деловима зграде;
				8) одржавање хигијене у заједничким деловима зграде (чишћење и прање улаза, столарије, заједничких просторија, степеништа, ходника, застакљених површина и др.);
				9) чишћење и одржавање платоа и тротоара око зграде, односно насипа, усека, ригола и сл.; 
				10) друге радове којима се обезбеђује одржавање зграде на задовољавајућем нивоу употребљивости.
				Члан 7.
				Активности на текућем одржавању које се изводе ради спречавања штетних последица по живот и здравље људи, животну средину, привреду или имовину веће вредности и које имају приоритет у текућем одржавању зграде, нарочито обухватају:
				1) скидање и поправку елемената фасаде и крова за које се утврди да угрожавају безбедност људи и имовине (малтера, фасадних облога, кровног покривача и др.);
				2) поправку или замену елемената крова, ради заштите од прокишњавања, односно продора воде и других атмосферских падавина, као и поправку или замену других елемената који су везани за кров (димњаци, вентилациони канали, кровни отвори);
				3) поновно стављање лифта у погон, односно поправку или замену елемената и делова лифта као и испитивање исправности према важећим прописима о лифтовима;
				4) поправку или замену олука и олучних цеви и других лимених опшивки, уколико се утврди да су узрок појаве влаге и прокишњавања;
				5) скидање или поправку оштећених делова балкона, тераса, лођа и степеништа зграде за које се утврди да угрожавају безбедност људи и имовине;
				6) поправку или замену водоводне и канализационе цеви и по потреби снимања исте, специјализованом опремом када дође до прскања њених делова;
				7) поправку или замену хидрофора и његових делова када због квара зграда остане без воде;
				8) избацивање подземних и сливних вода из подрумских и других просторија у згради;
				9) отклањање узрока нестанка струје због квара на електроинсталацији зграде, од струјомерног ормана до потрошача; 
				10) утврђивање и отклањање узрока електризирања уређаја и инсталација у згради, односно отклањање кварова и недостатака који могу довести до пожара;
				11) поправку или замену цевне мреже, грејних тела и делова топловодних, односно гасних постројења зграде, због прскања делова мреже, грејних тела и топловодног, односно гасног система;
				12) поправку или замену оштећеног противпожарног степеништа;
				13) поправку хидраната, хидрантских црева и других хидрантских делова у згради када дође до прскања, оштећења њихових делова или нестанка; 
				14) поправку или замену инсталација и уређаја за заштиту од пожара;
				15) поправку или замену неисправних громобрана;
				16) поправку агрегата;
				17) друге активности којима се спречавају штетне последице по живот и здравље људи, животну средину, привреду или имовину веће вредности.
				Предузимање активности из става 1. овог члана отпочиње без одлагања, а у зависности од врсте оштећења или квара, најкасније у року од 30 дана од дана настанка оштећења или квара.
				Члан 8.
				Активности одржавања којима се отклања непосредна опасности по живот, здравље и сигурност људи и имовине које се извршавају без одлагања, а најкасније у року од 48 сати од тренутка сазнања о опасности, су:
				1) одглављивање, обезбеђење и ослобађање лица и ствари из заглављене кабине лифта; 
				2) затварање воде на централном вентилу и главним вентилима по вертикалама услед пуцања водоводне инсталације;
				3) интервенције којима се згради обезбеђује редовно снабдевање водом и електричном енергијом;
				4) одгушивање канализационе мреже у згради или посебним делу и одношење изливних остатака и дезинфекција простора;
				5) обезбеђење угроженог простора (тротоара, прилазних стаза и друго) у окружењу зграде упозоравајућом оградном баријером са знаком упозорења, ради безбедности људи и имовине од делова склоних паду са стамбене зграде, као и леденица;
				6) предузимање заштитних мера у циљу превенције пожара и других оштећења којима се спречавају угрожавање безбедности лица и имовине;
				7) друге активности којима се отклања непосредна опасност по живот, здравље и сигурност људи и имовине.
				Члан 9.
				Активности на инвестиционом одржавању могу се, ради побољшања услова коришћења зграде, обављати на елементима зграде из Табеле 1. тач. 2. и 5. 
				Члан 10.
				Овaj правилник ступа на снагу осмог дана од дана објављивања у „Службеном гласнику Републике Србије”.
				Број 110-00-79/2017-12
				У Београду, 25. маја 2017. године
				Министар,
				проф. др Зорана З. Михајловић, с.р.
	

