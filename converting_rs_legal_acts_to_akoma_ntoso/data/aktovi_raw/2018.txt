


	
	Zakon


	
	На основу члана 112. став 1. тачка 2. Устава Републике Србије, доносим
	УКАЗ
	о проглашењу Закона о потврђивању Анекса бр. 2 Споразума о економској и техничкој сарадњи у области инфраструктуре између Владе Републике Србије 
	и Владе Народне Републике Кине
	Проглашава се Закон о потврђивању Анекса бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине, који је донела Народна скупштина Републике Србије на Четвртој седници Другог редовног заседања у 2013. години, 26. новембра 2013. године.
	
	ПР број 128
	У Београду, 27. новембра 2013. године
	Председник Републике,
	Томислав Николић, 
	с.р.
	
	
	ЗАКОН
	о потврђивању Анекса бр. 2 Споразума о економској 
	и техничкој сарадњи у области инфраструктуре између Владе Републике Србије и Владе Народне 
	Републике Кине
	
	"Службени гласник РС - Међународни уговори", број 13 од 27. новембра 2013.
	
	Члан 1.
	Потврђује се Анекс бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине, сачињен у Пекингу, 26. августа 2013. године, у оригиналу на српском, кинеском и енглеском језику.
	Члан 2.
	Текст Анекса бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине у оригиналу на српском језику гласи:
	Анекс бр. 2
	СПОРАЗУМА О ЕКОНОМСКОЈ И ТЕХНИЧКОЈ САРАДЊИ 
	
	У ОБЛАСТИ ИНФРАСТРУКТУРЕ 
	ИЗМЕЂУ 
	ВЛАДЕ РЕПУБЛИКЕ СРБИЈЕ И ВЛАДЕ НАРОДНЕ 
	РЕПУБЛИКЕ КИНЕ
	Влада Републике Србије и Влада Народне Републике Кине (у даљем тексту: Стране) закључиле су Споразум о економској и техничкој сарадњи у области инфраструктуре између Владе Републике Србије и Владе Народне Републике Кине, дана 20. августа 2009. године у Пекингу (у даљем тексту: Споразум).
	Кроз пријатељске консултације, Стране су се споразумеле да закључе Анекс бр. 2 којим се врше измeне Споразума: 
	
	Члан 1.
	У Споразуму о економској и техничкој сарадњи у области инфраструктуре између Владе Републике Србије и Владе Народне Републике Кине, чл. 3, 5. и 6. мењају се и гласе:
	„Члан 3.
	За праћење и спровођење Споразума одређују се министарство надлежно за пословe економских односа са иностранством Републике Србије и Министaрство трговине Народне Републике Кине.
	Члан 5.
	Предлози и понуде поднети од стране надлежних државних органа, институција и/или компанија одговорних за спровођење програма и пројеката и посебних уговора наведених у члану 4. Споразума, процењиваће се са становишта конкурентности на међународном тржишту, посебно у смислу цена, услова плаћања, услова извршења и испоруке, као и нивоа и квалитета опреме и услуга, а о чему ће се закључивати уговори.
	Надлежна кинеска привредна удружења могу предлагати квалификоване извођаче радова за учешће у пројектима наведеним у члану 4. Споразума. Листу препоручених извођача радова за сваки појединачни пројекат једна Страна доставља Страни у којој се пројекат изводи.
	Споразуми, уговори, програми и пројекти сачињени у складу са чланом 4. Споразума на територији Републике Србије не подлежу обавези расписивања јавног надметања за обављање послова инвестиционих радова и испоруку роба и услуга, осим ако није другачије одређено у комерцијалном уговору из става 4. овог члана. 
	
	Избор најповољнијег подизвођача и испоручиоца добара и услуга, са седиштем у земљи у којој се изводи инфраструктурни пројекат врши се у складу са процедуром утврђеном у комерцијалном уговору о извођењу пројекта. 
	
	Члан 6.
	Стране ће пружити једна другој сву неопходну помоћ за обезбеђивање уласка, боравка и одласка из земље особља акредитованог за обављање активности у оквиру Споразума, а у складу са националним законодавством.
	На увоз и промет добара и услуга за спровођење пројеката саобраћајне инфраструктуре за извршење споразума, уговора, програмa и пројекaта сачињених у складу са чланом 4. Споразума, на територији Републике Србије не плаћа се царина и порез на додату вредности (ПДВ) а у вези са извршењем тих споразума, уговора, програма и пројеката од стране извођача радова.”
	Члан 2.
	Све остале одредбе Споразума остају непромењене.
	Члан 3.
	Овај анекс бр. 2 Споразума о економској и техничкој сарадњи у области инфраструктуре између Владе Републике Србије и Владе Народне Републике Кине ступа на снагу даном пријема последњег обавештења којим Стране обавештавају једна другу да су испуњене све унутрашње процедуре неопходне за ступање на снагу.
	Сачињено у Пекингу, дана 26. августа 2013. године, у два оригинална примерка на српском, кинеском и енглеском језику, при чему су сви текстови једнако веродостојни. У случају разлике у тумачењу, меродаван је текст на енглеском језику.
	
	
		
			
				
				ЗА ВЛАДУ 
				РЕПУБЛИКЕ СРБИЈЕ
				
				ЗА ВЛАДУ 
				НАРОДНЕ РЕПУБЛИКЕ КИНЕ
			
			
				
				Иван Мркић, с.р.
				
				Гао Хученг, с.р.
			
		
	
	Члан 3.
	Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.

