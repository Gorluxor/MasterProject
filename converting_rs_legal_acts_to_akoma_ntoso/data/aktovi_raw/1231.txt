



На
основу члана 79. став 1. Закона о социјалној заштити и обезбеђивању социјалне
сигурности грађана („Службени гласник Републике Србије”, бр. 36/91, 79/91,
33/93, 53/93, 67/93, 46/94, 48/94, 52/96 и 29/2001),

Влада
Републике Србије доноси



ОДЛУКА

О
ОСНИВАЊУ ДОМА ЗА ОДРАСЛА ИНВАЛИДНА ЛИЦА У БЕОГРАДУ

„Службени
гласник РС”, број 42 од 19. јула 2002.



Члан
1.

Оснива се Дом за
одрасла инвалидна лица у Београду (у даљем тексту: Дом).



Члан
2.

Дом обавља делатност
збрињавања телесно-инвалидних лица са очуваним менталним способностима.



Члан
3.

Средства за оснивање
и почетак рада Дома чини део средстава Геронтолошког центра у Београду, које је
користила организациона јединица – Дом за телесно-инвалидна лица са очуваним
менталним способностима, са билансним стањем на дан 31. августа 2002. године.



Члан
4.

Дом почиње са радом
1. септембра 2002. године.



Члан
5.

До конституисања
управног одбора Влада Републике Србије образује привремени управни одбор који
има пет чланова.



Члан
6.

Привремени управни
одбор:

1) донеће статут
Дома,

2) донеће годишњи
програм рада Дома,

3) обављаће друге
послове из надлежности управног одбора.



Члан
7.

До именовања
директора Дома његове послове обављаће вршилац дужности директора Дома кога ће
именовати министар надлежан за социјална питања.



Члан
8.

Корисници који су
смештени у организационој јединици – Дом за телесно-инвалидна лица са очуваним
менталним способностима, у оквиру Геронтолошког центра у Београду, наставиће да
остварују право на смештај у Дому.



Члан
9.

Даном почетка рада
Дом преузима запослене у Геронтолошком центру у Београду који су радили у
организационој јединици – Дом за телесно-инвалидна лица са очуваним менталним
способностима.



Члан
10.

Ова одлука ступа на
снагу осмог дана од дана објављивања у „Службеном гласнику Републике Србије”.



05 број 02-10327/2002

У Београду, 18. јула 2002. године

Влада Републике Србије

Потпредседник,

мр Миодраг Исаков, с.р.





