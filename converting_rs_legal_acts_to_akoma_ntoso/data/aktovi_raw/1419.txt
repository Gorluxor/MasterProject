




На
основу члана 32. став 1. Закона о економским и другим односима у производњи и
промету наоружања и војне опреме („Службени лист СФРЈ“, бр. 25/79), Саветно
извршно веће доноси





УРЕДБУ

о 
условима и начину закључивања уговора о извођењу инвестиционих радова у 
иностранству, који се односе на изградњу капацитета за производњу наоружања и 
војне опреме и других војних објеката

„Службени
лист СФРЈ”, број 17 од 8. априла 1983.





I.
Опште одредбе



Члан
1.

Ова уредба се
примењује на предузимање претходних и припремних радњи за закључивање уговора и
закључивања уговора о извођењу инвестиционих радова у иностранству за изградњу
капацитета за производњу наоружања и војне опреме и других војних објеката,
које врши Савезна дирекција за промет и резерве производа са посебном наменом
(у даљем тексту: Савезна дирекција), организација удруженог рада која производи
наоружање и војну опрему и друга организација удруженог рада (у даљем тексту:
организације удруженог рада).

Под другом
организацијом удруженог рада из члана 1. ове уредбе подразумева се организација
удруженог рада која је уписана у судски регистар за извођење инвестиционих
радова у Југославији и која испуњава прописане услове за извођење тих радова у
иностранству.



Члан
2.

Под капацитетом за
производњу наоружања и војне опреме, у смислу члана 1. ове уредбе,
подразумевају се капацитети утврђени савезним законом којим се уређује
производња наоружања и војне опреме.

Под војним
објектима, у смислу члана 1. ове уредбе, подразумевају се војна утврђења,
касарне, аеродроми, оперативни и командни центри, луке, обале, пристаништа,
докови, складишта, војне установе, војне болнице, војни кампови, војни хотели,
станови за војна лица, војна одмаралишта, рекреациони центри, погони за
производњу логистичких потреба (за интегрално техничко обезбеђење) и други
објекти за војне потребе.



Члан
3.

Одредбе ове уредбе
примењују се и на извођење инвестиционих радова из члана 1. ове уредбе у трећој
земљи, ако је извођач радова страно лице, а организација удруженог рада,
односно Савезна дирекција кооперант, односно подизвођач страног извођача.



II.
Давање сагласности за претходне и припремне радње



Члан
4.

Захтев за добијање
сагласности за предузимање претходних и припремних радњи у вези са закључењем
уговора о извођењу инвестиционих радова у иностранству у смислу члана 32. став
2. Закона о економским и другим односима у производњи и промету наоружања и
војне опреме, подноси се Савезном секретаријату за народну одбрану у року од 15
дана од дана објављивања лицитације или пријема позива за подношење понуде,
односно позива за закључење уговора путем непосредне погодбе.

Захтев из става 1.
овог члана организације удруженог рада подносе Савезном секретаријату за
народну одбрану, преко Савезне дирекције.



Члан
5.

Захтев из члана 4.
ове уредбе треба да садржи:

1) назив и седиште
носиоца посла који подноси захтев;

2) назив и адресу
страног наручиоца посла;

3) назив и локацију
објекта на коме ће се изводити радови;

4) врсту радова.



Члан
6.

Савезни секретаријат
за народну одбрану издаће, односно ускратиће сагласност по захтеву из члана 4.
ове уредбе у року од 10 дана од дана пријема захтева.

Сагласност из става
1. овог члана важи једну годину.



Члан
7.

Под претходним и
припремним радњама из члана 1. ове уредбе подразумевају се давање и прибављање
података и документације за учешће на јавном надметању и за израду понуде.



Члан
8.

Ако Савезном
секретаријату за народну одбрану истовремено поднесу захтев из члана 4. ове
уредбе две или више организација удруженог рада, које испуњавају услове
предвиђене овом уредбом и другим прописима о извођењу инвестиционих радова у
иностранству, тај секретаријат ће пре издавања сагласности дати иницијативу да
се подносиоци захтева споразумеју ко ће преузети извођење односних
инвестиционих радова као носилац посла.

Ако се не постигне
споразум у смислу става 1. овог члана Савезни секретаријат за народну одбрану
одлучиће, према критеријумима из члана 9. ове уредбе, којој ће се организацији
удруженог рада издати сагласност из члана 6. ове уредбе.

Поступак
споразумевања подносиоца захтева из става 1. овог члана спроводи се преко
Савезне дирекције.



Члан
9.

Критеријуми за
издавање сагласности у смислу члана 8. став 2. ове уредбе јесу: да организација
удруженог рада има више искуства и успеха у извођењу радова из члана 1. ове
уредбе у Југославији и земљи инвеститора или извођењу сличних радова, да има
боље резултате пословања, веће укупне и слободне капацитете, бољу организацију
и технологију рада, већи степен коришћења југословенске опреме, материјала и
радне снаге, више могућности да испуни услове које захтева страни инвеститор и
друге предности за одређени посао.



Члан
10.

Кад Савезна
дирекција закључује уговор о извођењу инвестиционих радова у иностранству, као
носилац посла, приликом избора извођача радова – коопераната за извођење појединих
радова, руководиће се критеријумима из члана 9. ове уредбе.

Кооперант из става
1. овог члана, приликом избора подизвођача, учесника у извршавању уговора са
страним инвеститором руководиће се критеријумима из члана 9. ове уредбе. О
избору подизвођача кооперант обавештава Савезну дирекцију ради добијања
претходне сагласности за избор подизвођача.



III.
Издавање дозволе за закључење уговора



Члан
11.

Захтев за добијање
дозволе за закључење уговора о извођењу инвестиционих радова у иностранству у
смислу члана 32. став 3. Закона о економским и другим односима у производњи и
промету наоружања и војне опреме подноси се Савезном секретаријату за народну
одбрану најдоцније на 15 дана пре дана подношења понуде страном наручиоцу
посла.

Захтев из става 1.
овог члана организације удруженог рада подносе Савезном секретаријату за народну
одбрану преко Савезне дирекције.



Члан
12.

Захтев из члана 11.
ове уредбе треба да садржи: 

1) назив и седиште
носиоца посла који подноси захтев;

2) назив и адресу
страног наручиоца посла;

3) назив и локацију
објекта на коме ће се изводити радови;

4) процену нето
девизног прилива који ће се остварити по односном послу;

5) рок извођења
радова (почетак и завршетак);

6) вредност радова
(оријентациона укупна вредност радова у валути у којој се уговара посао);

7) процену
могућности испоруке домаће опреме или друге робе и ангажовања домаћих
капацитета;

8) процену учешћа
домаће радне снаге и њене структуре у односном послу;

9) начин уступања
радова (лицитација, прикупљања понуда, непосредна погодба), датум објављивања
лицитације, односно позива за лицитацију или пријема позива за непосредну
погодбу;

10) назив и адресу
учесника у послу и оријентациону вредност послова који се уступају иностраним
кооперантима, ако су они потребни;

11) могућност
извођења инвестиционих радова на кредит, као и податке о даваоцу кредита и
врсти и висини кредита;

12) рок подношења
понуде;

13) битне услове
понуде.



Члан
13.

Савезни секретаријат
за народну одбрану даће, односно ускратиће дозволу за закључење уговора о
извођењу инвестиционих радова у иностранству у року од 10 дана од дана пријема
захтева.

Дозвола из става 1.
овог члана садржи податке предвиђене у члану 12. ове уредбе, као и, по потреби,
упутство о придржавању одређених услова за рад у односној земљи.

Дозвола из става 1.
овог члана важи једну годину.



IV.
Евидентирање уговора



Члан
14.

Уговор о извођењу
инвестиционих радова у иностранству, закључен сагласно овој уредби, подноси се
у року од 30 дана од дана закључења уговора Савезном секретаријату за народну
одбрану ради евидентирања.

Евиденција из става
1. овог члана води се у Савезној дирекцији.



Члан
15.

У евиденцију из
члана 14. ове уредбе уносе се следећи подаци:

1) назив и седиште
сауговарача (страног инвеститора и носиоца посла домаће организације);

2) предмет уговора;

3) називи извођача
радова-учесника у послу (коопераната, подизвођача, а посебно страних
коопераната);

4) укупна вредност
уговорених радова и вредност радова појединих учесника у послу исказана у
уговореној валути;

5) рок завршетка
радова;

6) датум и место
закључења уговора.

Носилац посла је
дужан да у захтев за евидентирање уговора уносе податке из става 1. овог члана.

Уз захтев за
евидентирање уговора прилаже се закључени уговор (оригинал и превод уговора
који је оверио подносилац захтева), као и решења о сагласности и дозволи из чл.
6. и 13. ове уредбе.



Члан
16.

Потврду о томе да је
уговор евидентиран издаје Савезни секретаријат за народну одбрану у року од 15
дана од дана уредно поднесеног захтева.

Потврду из става 1.
овог члана Савезни секретаријат за народну одбрану доставља подносиоцу захтева
Народној банци Југославије – Војном сервису и Служби друштвеног књиговодства
Југославије.

Ако у току
реализације уговора настану промене које се односе на податке из члана 15. став
1. ове уредбе, носилац посла је дужан да о томе писмено обавести Савезни
секретаријат за народну одбрану.

Промене из става 3.
овог члана уносе се у евиденцију о уговорима а Савезни секретаријат за народну
одбрану ће допунити, односно изменити потврду из става 1. овог члана.



V.
Остале одредбе



Члан
17.

Свака измена и
допуна уговора у току извођења инвестиционих радова у иностранству којом се
уговорена цена повећава преко 30% за уговоре мање вредности, а 10% за уговоре
веће вредности, или мења врста радова или објекта, сматра се новим уговором у
смислу ове уредбе и подлеже поступку издавања сагласности и дозволе, као и
евидентирању закључених уговора под условима и на начин који су прописани овом
уредбом.



VI.
Прелазне и завршне одредбе



Члан
18.

Уговори о извођењу
инвестиционих радова у иностранству који су закључени и евидентирани по раније
важећим прописима извршавају се по тим прописима.

Уговори који су
закључени, а нису евидентирани до дана ступања на снагу ове уредбе,
евидентираће се по овој уредби.

Све измене и допуне
уговора које се закључују од дана ступања на снагу ове уредбе морају бити у
складу са одредбама ове уредбе.



Члан
19.

Ова уредба ступа на
снагу осмог дана од дана објављивања у „Службеном листу СФРЈ”.



Е. п. бр. 154

17. марта 1983.
године

Београд


Савезно извршно веће

Потпредседник,


Борисав Сребрић, с.
р.



