


	Редакцијски пречишћен текст






На
основу члана 71. став 1. Закона о државној управи („Службени гласник РС”, бр.
20/92 и 48/93) а у вези са чланом 11. тач. 3) и 4) Закона о заштити биља
(„Службени лист СРЈ”, бр. 24/98 и 26/98),

Министар
пољопривреде, шумарства и водопривреде доноси



НАРЕДБУ

о предузимању мера заштите малине од болести трулежи
корена малине коју проузрокује фитопатогена гљива Phitophthora fragariae var.
Rubi

„Службени
гласник РС", бр. 25 од 17. марта 2005, 114 од 23. 
децембра 2005.



1.
Ради спречавања појаве и ширења болести трулежи корена малине коју проузрокује
фитопатогена гљива Phitophora fragiae фрагариае var. Rubi (у даљем тексту: Pf)
наређују се следеће мере: 

1)
забрањује се заснивање матичних засада најмање три године после гајења Rubus
spp. (гајена и дивља малина и купина и њихови хибриди);

2)
површине матичних засада морају да се ограде заштитном оградом;

3)
пре, као и током заснивања матичних засада мора да се изврши контрола
површинских и подземних вода као, и вода за евентуално наводњавање на присуство
Pf;

4)
дезинфикација механизације, оруђа и алата формалином у концентрацији 15% или
другим препаратима за ту намену;

5)
коришћење заштитних кеса на ногама при кретању кроз матични засад.

2.
Произвођачи који се баве увозом садног материјала малине, уз захтев за добијање
одобрења дужни су да наведу податке о:

1)
сорти и категорији садног материјала који увозе;

2)
облику у коме се садни материјал увози (коренов систем, коренове резнице,
саднице, саднице у контејнерима) и у којој количини;

3)
броју и величини катастарске парцеле на којој подижу матични засад; 

4)
томе да ли је извозник садни материјал тестирао на присуство Pf следећим
методама: bait тест, PCR или PCR – RFLP (посебно ако тај материјал потиче из
земаља где је утврђено присуство овог патогена).

3.
Произвођачи садног материјала малине дужни су да приликом пријаве производње
доставе копију уговора закљученог са надлежном подручном пољопривредном службом
(у даљем тексту: подручна служба) о вршењу обавезних здравствених контрола у
току вегетације.

4.
Произвођачи садног материјала малине дужни да о сваком уоченом сумњивом
симптому ове болести обавесте подручну службу са којом имају закључен уговор у
складу са тачком 3. ове наредбе и надлежног фитосанитарног инспектора.

5.
Подручне службе врше здравствене прегледе матичних засада у току вегетације
најмање два пута, и то: први преглед у периоду мај – јун и други током јула
месеца. Подручне службе врше узорковање корена из матичних засада малине током
првог прегледа у циљу тестирања на присуство ПФ. Узорци се узимају са земљом,
пакују се у пластичне кесе и бломбирају у присуству произвођача и надлежног
фитосанитарног инспектора о чему се сачињава записник. Узорци се шаљу
овлашћеној лабораторији на анализу. 

6.
Овлашћене лабораторије у вршењу анализе узорака корена малине из матичних или
производних засада примењују следеће методе: nested PCR са прајмерима
специфичним за врсту Pf; или PCR – RFLP са универзалним Phytophora prymerima и
дигестијом рестрикционим ензимом Msp1.

7.
Подручне службе су дужне да обилазе производне засаде малине пред бербу, током
и после бербе у циљу утврђивања болести Pf, уз коришћење GPS апарата ради
обележавања координата локације. После утврђивања симптома сушења подручна
служба је дужна да о томе обавести министарство надлежно за послове заштите
биља.

8.
Подручне службе су дужне да обавесте 
држаоце
производних засада*
малине о мерама које треба да предузму за сузбијање болести,и то:

1)
вађење и уништавање заражених биљака; 

2)
попуњавање празних места здравим садницама малине после издизања редова; 


3)
прокопавање канала између редова ради дренирања воде из зоне корена;

4)
заливање редова ридомилом у концентрацији 0,66%, у рано пролеће и јесен.

*
„Службени гласник РС”, број 114/2005.

9.
Правна и физичка лица која намеравају да подигну нове производне засаде малине
дужна су да о томе обавесте подручну службу која ће их упознати са технологијом
подизања производних засада у складу са важећим прописима и добром
произвођачком праксом (подизање засада на издигнутим редовима итд.).

10.
Произвођачи садног материјала малине и друга правна и физичка лица дужна су да
користе и стављају у промет цертификовани и/или садни материјал малине који
није заражен.

11.
Против лица која се не придржавају ове наредбе фитосанитарни инспектор ће
поднети захтев за покретање прекршајног поступка.

12.
Ова наредба ступа на снагу наредног дана од дана објављивања у „Службеном
гласнику Републике Србије”.




Број 321-01-00302/2005-09
У Београду, 15. марта 2005. године 
Министар,Ивана Дулић-Марковић, с.р.

