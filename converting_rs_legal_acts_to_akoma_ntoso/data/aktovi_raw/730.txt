







На основу члана 14. став 1. Закона о универзитету
(„Службени гласник РС”, број 20/98),

Влада Републике Србије доноси


	

ОДЛУКУ
	о оснивању Филолошко-уметничког 
	факултета у Крагујевцу

"Службени
гласник РС", број 21 од 23. априла 2002.





Члан 1.

Оснива се Филолошко-уметнички факултет са седиштем у
Крагујевцу, Улица Јована Цвијића б.б.

Факултет из става 1. овог члана у саставу је
Универзитета у Крагујевцу. 



Члан 2.

Филолошко-уметнички факултет у Крагујевцу (у даљем
тексту: Факултет) обављаће образовну и научну делатност у области високог
образовања.



Члан 3.

На оснивање, организацију и рад Факултета примењују се
прописи о јавним службама и о универзитету.



Члан 4.

Средства за оснивање и почетак рада Факултета
обезбеђују се у складу са законом.



Члан 5.

Факултет почиње са радом 1. јуна 2002. године.



Члан 6.

До именовања управног одбора у складу са законом,
именује се привремени управни одбор у саставу:

1. проф. др Слободан Малинић, председник,

2. доц. Видан Папић, члан,

3. проф. др Душан Иванић, члан,

4. проф. Милоје Николић, члан,

5. Јован Кумбуровић, члан,

6. Славомир Вујичић, члан,

7. Светлана Вујовић, члан,

8. Марија Андрејевић, члан,

9. Милка Стојановић, члан.



Члан 7.

Привремени управни одбор:

1) донеће статут Факултета,

2) донеће годишњи програм рада Факултета,

3) обављаће и друге послове из надлежности управног
одбора утврђене законом.



Члан 8.

До именовања декана Факултета, његове послове ће
обављати и вршити његова овлашћења проф. Милоје Николић.



Члан 9.

Факултет ће донети опште акте у року од 30 дана од дана
доношења статута.



Члан 10.

Ова
одлука ступа на снагу осмог дана од дана објављивања у „Службеном гласнику
Републике Србије”.





05 број 612-5261/2002

У Београду, 18. априла
2002. године


Влада Републике Србије

Потпредседник,

проф. др 
Жарко Кораћ, с.р.



