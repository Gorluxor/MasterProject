




На основу 

члана 6. став
1. Закона о надзору над прехрамбеним производима биљног порекла
(„Служени гласник
РС“, број 25/96),

Министар пољопривреде, шумарства и
водопривреде, доноси





ПРАВИЛНИК


о ближим условима за производњу и промет прехрамбених производа биљног порекла

„Службени
гласник РС", број 50 од 4. 
децембра 1996.





I.
УВОДНА ОДРЕДБА



Члан
1.

Овим правилником
прописују се ближи услови у погледу објекта, уређаја и опреме за производњу и
промет прехрамбених производа биљног порекла (у даљем тексту: прехрамбени
производи) и одређују делатности за чије је обављање потребна одговарајућа
стручна спрема.



II.
УСЛОВИ У ПОГЛЕДУ ПРОСТОРИЈА ЗА ПРОИЗВОДЊУ ПРЕХРАМБЕНИХ ПРОИЗВОДА



Члан
2.

Предузеће, друго
правно и физичко лице и предузетник који обављају производњу прехрамбених
производа обезбеђују просторије у којима се врши пријем, чување и складиштење
сировина, просторије за производњу, просторије у којима се врши паковање и
декларисање и просторије у којима се чувају и складиште готови прехрамбени
производи, чији број и величина зависе од врсте сировина, врсте прехрамбеног
производа и технолошког поступка производње.

Просторије из става
1. овог члана изграђују се од чврстог и незапаљивог материјала који неће
неповољно утицати на квалитет сировине и готовог производа и имају обезбеђену
вентилацију, осветљење и заштиту од уласка инсеката, птица и глодара.

Путеви којима се
врши допремање и отпремање сировина и готових прехрамбених производа морају
бити такви да се не укрштају.



Члан
3.

У једној просторији
може се складиштити више врста сировина или готових прехрамбених производа које
штетно не утичу на квалитет друге врсте сировина или готових прехрамбених
производа и да има довољно простора за лаку манипулацију при смештају и узимању
сировина и готових прехрамбених производа.

У просторији из
става 1. овог члана не може се складиштити употребљена амбалажа, производи,
предмети и материјали који својим мирисом и нечистоћом могу променити
органолептичка својства прехрамбеног производа.



Члан
4.

За производњу
освежавајућих безалкохолних пића поред просторија из члана 2. овог правилника
обезбеђује се и посебна просторија за прање повратне амбалаже (боца, носиљки).



III.
УСЛОВИ У ПОГЛЕДУ ОПРЕМЕ И УРЕЂАЈА ЗА ПРОИЗВОДЊУ ПРЕХРАМБЕНИХ ПРОИЗВОДА



Члан
5.

Опрема и уређаји у
просторији за пријем, чување и складиштење сировина, а у зависности од врсте,
капацитета и технолошког поступка производње јесте:

1) пријемна рампа и
усипни кош;

2) ваге и уређаји за
мерење количине сировине и помоћног материјала;

3) унутрашња
транспортна средства за манипулацију и смештај сировина и полупроизвода;

4) подметачи, полице
и палете за складиштење одређених врста сировина;

5) расхладни и други
уређаји за одржавање температуре, влаге, контролисане и модификоване атмосфере,
као и уређаји за убрзавање дозревања одређених сировина;

6) инструменти за
мерење температуре и релативне влаге, ако се складиште хигроскопни и лако
кварљиви прехрамбени производи;

7) инструменти за
утврђивање квалитета сировина.

Место пријема и
испоруке сировина мора имати надстрешницу довољне дужине да штити возило којим
се врши допремање сировина.



Члан
6.

Опрема и уређаји у
производној просторији а у зависности од врсте, капацитета и технолошког
поступка производње прехрамбеног производа, јесте:

1) инструменти за
мерење протока сировина, помоћног материјала, полупроизвода и готових
производа;

2) уређаји и опрема
за прање и чишћење, љушћење, односно механичку припрему сировина за прераду;

3) уређаји и опрема
за класирање сировина;

4) уређаји и опрема
за биохемијску, односно физичку, односно термичку обраду сировина, помоћног
материјала и полупроизвода;

5) уређаји и опрема
за екстракцију;

6) уређаји и опрема
за филтрирање, просејавање, миксирање и глазирање готових производа;

7) уређаји и опрема
за затворен транспорт готових производа;

8) инструменти за
контролу квалитета готовог прехрамбеног производа.



Члан
7.

За производњу
освежавајућих безалкохолних пића, поред опреме и уређаја из члана 6. овог
правилника, обезбеђује се и:

1) аутоматски уређај
за прање боца;

2) суд за припрему
шећерног сирупа и за његову пастеризацију;

3) уређај за
пречишћавање шећерног сирупа;

4) суд за припрему
готовог сирупа;

5) уређај за мешање
воде и сирупа и импрегнацију (премикс уређај).

6) апарат за
наливање и пуњење освежавајућег безалкохолног пића у боце;

7) апарат за
затварање.

Судови и уређаји из
тач. 2, 3, 4, 5. и 6. овог члана повезују се системом цевовода и пумпи.



Члан
8.

За производњу
млинских производа, поред опреме и уређаја из члана 6. овог правилника,
обезбеђује се и:

1) за претходно и
млинско чишћење (у зависности од начина чишћења) и припрему:

- тријер;

- аспиратор;

- четкалица;

- рибалица;

- праоница (код
влажног начина чишћења);

- комора за
одлежавање и кондиционирање зрна;

- квасилица;

2) за прераду:

- ваљци за
вишестепено измељавање (у зависности од капацитета);

- уређај за
класирање млива;

- уређај за чишћење
гриза;

- уређај за
просејавање млива;

- истресилица мекиња
(вргач);

- најмање три коморе
за прихват и мешање брашна;

- коморе за прихват
споредних производа.

Сваки млин има
уређаје којима се обезбеђује најмање 78% избрашњавања уз мељаву најмање два
типа брашна од пшенице просечног квалитета према важећем југословенском
стандарду.



Члан
9.

За производњу
пекарских производа, поред опреме и уређаја из члана 6. овог правилника,
обезбеђује се следећа опрема и уређаји:

1) уређај за сејање
брашна;

2) уређај за
припрему и одмеравање топле воде;

3) месилица за
тесто;

4) уређај за
ферментацију теста;

5) гарб колица са
одговарајућим бројем посуда;

6) пећ са уређајем
за мерење температуре;

7) радни столови за
обраду теста,

8) посуде за
манипулацију;

9) опрема за прихват
и чување готових производа.

За производњу масних
пецива и пекарских колача обезбеђује се и радни сто за њихову производњу.

За производњу
тестенина, поред опреме и уређаја из става 1. тач. 1, 2, 3, 7, 8. и 9. овог
правилника обезбеђује се и уређај за обликовање и сушење.



Члан
10.

Опрема и уређаји у
просторијама за паковање и декларисање готових прехрамбених производа јесте:

1) вага за мерење са
полуаутоматским или аутоматским дозирањем готових производа;

2) машина за
паковање и затварање готових производа;

3) апарат за
етикетирање и декларисање готовог производа;

4) опрема за
транспорт упакованог производа;

5) машина за збирно
паковање готових производа.



Члан
11.

Опрема у просторији
за складиштење готових прехрамбених производа јесте:

1) палете;

2) полице;

3) подметачи;

4) унутрашња
транспортна средства за манипулацију и смештај готових прехрамбених производа.

Опрема из става 1.
овог члана мора бити довољно удаљена од пода, зида и тавана.



IV.
УСЛОВИ У ПОГЛЕДУ СТРУЧНЕ СПРЕМЕ ЗА ПРОИЗВОДЊУ ПРЕХРАМБЕНИХ ПРОИЗВОДА



Члан
12.

Процесом производње
шећера, биљних уља, производа од уља, производа од воћа и поврћа, воћних
сокова, освежавајућих безалкохолних пића, квасца, адитива, кекса и сродних производа,
чоколада и бомбонских производа руководи дипломирани инжењер пољопривреде смера
технологије прехрамбених производа, или дипломирани инжењер прехрамбене
технологије или дипломирани инжењер технологије или дипломирани хемичар.

Процесом производње
производа од воћа и поврћа, воћних сокова и освежавајућих безалкохолних пића
може руководити и дипломирани инжењер пољопривреде смера за воћарство и
виноградарство.

Процесом производње
млинских производа, хлеба, пецива, тестенина, чаја, производа од кафе, као и
колача, торти и сличних производа у посластичарници руководи лице које има
стечено одговарајуће средње образовање у трајању од најамње три године, односно
најмање III степен стручне спреме.



V.
УСЛОВИ ЗА ПРОМЕТ ПРЕХРАМБЕНИХ ПРОИЗВОДА



Члан
13.

Предузеће, друго
правно и физичко лице и предузетник који обавља промет прехрамбених производа
обезбеђује просторије за чување, односно складиштење прехрамбених производа
који испуњавају услове из члана 2. став 2. и чл. 3. и 11. овог правилника.



Члан
14.

Превозна средства
којима се обавља транспорт лако кварљивих прехрамбених производа имају уређаје
и опрему који обезбеђују одржавање квалитета готовог прехрамбеног производа.



VI.
ЗАВРШНА ОДРЕДБА



Члан
15.

Овај правилник ступа
на снагу осмог дана од дана објављивања у „Службеном гласнику Републике
Србије".





Број
110-00-53/96-04

У Београду,
20. новембра 1996. године

Министар,


Недељко

Шиповац,

с. р.

