


	
	Zakon

	


	
				На основу члана 112. став 1. тачка 2. Устава Републике Србије, доносим
				УКАЗ
				о проглашењу Закона о потврђивању Споразумa између Владе Републике Србије и Владе Републике Белорусије о војно-техничкој сарадњи 
				Проглашава се Закон о потврђивању Споразумa између Владе Републике Србије и Владе Републике Белорусије о војно-техничкој сарадњи, који је донела Народна скупштина Републике Србије, на Петој седници Првог редовног заседања у 2017. години, 29. маја 2017. године.
				ПР број 24
				У Београду, 29. маја 2017. године
				Председник Републике,
				Томислав Николић, с.р.
				ЗАКОН
				о потврђивању Споразумa између Владе Републике Србије и Владе Републике Белорусије о војно-техничкој сарадњи 
				"Службени гласник РС - Међународни уговори", 
				број 4 од 30. маја 2017.
				Члан 1.
				Потврђује се Споразум између Владе Републике Србије и Владе Републике Белорусије о војно-техничкој сарадњи, који је потписан у Минску, 26. јануара 2017. године, у оригиналу на српском, руском и енглеском језику.
				Члан 2.
				Текст Споразума у оригиналу на српском језику гласи:
				СПОРАЗУМИЗМЕЂУ ВЛАДЕ РЕПУБЛИКЕ CPБИJE И ВЛАДЕ РЕПУБЛИКЕ БЕЛОРУСИЈЕ О BOJHO-TEXHИЧKOJ САРАДЊИ
				Влада Републике Cpбиje и Влада Републике Белорусије, у даљем тексту: Стране, 
				У складу са циљевима и принципима дефинисаним у Повељи Уједињених нација, 
				Руководећи се општепризнатим начелима и нормама међународног права, као и узајамном тежњом за развијањем и јачањем пријатељских односа између Републике Србије и Републике Белорусије,
				У намери да paзвијajy војно-техничку сарадњу засновану на узајамном поштовању, поверењу и обостраном интересу Страна, 
				Споразумеле су се о следећем:
				Члан 1.
				Према овом споразуму, војно-техничка сарадња Страна се одвија у вези са следећим питањима: 
				– заједнички пројекти (пројекти на молбу једне од Страна) нових узорака војне технике и наоружања, радио и електронске опреме, технике специјалне намене, као и одговарајућих технологија за пројектовањe и производњу наведене технике и наоружања за ваздухопловство, противваздушну одбрану и копнену војску; 
				– производња, модернизација, ремонт и испорука:
				ваздухопловне технике и наоружања,
				технике и наоружања за противваздушну одбрану,
				оптичких инструмената, ласерске апаратуре и алата за специјалну намену,
				радио и електронске технике и наоружања, укључујући аутоматске системе управљања јединицама и наоружањем, телекомуникационо-информационих система и средстава, преноса података, извиђања и радиоелектронске борбе;
				– размена стручњака са циљем реализације активности у области истраживања, разраде, обуке, производње, ремонта и одржавања, као и заједничких пројеката;
				– предаја ексклузивних права, уз накнаду, за производњу наоружања и војне технике, обезбеђивање консултантске и техничке подршке у процесу те производње;
				– реализација заједничких активности на реконструкцији и модернизацији предузећа кoja производе робу војне намене;
				– пружање услуга техничког одржавања и ремонта наоружања и војне технике;
				– школовање, усавршавање и обука припадника оружаних снага и стручњака;
				– размена научно-техничких и других информација и искустава;
				– као и у вези са осталим питањима вoјно-техничке сарадње, о којима се Стране или њихови овлашћени органи договоре.
				Сарадња према овом споразуму се заснива на принципима узајамности и једнакости Страна. 
				Члан 2.
				Овлашћени органи Страна за реализацију овог споразума су:
				– за Владу Републике Србије – Министарство одбране Републике Србије;
				– за Владу Републике Белорусије – Државни војно-индустријски савет Републике Белорусије.
				Члан 3.
				Сарадња Страна на основу овог споразума реализује се у складу са законодавством сваке од држава Страна, као и у складу са њиховим међународним обавезама. 
				У циљу реализације овог споразума, Стране и/или овлашћени органи могу по потреби закључити посебне споразуме и уговоре, у односу на конкретна питања сарадње из члана 1. овог споразума.
				Стране могу, по потреби, формирати заједничку комисију за војно-техничку сарадњу и разрадити план војно-техничке сарадње.
				Члан 4.
				Стране се обавезују да обезбеде заштиту тајних података добијених на основу сарадње према овом споразуму, у складу са важећим законодавством држава Страна и међународним уговорима чије су оне потписнице. Једна од Страна може извршити предају података тpeћoj страни само после претходног обавештења и писане дозволе друге Стране.
				Подаци/информације добијени од једне од Страна током одвијања сарадње према овом споразуму, не смеју бити употребљени на штету друге Стране.
				Члан 5.
				Војнy технику, наоружање, укључујући и технологије и информације о њима који су добијени или купљени у складу са овим споразумом, свака од Страна употребљава изричито за намену како је била одређена и не сме их предати или продати трећој страни без одговарајуће претходне писане сагласности друге Стране.
				Члан 6.
				Стране су сагласне да постојећа права интелектуалне својине и пословне тајне, као и она која настану у оквиру војно-техничке сарадње према овом споразуму, поштују, чувају и штите у складу са важећим законодавством држава Страна и међународним уговорима чије су потписнице.
				Третман и коришћење права интелектуалне својине, која настане као резултат заједничког рада држава Страна у оквиру сарадње према овом споразуму, уређује се уговорима између држава Страна, којима се обезбеђује одговарајућа и ефикасна заштита интелектуалне својине, и у складу са националним законодавством држава Страна и међународним уговорима из области заштите права интелектуалне својине, чије су оне потписнице. 
				Члан 7.
				Сва спорна питања кoja се могу појавити током процеса сарадње, укључујући тумачења овог споразума, решаваће се путем преговора и консултација између Страна. 
				Члан 8.
				Овај споразум може бити измењен уз узајамну сагласност Страна, у писаној форми.
				Измене Споразума ступају на снагу у складу са чланом 9. овог споразума.
				Члан 9.
				Овај споразум ступа на снагу даном пријема последњег писаног обавештења, којим се Стране међусобно обавештавају, редовним дипломатским путем, о томе да су испуниле унутрашњу процедуру неопходну за његово ступање на снагу.
				Овај споразум се закључује на пет (5) година и аутоматски се продужава на наредне периоде од пет (5) година, осим уколико једна од Страна не обавести у писаном облику другу Страну најкасније шест месеци пре истека почетног или било ког другог периода важења овог споразума, о намери да раскине овај споразум.
				Престанак важења овог споразума не утиче на извршавање обавеза из споразума и уговора, који су закључени у складу с овим споразумом током периода његовог важења, осим у случају ако су се Стране договориле на други начин. 
				Сачињено у Минску, 26. јануара 2017. године, у по два оригинална примерка, сваки на српском, руском и енглеском jeзикy, при чему је сваки текст подједнако веродостојан. У случају потребе за тумачењем, енглески текст биће меродаван.
				
					
						
							
								За Владу
								Републике Србије 
								Зоран Ђорђевић, с.р.
							
							
								За Владу
								Републике Белорусије
								Сергеј Уруљев, с.р.
							
						
					
				
				Члан 3.
				Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.
	

