



На основу члана 9. Закона о основној
школи ("Службени гласник РС", бр. 50/92,
53/93, 67/93,48/94 и 66/94),

Влада Републике Србије донела је



ОДЛУКУ

О ОСНИВАЊУ ОСНОВНЕ
ШКОЛЕ „ПОПУЧКЕ" У ПОПУЧКАМА

"Службени 
гласник РС", број 40 од 20. септембра 1999.

Члан 1.

Оснива се Основна школа „Попучке" са седиштем у
Попучкама.

Члан 2.

Основна школа „Попучке" у Попучкама (у даљем
тексту: Школа) обавља делатност основног образовања и васпитања деце.

Члан 3.

На оснивање, организацију и рад Школе примењују се
прописи о јавним службама и основној школи.

Члан 4.

Средства за оснивање и почетак рада Школе чине средства
издвојеног одељења Основне школе „Ваљевски народноослободилачки партизански
одред" из Ваљева, у Попучкама, Дупљају и Забрдици са билансним стањем на
дан 31. августа 1999. године.

Члан 5.

Средства за обављање делатности Школе обезбеђују се у
складу са законом.

Члан 6.

До конституисања школског одбора Влада Републике Србије
образује привремени школски одбор који има 5 чланова.

Члан 7.

Привремени школски одбор:

1. донеће статут Школе;

2. донеће годишњи програм рада Школе;

3. обављаће друге послове из надлежности школског
одбора утврђене законом.

Члан 8.

До именовања директора Школе његове послове ће обављати
и вршити његова овлашћења вршилац дужности директора Школе, кога ће именовати
министар просвете.

Члан 9.

Школа ће донети опште акте у року од 30 дана од дана
доношења статута Школе.

Члан 10.

Ученици који су започели стицање основног образовања и
васпитања у издвојеним одељењима Основне школе „Ваљевски народноослободилачки
партизански одред" из Ваљева, у Попучкама, Дупљају и Забрдици, наставиће
стицање основног образовања и васпитања у Школи.

Члан 11.

Даном почетка рада Школа преузима запослене у
издвојеним одељењима Основне школе „Ваљевски народноослободилачки партизански
одред" из Ваљева, у Попучкама, Дупљају и Забрдици.

Члан 12.

Ова одлука ступа на снагу осмог дана од дана
објављивања у „Службеном гласнику Републике Србије".

05 број
610-3299/99

У Београду,
16. септембра 1999. године

Влада
Републике Србије

Потпредседник,

проф.
др Милован Бојић, с.р.







