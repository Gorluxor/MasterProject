





На
основу члана 11. став 2. Закона о средњој школи („Службени гласник РС”, бр.
50/92, 53/93, 67/93, 48/94, 24/96, 23/2002 и 25/2002),

Влада
Републике Србије доноси

ОДЛУКУ

О ОСНИВАЊУ ГИМНАЗИЈЕ
У БРУСУ

„Службени гласник
РС”, број 40 од
14.04.2003.





Члан 1.

Оснива
се Гимназија у Брусу, као школа за обављање делатности у области средњег образовања
и васпитања.

Члан 2.

Гимназија
ће пословати под називом: Гимназија, са потпуном одговорношћу.

Седиште
Гимназије је у Брусу, Улица Братиславе Петровић број 69.

Члан 3.

На
оснивање, организацију и рад Гимназије примењују се прописи о јавним службама и
средњој школи.

Члан 4.

Средства
за почетак рада и обављање делатности Гимназије обезбеђују се у складу са законом.

Члан 5.

Гимназија
ће остваривати наставни план и програм за гимназију општег типа од првог до четвртог
разреда почев од школске 2003/2004. године.

Наставни
план и програм остварује се на српском језику.

Члан 6.

До
конституисања школског одбора Влада Републике Србије образује привремени школски
одбор у саставу:

1.
Горан Деспотовић, дипл. правник, радник СО Брус,

2.
Богољуб Јевтић, професор физичког васпитања у Техничкој школи у Брусу,

3.
Љиљана Живанчевић, професор математике у Техничкој школи у Брусу,

4.
Весна Маринковић, професор српског језика у Техничкој школи у Брусу,

5.
Стадија Обрадовић, дипл. правник у СО Брус,

6.
др Миломир Петровић, одборник и члан Извршног одбора СО Брус,

7.
Милосав Максимовић, дипл. економиста, радник Националног парка „Копаоник”,

8.
Србољуб Шовић, одборник и члан Извршног одбора СО Брус,

9.
Иван Вучковић, одборник СО Брус.

Члан 7.

Привремени
школски одбор:

1)
донеће статут Гимназије до 1. септембра 2003. године,

2)
донеће годишњи програм рада Гимназије,

3)
расписаће конкурс за избор наставника и стручних сарадника и даће мишљење о њиховом
избору,

4)
обављаће друге послове из надлежности школског одбора утврђене законом.

Привремени
школски одбор престаје са радом када Скупштина општине Брус именује школски одбор
у складу са Законом о средњој школи.

Члан 8.

До
именовања директора Гимназије његове послове ће обављати и вршити његова овлашћења
вршилац дужности директора Гимназије кога ће именовати министар просвете и спорта.

Члан 9.

Општи
акт Гимназије донеће се у року од 30 дана од дана доношења статута Гимназије.

Члан 10.

Ова одлука ступа на снагу
осмог дана од дана објављивања у „Службеном гласнику Републике Србије”.







05
број 611-1888/2003-001

У
Београду, 10. априла 2003. године

Влада
Републике Србије

Потпредседник,

др
Небојша Човић, с.р.



