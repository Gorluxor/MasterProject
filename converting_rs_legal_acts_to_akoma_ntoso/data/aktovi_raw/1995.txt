


	
	Zakon

	


	
				
				На основу члана 112. став 1. тачка 2. Устава Републике Србије, доносим
				УКАЗ
				о проглашењу Закона о потврђивању Споразума између Владе Републике Србије и Кабинета министара Украјине о сарадњи у области туризма
				Проглашава се Закон о потврђивању Споразума између Владе Републике Србије и Кабинета министара Украјине о сарадњи у области туризма, који је донела Народна скупштина Републике Србије на Четвртој седници Првог редовног заседања у 2015. години, 17. априла 2015. године.
				ПР број 50
				У Београду, 21. априла 2015. године
				Председник Републике,
				Томислав Николић, с.р.
				
				ЗАКОН
				о потврђивању Споразума између Владе Републике Србије и Кабинета министара Украјине о сарадњи у области туризма
				"Службени гласник РС - Међународни уговори", 
				број 8 од 21. априла 2015.
				
				Члан 1.
				Потврђује се Споразум између Владе Републике Србије и Кабинета министара Украјине о сарадњи у области туризма, сачињен у Београду 6. јуна 2013. године на српском, украјинском и енглеском језику. 
				Члан 2.
				Текст Споразума између Владе Републике Србије и Кабинета министара Украјине о сарадњи у области туризма на српском језику гласи: 
				СПОРАЗУМ 
				између 
				ВЛАДЕ РЕПУБЛИКЕ СРБИЈЕ 
				и 
				КАБИНЕТА МИНИСТАРА УКРАЈИНЕ
				О САРАДЊИ У ОБЛАСТИ ТУРИЗМА
				Влада Републике Србије и Кабинет министара Украјине (у даљем тексту: Стране),
				руководећи се узајамном жељом да развијају и јачају сарадњу између две државе у области туризма,
				потврђујући значај билатералних веза у области туризма и сматрајући да су оне важан фактор социјалног и економског развоја, унапређивања, узајамног разумевања и јачања пријатељских односа између народа две државе,
				у циљу успостављања правне основе за даљи развој туристичке размене између држава Страна, на принципима равноправности и узајамне користи,
				споразумеле су се о следећем:
				Члан 1.
				Стране ће јачати и унапређивати сарадњу у области туризма у складу са важећим прописима две државе, укључујући овај споразум, као и друге међународне споразуме, чији су потписници обе Стране, као и у оквиру међународних туристичких организација.
				Члан 2.
				Стране ће подстицати билатералну туристичку размену, доприносити развоју сарадње и успостављању директних контаката између надлежних органа у области туризма, туристичких агенција, као и других релевантних субјеката и организација својих држава које се баве туристичком делатношћу. 
				Члан 3.
				Стране ће у сарадњи са надлежним институцијама својих држава предузети одговарајуће мере за олакшање на реципрочној основи и поједностављење процедуралних и документационих формалности у области туристичког промета између држава, у складу са постојећим прописима две државе и другим међународним споразумима, који су на снази код обе Стране.
				Члан 4.
				Стране ће предузимати неопходне мере у циљу осигурања безбедности туриста који путују у њихову државу из државе друге Стране у складу са међународним стандардима.
				Члан 5.
				Стране ће подстицати и подржавати размену статистичких и осталих информација у области туризма, укључујући следеће:
				– прописе који регулишу туристичку делатност у обе државе;
				– туристичке ресурсе својих држава;
				– научна истраживања у области туризма;
				– међународна документа која се могу тицати друге Стране;
				– информативне и рекламне материјале.
				Члан 6.
				Стране ће подстицати развој туристичке инфраструктуре и материјалне базе, као и инвестирање у туристичку индустрију.
				Члан 7.
				Стране ће размотрити могућности за развој сарадње у свим активностима укључујући организацију семинара за туристичке званичнике и професионалце.
				Члан 8.
				Стране ће размењивати најновија искуства и технологије у области туризма, обављати међусобне консултације и промовисати контакте и сарадњу између организација, које се баве истраживањима у области туризма.
				Члан 9.
				У циљу праћења примене овог споразума, анализирања остварених активности у складу са његовим одредбама, процене резултата и његове имплементације, састављања препорука усмерених на развој сарадње између две државе, Стране ће основати Радну групу за туризам, састављену од представника Страна, односно надлежних органа својих држава.
				Стране ће одређивати и одобравати периодику и место састанака Радне групе за туризам. Састанцима Радне групе за туризам ће заједнички председавати шефови обе делегације.
				Члан 10.
				Стране су се споразумеле да су за спровођење овог споразума надлежни:
				– за Републику Србију: Министарство финансија и привреде;
				– за Украјину: Министарство инфраструктуре.
				Члан 11.
				Измене и допуне овог споразума могу се спроводити уз давање сагласности Страна, кроз протоколе, који ће бити саставни део овог споразума и ступати на снагу даном потписивања.
				Члан 12.
				Све спорове, који могу да настану у вези са тумачењем или применом овог споразума, Стране ће решавати путем консултација и преговора.
				Члан 13.
				Овај споразум ступа на снагу датумом пријема последње ноте којом Стране обавештавају једна другу дипломатским путем да су испуњени сви услови и процедуре које предвиђа њихово законодавство.
				Овај споразум се закључује на пет (5) година и аутоматски се продужава за наредни петогодишњи период, осим ако једна од Страна одлучи да га укине, обавештавајући дипломатским путем другу Страну најмање шест (6) месеци пре истека његове важности.
				Сачињено у Београду, дана 6. јуна 2013. године у два примерка, сваки на српском, украјинском и енглеском језику, при чему сваки текст има једнаку важност.
				У случају различитог тумачења одредаба овог споразума меродаван је текст на енглеском језику.
				
				
					
						
							
								За Владу Републике Србије
								Млађан Динкић, с.р.
							
							
								За Kабинет министара Украјине
								Козак Володимир Васиљовић, с.р.
							
						
					
				
				Члан 3.
				Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.
	

