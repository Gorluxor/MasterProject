



Редакцијски пречишћен текст


На основу члана 11. став 3. Закона о слободним зонама
(„Службени гласник РС”, број 62/06), 

Министар финансија доноси

ПРАВИЛНИК

о облику и садржини
извештаја о пословању слободне зоне

"Службени гласник РС", бр. 72 од 22. августа 2006, 117 од 27. децембра 2017, 44 од 8. јуна 2018 - др. закон, 
4 од 25. јануара 2019.

Члан 1.

Овим правилником ближе се прописују облик и садржина
извештаја о пословању слободне зоне (у даљем тексту: извештај) који привредно
друштво за управљање зоном подноси Министарству финансија – Управи за слободне
зоне. 

Члан 2.

Привредно друштво за управљање зоном из члана 1. овог
правилника подноси извештај на Обрасцу ИПСЗ – Извештај о пословању слободне
зоне, који је одштампан уз овај правилник и чини његов саставни део.

У случају да Министарство финансија – Управа за
слободне зоне оцени да је то неопходно, може од привредног друштва за управљање
зоном затражити да поднесе извештај лиценцираног овлашћеног ревизора о
извршеној ревизији годишњих финансијских извештаја корисника зоне за које је та
ревизија обавезна према закону који уређује рачуноводство и ревизију. 


Члан 3.

Овај правилник ступа на снагу осмог дана од дана
објављивања у „Службеном гласнику Републике Србије”.

Број 110-00-367/2006-17

У Београду, 18. августа
2006. године

Министар,

Млађан Динкић, с.р.

Прилог


НАПОМЕНА ИЗДАВАЧА: 






Правилником о измени Правилника о облику и садржини извештаја 
о пословању слободне зоне ("Службени гласник РС", број 117/2017) Образац ИПСЗ – Извештај о пословању слободне зоне 
новим обрасцем (види члан 1. Правилника - 117/2017-20). Даном почетка примене 
Закона о изменама и допунама Закона о привредним друштвима („Службени гласник 
РС“, број 44/2018), односно 1. октобра 2018. године престале да важе одредбе овог правилника, у обрасцу, у делу у ком се установљава 
обавеза употребе печата у пословању друштава и предузетника (види члан 160. 
Закона - 44/2018-27).


Правилником о измени Правилника о облику и садржини извештаја 
о пословању слободне зоне ("Службени гласник РС", број 4/2019) Образац ИПСЗ – Извештај о пословању слободне зоне 
новим обрасцем (види члан 1. Правилника - 4/2019-31).































