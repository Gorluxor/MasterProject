



На основу члана 10. став 1. Закона о основној
школи ("Службени гласник РС", бр. 50/92,
53/93, 67/93,48/94 и 66/94),

Влада Републике Србије донела је



ОДЛУКУ

О ОСНИВАЊУ ОСНОВНЕ
ШКОЛЕ „ДЕСАНКА МАКСИМОВИЋ” У КОВИНУ

"Службени 
гласник РС", број 23 од 29. јуна 1998.

Тачка 1.

Оснива се Основна школа „Десанка Максимовић” са
седиштем у Ковину, Улица цара Лазара бр. 181.

Тачка 2.

Основна школа „Десанка Максимовић” у Ковину (у даљем
тексту: Школа) обавља делатност основног образовања и васпитања деце.

Тачка 3.

На оснивање, организацију и рад Школе примењују се
прописи о јавним службама и основној школи.

Тачка 4.

Средства за почетак рада и обављање делатности Школе
обезбеђују се у складу са законом.

Тачка 5.

Школа почиње са радом 1. септембра 1998. године.

Тачка 6.

До конституисања школског одбора Влада Републике Србије
образоваће привремени школски одбор који има пет чланова.

Тачка 7.

Привремени школски одбор:

1) донеће статут Школе;

2) донеће годишњи програм рада Школе;

3) обављаће друге послове из надлежности школског
одбора утврђене законом.

Тачка 8.

До именовања директора Школе његове послове ће обављати
и вршити његова овлашћења вршилац дужности директора Школе, кога ће имановати
министар просвете.

Тачка 9.

Школа ће донети опште акте у року од 30 дана од дана доношења
статута Школе.

Тачка 10.

Ова одлука ступа на снагу осмог дана од дана
објављивања у „Службеном гласнику Републике Србије”.



05 број
610-2577/98

У
Београду, 24. јуна 1998. године

Влада
Републике Србије

Потпредседник,

проф.
др Милован Бојић, с.р.



