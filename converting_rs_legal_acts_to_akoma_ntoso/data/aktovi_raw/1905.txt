


	
	Zakon

	


	
				
				На основу члана 112. став 1. тачка 2. Устава Републике Србије, доносим
				
				
				УКАЗ
				о проглашењу Закона о потврђивању Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT)
				Проглашава се Закон о потврђивању Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT), који је донела Народна скупштина Републике Србије на Осмој седници Другог редовног заседања у 2014. години, 25. новембра 2014. године.
				
				
				ПР број 118
				У Београду, 26. новембра 2014. године
				Председник Републике,
				Томислав Николић, с.р.
				
				
				ЗАКОН
				о потврђивању Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT)
				"Службени гласник РС - Међународни уговори", 
				број 16 од 26. новембра 2014.
				Члан 1.
				Потврђује се Други амандман на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT), потписан у Дармштаду, 20. августа 2014. године и у Београду, 25. августа 2014. године, у оригиналу на српском и енглеском језику.
				Члан 2.
				Текст Другог амандмана на Уговор о сарадњи између Владе Републике Србије и Европске организације за експлоатацију метеоролошких сателита (EUMETSAT), у оригиналу на српском језику гласи:
				ДРУГИ АМАНДМАН НА 
				УГОВОР О САРАДЊИ 
				ИЗМЕЂУ 
				ВЛАДЕ 
				РЕПУБЛИКЕ СРБИЈЕ 
				И 
				ЕВРОПСКЕ ОРГАНИЗАЦИЈЕ 
				ЗА ЕКСПЛОАТАЦИЈУ
				 МЕТЕОРОЛОШКИХ САТЕЛИТА 
				(EUMETSAT)
				Влада Републике Србије, (у даљем тексту: Србија)
				и
				Европска организација за експлоатацију метеоролошких сателита, основана Конвенцијом отвореном за потписивање у Женеви 24. маја 1983. године, а која је ступила на снагу 19. јуна 1986. године, са изменама према Протоколу о изменама додатим на Резолуцију Савета ЕUМ/C/Rеs. XXXVI, које су ступиле на снагу 19. новембра 2000. године, (у даљем тексту: EUMETSAT) 
				ПОЗИВАЈУЋИ СЕ на Уговор о сарадњи између EUMETSAT-а и Савезне владе 
				Савезне Републике Југославије, потписаног 11. јула 2002. године (у даљем тексту: Уговор),
				ИМАЈУЋИ У ВИДУ Амандман потписан 29. јануара 2009. године којим је свако помињање Савезне Републике Југославије замењено помињањем Републике Србије,
				ПОЗИВАЈУЋИ СЕ да је чланом 7.1 Уговора установљено да ће Уговор ступити на снагу на дан када EUMETSAT прими званично обавештење о извршеној ратификацији и да ће исти остати на снази током периода од пет година,
				ПОЗИВАЈУЋИ СЕ да је Уговор ступио на снагу 23. новембра 2009. године и да истиче 22. новембра 2014. године,
				УЗИМАЈУЋИ У ОБЗИР да постоји плодна сарадња са Републичким хидрометеоролошким заводом Србије током целог периода од потписивања Уговора, 
				УЗИМАЈУЋИ У ОБЗИР да је чланом 8. поменутог Уговора установљено да се Уговор може допунити писаним споразумом између Уговорних страна,
				ЖЕЛЕЋИ да продуже трајање Уговора у периоду док се предузимају кораци за припрему приступања Републике Србије EUMETSAT-у у својству пуноправне земље чланице,
				СЛОЖИЛИ СУ СЕ ДА ДОДАТНО ИЗМЕНЕ ОВАЈ УГОВОР НА СЛЕДЕЋИ НАЧИН:
				Члан 1.
				У члану 7, став 1. Уговора мења се и гласи:
				„1. По потписивању обеју Уговорних страна, овај Уговор ступа на снагу на дан када EUMETSAT прими званично обавештење о извршеном потврђивању од стране Републике Србије. Овај уговор остаје на снази до 31. децембра 2017. године, осим уколико Република Србија раније не постане пуноправна земља чланица EUMETSAT-а”. 
				Члан 2.
				Све друге одредбе Уговора и његов Први амандман остају важећи и на снази.
				Члан 3.
				Након потписивања, овај амандман на Уговор ступа на снагу на дан када EUMETSAT прими званично обавештење о извршеном потврђивању од стране Републике Србије, у складу са националним законодавством те земље.
				У ПОТВРДУ НАВЕДЕНОГ, долепотписани, прописно за то овлашћени, потписали су овај амандман на Уговор.
				Сачињено у два оригинала, на српском и на енглеском језику,
				
					
						
							
								У Београду,
							
							
								У Дармштаду,
							
						
						
							
								дана 25. августа 2014.
							
							
								дана 20. августа 2014.
							
						
						
							
								за Владу Републике Србије 
							
							
								за EUMETSAT
							
						
						
							
								проф. др Југослав Николић, дипл. мет. с.р.
							
							
								др Алан Ратијер, с.р.
							
						
						
							
								заменик директора Републичког
							
							
								генерални директор
							
						
						
							
								хидрометеоролошког завода 
							
							
							
						
					
				
				Члан 3.
				Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.
	

