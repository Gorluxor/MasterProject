


	
	Zakon

	


	
			На основу члана 112. став 1. тачка 2. Устава Републике Србије, доносим
			УКАЗ
			о проглашењу Закона о потврђивању Протокола о измени Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију од 13. октобра 2012. године
			Проглашава се Закон о потврђивању Протокола о измени Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију од 13. октобра 2012. године, који је донела Народна скупштина Републике Србије, на седници Десетог ванредног заседања у Једанаестом сазиву, 25. септембра 2018. године.
			ПР број 121
			У Београду, 26. септембра 2018. године
			Председник Републике,
			Александар Вучић, с.р.
			ЗАКОН
			о потврђивању Протокола о измени Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију од 13. октобра 2012. године
			"Службени гласник РС - Међународни уговори", број 
			12 од 27. септембра 2018.
			Члан 1.
			Потврђује се Протокол о измени Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију од 13. октобра 2012. године, потписан у Москви, 19. децембра 2017. године, у два примерка на српском и руском језику.
			Члан 2.
			Текст Протокола о измени Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију од 13. октобра 2012. године на српском језику гласи:
			ПРОТОКОЛо измени Споразума између Владе Републике Србије и Владе Руске Федерације о испорукама природног гаса из Руске Федерације у Републику Србију од 13. октобра 2012. године
			Влада Републике Србије и Влада Руске Федерације, у даљем тексту Стране,
			имајући у виду Споразум између Владе Републике Србије и Владе Руске Федерације о испорукама природног гаса из Руске Федерације у Републику Србију од 13. октобра 2012. године (у даљем тексту – Споразум) и Протокол уз Споразум од 13. октобра 2012. године,
			договорили су се о следећем:
			Члан 1
			У члану 4. став 3. Споразума брише се.
			Члан 2
			Овај протокол ступа на снагу од датума добијања последње писмене потврде преко дипломатских канала о томе да су Стране испуниле унутрашње процедуре, неопходне за његово ступање на снагу.
			Потписано у Москви, дана 19. децембра 2017. године у два примерка, сваки на српском и руском језику, при чему оба текста имају једнаку важност.
			
				
					
					
				
				
					
						
							За ВладуРепублике Србије
							Александар Антић, с.р.
						
						
							За ВладуРуске Федерације
							Новак Александр Валентинович, с.р.
						
					
				
			
			Члан 3.
			Овај закон ступа на снагу осмог дана од дана објављивања у „Службеном гласнику Републике Србије – Међународни уговори”.
	

