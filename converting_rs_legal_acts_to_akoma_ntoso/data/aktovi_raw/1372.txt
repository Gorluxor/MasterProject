



На основу члана 15. став 7. Закона
о здравственој заштити („Службени гласник Републике
Србије”, бр. 17/92, 26/92, 50/92, 52/93, 53/93, 67/93, 48/94 и 25/96) и ~л.
13. и 19. Уредбе о Плану мреже здравствених установа („Службени гласник Републике
Србије”,
број
13/97),

Влада Републике Србије
донела је





ОДЛУКУ

О ОСНИВАЊУ
АПОТЕКАРСКЕ УСТАНОВЕ ПИРОТ

„Службени гласник
РС”, број 22 од 25. јула 1998.



Члан 1.

У
складу са Уредбом о Плану мреже здравствених установа („Службени гласник
Републике Србије”, број 13/97) оснива се Апотекарска установа Пирот.

Члан 2.

Назив
установе је Апотекарска установа Пирот ( у даљем тексту: Апотекарска установа).

Седиште
Апотекарске установе је у Пироту, Ул. војводе Момчила бб.

Члан 3.

Апотекарска
установа је правно лице са својством установе.

Апотекарска
установа има жиро-рачун који се води код надлежне службе за платни промет и
финансијски надзор.

Члан 4.

Апотекарска
установа обавља здравствену делатност из области медицинског снабдевања на
подручју Пиротског округа, за општине Пирот, Димитровград и Бабушница.

Апотекарска
установа врши медицинско снабдевање становништва, здравствених установа и
других организација, лековима и помоћним лековитим средствима и даје упутства
за њихову правилну употребу, у складу са чл. 27. и 36. Закона о здравственој
заштити.

Члан 5.

Органи
Апотекарске установе јесу: директор, управни одбор и надзорни одбор.

Управни
одбор има седам чланова од којих су три из реда запослених у Апотекарској
установи.

Надзорни
одбор има пет чланова од којих су два из реда запослених у Апотекарској
установи.

Директора,
управни и надзорни одбор Апотекарске установе именује и разрешава оснивач.

Члан 6.

Средства
за оснивање и рад Апотекарске установе у државној су својини.

Члан 7.

Средства
и имовину за оснивање и рад Апотекарске установе чини део средстава, имовине,
права и обавеза Здравственог центра Пирот, које је користила организациона
јединица Апотека Пирот, са билансним стањем на дан 31. маја 1998. године.

Биланс
стања у смислу става 1. овог члана утврдиће органи управљања Здравственог
центра Пирот, у чијем саставу је организациона јединица Апотека Пирот, која
престаје са радом на основу одлуке.

Члан 8.

Даном
почетка рада Апотекарска установа преузима средства, имовину, права, обавезе и
запослене раднике организационе јединице из члана 7. ове одлуке.

Члан 9.

Министарство
за здравље именоваће директора Апотекарске установе до доношења статута
Апотекарске установе, као и управни и надзорни одбор.

Органи
из става 1. овог члана припремиће статут и друга општа акта неопходна за упис у
регистар и почетак рада Апотекарске установе.

Члан 10.

Ова одлука ступа на
снагу осмог дана од дана објављивања у „Службеном гласнику Републике Србије”.





05 број 022-2364/98

У Београду, 10. јуна
1998. године

Влада Републике
Србије

Потпредседник,

проф. др Милован
Бојић, с.р.





