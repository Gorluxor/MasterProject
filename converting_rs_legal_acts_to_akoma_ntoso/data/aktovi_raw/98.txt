


	
	Zakon

	


	
				На основу члана 159. став 6. Закона о рударству и геолошким истраживањима („Службени гласник РС”, број 101/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				УРЕДБУ
				о висини накнаде за коришћење неметаличних сировина за добијање грађевинског материјала за 2018. годину
				"Службени гласник РС", број 119 од 29. 
				децембра 2017.
				Члан 1.
				Овом уредбом утврђује се висина накнаде за коришћење неметаличних сировина за добијање грађевинског материјала за 2018. годину. 
				Члан 2.
				Неметаличне минералне сировине за добијање грађевинског материјала у смислу ове уредбе су: 
				1) техничко-грађевински камен – седиментне и метаморфне стене: кречњак, доломит, доломитисани кречњак, мермерисани кречњак, мермерисани доломит, мермер; 
				2) техничко-грађевински камен – магматске стене: гранит, гранодиорит, трахит, дацит, андезит, андезит – базалт, базалт, дијабаз, амфиболит, габро; 
				3) архитектонско-грађевински камен: гранит, гранодиорит, базалт, мермер, кречњачка бреча, мермерна бреча, травертин, бигар – сига, мермерни оникс, кречњак; 
				4) глине и сировине за опекарску и керамичку индустрију: керамичка глина, опекарска глина, лес, ватростална глина, каолинитисани гранит, фелдспат; 
				5) сировине за цементну индустрију и индустрију креча: лапорац, лапоровити кречњак, кречњак, гипс, све врсте туфова; 
				6) калцијум-карбонатна сировина као пунило за индустрију боја и лакова, фасаднихи термоизолационих материјала и у другим индустријским гранама: мермер, калцит, доломит, доломитисани кречњак, мермерисани кречњак, кречњак; 
				7) кварцни песак и пешчар, грађевински песак и шљунак;
				8) сировине за ватросталну и друге индустрије: магнезит и бентонитска глина.
				Члан 3.
				За коришћење неметаличних минералних сировина за добијање грађевинског материјала, из члана 2. ове уредбе, накнада се утврђује у динарском износу по тони ископане минералне сировине, и то за: 
				1) Техничко-грађевински камен – седиментне и метаморфне стене:
				(1) кречњак 24,00 динара;
				(2) доломит 24,00 динара;
				(3) доломитисани кречњак 24,00 динара;
				(4) мермерисани кречњак 24,00 динара;
				(5) мермерисани доломит 24,00 динара;
				(6) мермер 24,00 динара.
				2) Техничко-грађевински камен – магматске стене:
				(1) гранит 34,50 динара;
				(2) гранодиорит 34,50 динара;
				(3) трахит 34,50 динара;
				(4) дацит 34,50 динара;
				(5) андезит 34,50 динара; 
				(6) андезит-базалт 34,50 динара;
				(7) базалт 34,50 динара;
				(8) дијабаз 34,50 динара;
				(9) амфиболит 34,50 динара;
				(10) габро 34,50 динара.
				3) Архитектонско-грађевински камен:
				(1) гранит 58,50 динара;
				(2) гранодиорит 58,50 динара;
				(3) базалт 55,50 динара;
				(4) мермер 58,50 динара;
				(5) кречњачка бреча 58,50 динара;
				(6) мермерна бреча 58,50 динара;
				(7) травертин 58,50 динара;
				(8) бигар-сига 58,50 динара;
				(9) мермерни оникс 58,50 динара;
				(10) кречњак 52,50 динара.
				4) Глине и сировине за опекарску и керамичку индустрију:
				(1) керамичка глина 28,00 динара;
				(2) опекарска глина 17,00 динара;
				(3) лес 17,00 динара;
				(4) ватростална глина 23,00 динара;
				(5) каолинитисани гранит 28,00 динара;
				(6) фелдспат 28,00 динара.
				5) Сировине за цементну индустрију и индустрију креча:
				(1) лапорац 34,50 динара;
				(2) лапоровити кречњак 24,00 динара;
				(3) кречњак 24,00 динара;
				(4) гипс 23,00 динара; 
				(5) све врсте туфова 23,00 динара.
				6) Калцијум-карбонатна сировина као пунило за индустрију боја и лакова, фасадних и термоизолационих материјала и у другим индустријским гранама:
				(1) мермер 58,50 динара; 
				(2) калцит 58,50 динара;
				(3) доломит 58,50 динара;
				(4) доломитисани кречњак 58,50 динара; 
				(5) мермерисани кречњак 58,50 динара;
				(6) кречњак 58,50 динара.
				7) Кварцни песак и пешчар, грађевински песак и шљунак:
				(1) кварцни песак 28,00 динара;
				(2) грађевински песак 20,00 динара;
				(3) грађевински шљунак 20,00 динара;
				(4) кварцни пешчар 23,00 динара.
				8) Сировине за ватросталну и друге индустрије:
				(1) магнезит 58,50 динара;
				(2) бентонитска глина 30,00 динара.
				Члан 4.
				Ова уредба ступа на снагу наредног дана од дана објављивања у „Службеном гласнику Републике Србије”, а примењује се од 1. јануара 2018. године. 
				05 број 110-12761/2017
				У Београду, 28. децембра 2017. године
				Влада
				Председник,
				Ана Брнабић, с.р.
	

