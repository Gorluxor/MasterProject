


	
	Zakon


	
				Нa oснoву члана 36. став 12. Закона о жичарама за транспорт лица („Службени гласник РС”, број 38/15), 
				Mинистар грађевинарства, саобраћаја и инфраструктуре доноси
				ПРАВИЛНИК 
				o поступку добијања одобрења за рад специфичне вучне инсталације
				"Службени гласник РС", број 41 од 28. априла 
				2017.
				Члан 1.
				Овим правилником прописује се поступак добијања одобрења за рад специфичне вучне инсталације. 
				Члан 2.
				Одобрење за рад специфичне вучне инсталације (у даљем тексту: Одобрење) издаје Дирекција за железнице, у складу са законом којим се уређују жичаре за транспорт лица.
				Члан 3.
				Захтев за издавање Одобрења подноси се у писаној форми Дирекцији за железнице.
				Уз захтев из става 1. овог члана прилаже се:
				1) употребна дозвола или дозвола за постављање објекта;
				2) план одржавања инсталације за следећу годину, који садржи Извештај о извршеном годишњем техничком прегледу;
				3) евиденција о издатим уверењима о стручној оспособљености лица која учествују у одржавању и раду жичаре;
				4) други прописани документи о усклађености специфичне вучне инсталације.
				Одобрење се издаје за период од годину дана, у складу са законом којим се уређују жичаре за транспорт лица. 
				Члан 4.
				Овај правилник ступа на снагу осмог дана од дана објављивања у „Службеном гласнику Републике Србије”, а примењује се од 1. јуна 2018. године.
				Број 110-00-00217/2016-04 
				У Београду, 20. априла 2017. године 
				Министар,
				проф. др Зорана З. Михајловић, с.р.
	

