





На
основу члана 17. став 14, члана 38. став 12. и члана 45. став 23. Закона о
дувану („Службени гласник РС”, број 101/05), 

Министар
здравља доноси

ПРАВИЛНИК

о изгледу, садржини
и начину истицања ознаке на превозним средствима намењеним за превоз дуванских
производа, као и о санитарно-хигијенским условима тих средстава

“Службени гласник
РС”, број 15 од 27.02.2006.







Члан 1.

Овим
правилником ближе се прописује изглед, садржина и начин истицања ознаке на
превозним средствима која су намењена за превоз дуванских производа (у даљем
тексту: ознака), као и о санитарно-хигијенским условима тих средстава.

Привредна
друштва, предузећа и предузетници, који се баве обрадом дувана, трговином на
велико дуванским производима, односно трговином на мало дуванских производа
примењују ознаку на начин утврђен овим правилником.

Члан 2.

Ознака
има облик правоугаоника, величине најмање 210 x 300 мм, са текстом у горњем
делу и доњем делу ознаке и знак упозорења у централном делу.

Члан 3.

Текст
у горњем делу ознаке изнад знака упо-зорења садржи речи: „пушење је штетно за
здравље”.

Текст
у доњем делу ознаке испод знака упозорења садржи реч: „Влада”, а испод речи:
„Влада” исписане су речи: „Министарство здравља”.

Члан 4.

Знак
упозорења у централном делу ознаке, има облик једнакостраничног троугла, са
уцртаним симболом отворене паклице цигарета која је постављена под углом од 75
степени у односу на хоризонталну раван и текстом испод симбола који садржи
речи: „превоз дуванских производа”.

Члан 5.

Основна
боја ознаке, до знака упозорења у централном делу, јесте жута.

Основна
боја у знаку упозорења јесте бела.

Речи
текстуалног дела у ознаци и знаку јесу црне боје.

Ивица
једнакостраничног троугла на знаку упозорења јесте црвене боје.

Симбол
отворене паклице цигарета јесте беле и црне боје.

Бела
површина симбола оивичена је црном траком.

Члан 6.

Графички
приказ ознаке оштампан је уз овај правилник и чини саставни део овог
правилника.

Члан 7.

Привредна
друштва, предузећа и предузетници који се баве обрадом дувана, трговином на
велико дуванским производима, односно трговином на мало дуванским производима
могу да врше превоз тих производа под условом да је превозно средство видно
означено и то на обе бочне стране и на задњој страни превозног средства.

Члан 8.

Превозно
средство намењено за превоз дувана и дуванских производа мора да испуњава
санитарно хигијенске услове (чишћење, прање и дезинфекција), односно да у току
коришћења буде чисто и дезинфиковано а све у циљу заштите здравља становништва.

Члан 9.

Даном
ступања на снагу овог правилника престаје да важи Правилник о изгледу, садржини
и начину истицања ознаке на превозним средствима намењеним за превоз дувана
(„Службени гласник РС”, број 60/03).

Члан 10.

Овај правилник ступа на снагу осмог дана од дана
објављивања у „Службеном гласнику Републике Србије”.



Број
110-00-139/2005-04

У Београду, 9.
фебруара 2006. године

Министар,

проф. др Томица
Милосављевић, с.р.





