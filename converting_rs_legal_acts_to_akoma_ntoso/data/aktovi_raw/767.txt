


	
	Zakon

	


	На основу члана 13. став 17. Закона о високом образовању („Службени гласник РС”, бр. 76/05, 100/07, 97/08 и 44/10) и члана 8. став 1. Закона о Народној скупштини („Службени гласник РС”, број 9/2010), 
	
	Народна скупштина, на седници Дванаестог ванредног заседања одржаној 26. септембра 2011. године, донела је
	
	
	ОДЛУКУ
	о накнади за рад у Комисији за акредитацију и проверу квалитета
	"Службени гласник РС", број 71 од 26. 
				септембра 2011.
	
	
	1. Овом одлуком одређује се висина накнаде која за рад у Комисији за акредитацију и проверу квалитета (у даљем тексту: Комисија) припада председнику и члановима Комисије.
	
	2. Председник Комисије има право на месечну накнаду за рад у висини 1,8 просечне месечне зараде по запосленом у Републици Србији, без пореза и доприноса, према последњем објављеном податку републичког органа надлежног за послове статистике.
	
	3. Члан Комисије има право на месечну накнаду за рад у висини 1,5 просечне месечне зараде по запосленом у Републици Србији, без пореза и доприноса, према последњем објављеном податку републичког органа надлежног за послове статистике.
	
	4. Исплата накнаде из тач. 2. и 3. ове одлуке извршиће се почев од обрачуна за месец јануар 2011. године. 
	
	
	5. Ова одлука ступа на снагу осмог дана од дана објављивања у „Службеном гласнику Републике Србије”.
	
	
	РС број 45
	У Београду, 26. септембра 2011. године
	Народна скупштина Републике Србије
	Председник,
	проф. др Славица Ђукић-Дејановић, 
	с.р.

