


На основу члана 
18. став 

3. Закона
о 
библиотечкој
делатности
(„Службени гласник РС”, број 34/94),

Министар културе доноси





ПРАВИЛНИК



о надзору над стручник радом у библиотекама

„Службени гласник
РС", број 63 од 19. 

октобра 1994.



Члан 1.

Овим правилником уређује се начин вршења надзора над
стручним радом библиотека и организационих јединица других организација, које
обављају библиотечку делатност (у даљем тексту: библиотека). 

Члан 2. 


Надзор над стручним радом библиотека (у даљем тексту:
стручни надзор) врши у складу са законом, библиотека којој је поверено обављање
матичних функција (у даљем тексту: матична библиотека). 

Члан 3. 


Стручни надзор врши се преко лица које овласти директор
матичне библиотеке. 

За вршење стручног надзора директор ће овластити лице које
испуњава прописане услове. 

Лице овлашћено за вршење стручног надзора, у оквиру
овлашћења самостално је у свом раду. 

Члан 4. 


Стручни надзор обухвата: прикупљање и чување
библиотечке грађе; евиденцију и обраду библиотечке грађе; начин вођења
каталога; ревизију и отпис библиотечке грађе; оспособљавање приправника;
стручно усавршавање за обављање библиотечке делатности; начин вођења регистра и
обављања других стручних послова у библиотекама. 

У вршењу стручног надзора овлашћено лице: остварује
непосредан увид у рад библиотеке и библиотечких радника; прати примену
савремених искустава у развоју библиотечко-информационо-документационе
делатности и пружа стручну помоћ библиотекама; прати и проучава стање, потребе
и услове рада у библиотечкој делатности, припрема извештаје и информације о
актуелним питањима из свога делокруга; предлаже матичној библиотеци и Народној
библиотеци Србије предузимање мера за унапређивање библиотечке делатности и
њихово спровођење; предлаже мере за отклањање неправилности и недостатака. 


Члан 5. 


Библиотека се обавештава писмено о дану када ће се
извршити стручни надзор. 

Библиотека обезбеђује лицу овлашћеном за вршење
стручног надзора рад, омогућава непосредан надзор и ставља на увид сву расположиву
документацију и податке за вршење стручног надзора и обезбеђује присуство
радника чији се стручни рад надзире. 

Члан 6. 


О извршеном стручном надзору лице овлашћено за његово
вршење саставља записник. 

Записник о извршеном надзору садржи: назив матичне
библиотеке и име лица које је извршило стручни надзор; назив библиотеке у којој
је извршен стручни надзор; садржај стручног надзора, време када је он извршен и
имена присутних лица; приказ и оцену утврђеног стања, садржај усмено и писмено
датих упутстава у току вршења стручног надзора за отклањање уочених недостатака
и неправилности, мере које треба предузети и рок у којима недостатке и
неправилности треба отклонити; потпис лица које је обавило стручни надзор. 


Члан 7. 


Библиотека обавештава матичну библиотеку о предузетим
мерама за отклањање утврђених недостатака и неправилности у стручном раду. 


Уколико библиотека, у року из члана 6. став 2. овог
правилника, не отклони утврђене недостатке и неправилности у стручном раду,
матична библиотека обавештава о томе Министарство културе ради предузимања
одговарајућих мера из његове надлежности. 

Члан 8. 


Овај правилник ступа на снагу осмог дана од дана
објављивања у „Службеном гласнику Републике Србије". 



Број

630-3338/04-03

У
Београду, 
3.
октобра 1994.
године

Министар,

др
Нада Поповић-Перишић, с.р.





