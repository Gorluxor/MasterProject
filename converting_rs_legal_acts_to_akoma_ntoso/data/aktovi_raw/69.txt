





	


	Редакцијски пречишћен текст

	





На
основу члана 71. став 1. Закона о државној управи („Службени гласник РС”, бр.
20/92, 6/93, 48/93, 53/93, 67/93, 48/94 и 49/99) и члана 7. Закона о унутрашњим
пословима („Службени гласник РС”, бр. 44/91, 79/91, 54/96, 25/2000 и 8/2001),

Министар
унутрашњих послова доноси





УПУТСТВО




о образовању одбора за управљање програмом реформе Министарства унутрашњих 
послова

„Службени гласник
РС“, бр. 62 од 17. јуна 2003, 65 од 27. јуна 2003.





I

У
циљу:

1.
завршетка процеса израде Документа визије реформе Министарства унутрашњих послова,
који је Влада Републике Србије прихватила у оквиру разматрања Информације о реформи
МУП РС, Закључком 05 број 020-5906/2002 од 11. априла 2002. године;

2.
израде дугорочне стратегије реформе Министарства унутрашњих послова (у даљем тексту:
Министарство), укључујући дефинисање оквира за реформу;

3.
израде вишегодишњег каталога пројеката и вишегодишњег програма за реформу закона,
и

4.
обезбеђивања реализације пројеката за процес реформе Министарства.



II

Образује
се Одбор за управљање програмом реформе Министарства (у даљем тексту: Одбор), у
следећем саставу:

1.
министар унутрашњих послова (у даљем тексту: министар) – председавајући Одбора,

2.
руководилац радне групе за Кабинет министра,

3.
руководилац радне групе за Оперативни центар,

4.
руководилац радне групе за контролу и надзор,

5.
руководилац радне групе за полицију,

6.
руководилац радне групе за борбу против организованог криминала,

7.
руководилац радне групе за специјалне јединице,

8.
руководилац радне групе за државну границу и странце,

9.
руководилац радне групе за ванредне ситуације,

10.
руководилац радне групе за управне послове,

11.
руководилац радне групе за кадровска питања и образовање,

12.
руководилац радне групе за информационе и телекомуникационе системе и технологије,

13.
руководилац радне групе за финансијско-административне послове и техничку подршку,

14.
руководилац радне групе за аналитику,

15.
руководилац радне групе за Хеликоптерску јединицу,

16.
представник Народне скупштине (из Одбора за одбрану и безбедност),

17.
представник правосуђа,

18.
саветник за међународну сарадњу, реформу и сарадњу са донаторима,

19.
представник Савета за државну управу,

20. представник канцеларије Савета Европе у
Србији и Црној Гори,*

21. представник мисије ОЕБС-а у Србији и Црној
Гори,*

22.* независни члан Одбора,

23.* независни члан Одбора,

У
раду Одбора учествују и:

–
представник Програма Европске агенције за реконструкцију, и

–
представник Програма за развој Уједињених нација.

Персонални
састав Одбора утврђује се решењем министра.



*Службени
гласник РС, број 65/2003



III

Задаци
Одбора су:

1.
да усвоји начела за управљање пројектима за реформу Министарства које израде радне
групе из одељка ИИ овог упутства, односно другим пројектима за које су обезбеђене
донације (у даљем тексту: Пројекти за реформу Министарства),

2.
да предлаже министру доношење одлука о усвајању пројеката за реформу Министарства,

3.
да предлаже министру састав радних група из одељка ИИ овог упутства,

4.
да континуирано надгледа рад радних група на изради делова Документа визије и изради
коначни Документ визије за реформу Министарства, што укључује и израду органограма
Министарства,

5.
да надгледа и координира процес стратегијског планирања и даје опште смернице радним
групама у циљу формулисања стратегијског плана и циљева за сваку кључну област рада,

6.
да даје смернице за координацију донатора,

7.
да прегледа материјале радних група и обезбеђује усклађеност резултата са циљевима
и амбицијом дефинисаним у првом поглављу Документа визије,

8.
да утврђује стратегијски план за сваку кључну област рада како је дефинисано у првом
поглављу Документа визије, све до нивоа пројеката,

9.
да надгледа реализацију Документа визије за реформу Министарства до потпуне реализације,

10.
да доноси неопходне одлуке које се односе на развој процеса стратегијског планирања
и радна тела за подршку Одбору,

11.
да размењује информације са међународним партнерима у процесу стратегијског планирања.



IV

Програм
за реформу Министарства имаће следећу структуру и реализоваће се на следећи начин:

1.
радна тела за управљање и подршку Програму за реформу Министарства су:

1)
Одбор,

2)
Координациони тим за пројекте у Министарству,

3)
Група за подршку донатора,

4)
Секретаријат за координацију донатора, и

5)
Секретаријат Одбора;

2.
начин реализовања:

1)
Одбор ће руководити пројектима у сагласности са принципима одређеним од стране Министарства
у погледу структуре, руковођења и координације пројеката;

2)
министар руководи извршним елементима у оквиру Министарства (кључне области рада).
Сваки елемент има одговорног руководиоца и управљачку групу;

3)
Одбор доноси одлуке у форми предлога министру. Поред одлука које доноси у складу
са одељком ИИИ овог упутства, Одбор одлучује о започињању пројеката и иницијативама
за измену, односно доношење одговарајућих прописа;

4)
пројектима који се односе само на једну кључну област рада (КОР) руководе руководиоци
ових кључних области рада у сарадњи са донатором пројекта;

5)
пројекти који се односе на више од једне кључне области рада (КОР) биће координирани
од стране Координационог тима за пројекте у Министарству, који се састоји од надлежних
функционера Министарства, руководилаца кључних области рада и донатора. У зависности
од захтева донатора, може да се образује и више координационих тимова за пројекте
у Министарству;

6)
Координациони тим за пројекте у Министарству ће имати секретаријат, који ће обезбеђивати
техничку подршку у сарадњи са одбором донатора у Министарству, као и извештавање
у вези са пројектом. Секретаријат може да пружа подршку и већем броју координационих
тимова за пројекте;

7)
Секретаријат за координацију донатора ће пре сваког састанка Одбора доставити извештај
о напредовању сваког пројекта;

8)
уколико донатор жели да има посебан рачун, такви рачуни могу бити управљани од стране
Секретаријата за координацију донатора или посебног секретаријата, у ком случају
све трошкове сноси сам донатор;

9)
у циљу обезбеђивања транспарентности за донаторе оснива се Група за подршку донатора.
Путем ове групе постојећи и потенцијални донатори се могу састати са Координационим
тимом за пројекте у Министарству. Група за подршку донатора се састаје свака три
месеца. На овим састанцима биће изнет статус пројекта од стране секретаријата из
подтачке 8) овог става, као и представљање нових предлога за пројекте. Сви разговори
и преговори између Министарства и страних партнера у погледу пројеката за реформу
Министарства, обављају се у оквиру Групе за подршку донатора;

10)
споразуми у вези са пројектима праве се између Министарства (од стране министра),
укључујући и руководиоце кључних области рада и донатора;

11)
све донације за реализацију пројеката за реформу Министарства реализоваће се у складу
са Законом о донацијама и хуманитарној помоћи („Службени лист СРЈ”, бр.
53/2001, 61/2001 и 36/2002);

12)
персонални састав радних тела за подршку Програму за реформу Министарства утврђује
се решењем министра.



V

Ово
упутство ступа на снагу осмог дана од дана објављивања у „Службеном гласнику Републике
Србије”.



01 број 3054/2003

У Београду, 4. априла 2003. године


Министарство унутрашњих послова

Министар,

Душан Михајловић, с.р.



