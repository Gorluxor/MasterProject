






	Редакцијски пречишћен текст










ЗАКОН



о Aкционом плану хармонизације економских система држава чланица државне 
заједнице 

Србија 
и 

Црна


Гора 
ради спречавања и уклањања препрека слободном протоку људи, робе, услуга и 
капитала


„Службени гласник РС”, бр. 67 од 1. 

јула 2003, 81 од 14. 

августа 2003 
- исправка, 98 од 7. 
октобра 2003 
- исправка, 18 од 24. 

фебруара 2005.





Члан 1.



Овим законом усваја
се Акциони план хармонизације економских система држава чланица државне
заједнице Србија и Црна Гора ради спречавања и уклањања препрека слободном
протоку људи, робе, услуга и капитала.



Члан 2.



Акциони план
хармонизације економских система држава чланица државне заједнице Србија и Црна
Гора ради спречавања и уклањања препрека слободном протоку људи, робе, услуга и
капитала је саставни део овог закона.



Члан 3.



Овај закон ступа на
снагу даном објављивања у „Службеном гласнику Републике Србије”.





АКЦИОНИ ПЛАН

ХАРМОНИЗАЦИЈЕ ЕКОНОМСКИХ СИСТЕМА ДРЖАВА
ЧЛАНИЦА ДРЖАВНЕ ЗАЈЕДНИЦЕ СРБИЈА И ЦРНА ГОРА РАДИ СПРЕЧАВАЊА И УКЛАЊАЊА
ПРЕПРЕКА СЛОБОДНОМ ПРОТОКУ ЉУДИ, РОБЕ, УСЛУГА И КАПИТАЛА






I. УВОДНИ ДЕО





1. Овим акционим
планом уређује се спровођење хармонизације економских система држава чланица
државне заједнице Србија и Црна Гора, ради спречавања и уклањања препрека
слободном протоку људи, робе, услуга и капитала.



II. СЛОБОДАН ПРОТОК ЉУДИ1




1. Области хармонизације





2. У оквиру
слободног протока људи хармонизују се следеће области:



1) рад и запошљавање;



2) здравство;



3) просвета.




2. Циљеви хармонизације





3. Циљ хармонизације
је спречавање и уклањање препрека слободном протоку људи.





4. У области рада и
запошљавања, циљеви хармонизације су:



1) усаглашавање
прописа држава чланица;



2) усаглашавање
прописа држава чланица са одговарајућим прописима Европске уније;



3) закључивање и
примена одговарајућих међународних споразума, у складу са надлежностима
дефинисаним Уставном повељом;



4) усаглашавање
прописа држава чланица о осигурању за случај незапослености запослених из друге
државе чланице.





5. У области
здравства, циљеви хармонизације су:



1) усаглашавање
прописа о систему здравствене заштите и здравственог осигурања, као и о
индивидуалним правима грађана на здравствену заштиту;



2) закључење
споразума којим ће се утврдити права здравствених осигураника;



3) усаглашавање
прописа држава чланица у циљу превенције, спречавања ширења и лечења заразних
болести, као и прописа о контроли здравствене исправности намирница;



4) усаглашавање
прописа о здравственом осигурању у циљу прихватања међународних споразума;



5) усаглашавање
активности држава чланица према међународној заједници, Светској здравственој
организацији и другим одговарајућим међународним организацијама;



6) усаглашавање
прописа ради обезбеђивања слободне производње и промета лекова.





6. У области
просвете, циљеви хармонизације су:



1) формирање
Комитета за међународну сарадњу држава чланица у просвети, култури, науци и
технологији, ради решавања постојећих проблема и унапређивања сарадње, у складу
са изворним интересима држава чланица. Чланови Комитета су представници
надлежних државних органа држава чланица, а у рад ће бити укључени представници
науке, технологије и културе;



2) наставак сарадње
држава чланица у сектору предшколског и основног образовања, посебно
усаглашавањем процеса реформи и проналажењем решења за различитости, као и у
домену образовних програма и усавршавању наставног и руководећег кадра у
образовно-васпитним институцијама;



3) наставак сарадње
држава чланица у сектору средњег образовања, посебно усаглашавањем процеса
реформи и проналажењем решења за различитости, као и у домену образовних
програма и усавршавању наставног и руководећег кадра у образовно-васпитним
институцијама, а у циљу стварања услова за слободан проток људи;



4) безуслован проток
корисника услуга ученичког и студентског стандарда у државама чланицама у
сектору за ученички и студентски стандард;



5) истовремено
спровођење законске и институционалне реформе у сектору високог образовања у
државама чланицама, у складу са Болоњским процесом и Лисабонском конвенцијом.




3. Остварене мере хармонизације





7. У области рада и
запошљавања остварене су следеће мере:



1) извршено је
испитивање усаглашености прописа;



2) упоређени су
прописи и установљено је да нема битних разлика између држава чланица;



3) извршена је
размена нацрта одговарајућих закона;



4) у Републици
Србији припремљен је Предлог закона о запошљавању и осигурању за случај
незапослености, док је у Републици Црној Гори усвојен Закон о запошљавању и
осигурању за случај незапослености. У државама чланицама припремљени су нацрти
закона о заштити на раду;



5) у Републици
Србијије припремљен је Нацрт закона о штрајку, а у Републици Црној Гори Предлог
закона о штрајку чија су решења у битној мери усаглашена;



6) утврђена су права
која треба обезбедити, као и начин обезбеђивања права за случај незапослености;



7) договорено је да
ће свака држава чланица имати свог представника при закључивању међународних
споразума у области рада и социјалног осигурања, као и заједничког представника
у Међународној организацији рада.




4. Планиране мере хармонизације





8. У области рада и
запошљавања, биће спроведене следеће мере:



1) надлежни органи
држава чланица припремиће до 31. децембра 2003. године, у сарадњи са Америчком
службом за мирно решавање спорова и Међународном организацијом рада, предлоге
закона о мирном решавању колективних и индивидуалних радних спорова;



2) надлежни органи
сарађују у припреми следећих предлога закона, који ће до 31. децембра 2003.
године ступити на снагу:



– Предлог закона
којим се уређује евиденција у области рада,



– Предлог закона
којим се уређује заштита грађана држава чланица на раду у иностранству,



– Предлог закона
којим се уређују услови за заснивање радног односа са страним држављанима;



3) организације
надлежне за послове запошљавања закључиће споразум о остваривању права за
случај незапослености до 31. децембра 2003. године.



Надлежни органи за
спровођење мера из става 1. ове тачке су Министарство за рад и запошљавање
Републике Србије и Министарство рада и социјалног старања Републике Црне Горе.





9. У области
здравства, биће спроведене следеће мере:



1) до 31. децембра
2003. године ступиће на снагу закони држава чланица о здравственој заштити и
здравственом осигурању. Одговарајући подзаконски акти биће донети до 31.
децембра 2004. године. Надлежни органи за спровођење мера из ове тачке су
министарства здравља и републички заводи за здравствено осигурање држава
чланица;



2) до 31. децембра
2003. године ступиће на снагу закони држава чланица о заштити од заразних
болести и медицинским евиденцијама. Одговарајући подзаконски акти биће донети
до 31. марта 2004. године. Надлежни органи за спровођење мера из ове тачке су
минстарства здравља држава чланица;



3) до 31. децембра
2003. године ступиће на снагу закони држава чланица о производњи и промету
лекова. Одговарајући подзаконски акти биће донети до 31. децембра 2004. године.
Надлежни органи за спровођење мера из ове тачке су министарства здравља држава
чланица и посебне институције, у складу са надлежностима које су им поверене.





10. У области
просвете, односно школства, као и у сектору ученичког и студентског стандарда,
на основу Уставне повеље, која утврђује систем реципроцитета, државе чланице ће
сносити трошкове школовања средњег, вишег и виског образовања, смештаја и
исхране за своје држављане, кориснике буџета, који се налазе на школовању у
другој држави чланици, с тим да се трошкови за кориснике из друге државе
чланице обрачунавају по истој цени коштања као и за домицилне кориснике буџета,
у складу са споразумом који ће закључити надлежна министарства.



Надлежни органи за
спровођење мера из става 1. ове тачке су министарства просвете држава чланица.



- - - - - - - - - - - - - 
- - - -

1 Прилог 1:
Информација о разговорима представника Владе Републике Црне Горе и Владе
Републике Србије, обављеним у периоду од 24. јуна до 8. јула 2002. године у
Будви и у Београду, у циљу утврђивања активности за даљу имплементацију
београдског споразума и хармонизације економских система са економским системом
Европске уније (II.4. Слобода кретања људи).



III. СЛОБОДАН ПРОТОК РОБЕ




1. Области хармонизације





11. У оквиру
слободног протока роба процес хармонизације обухвата следеће области:



1) царинска
територија;



2) царински
поступак;



3) брисана је (види
члан 1. Закона – 18/2005-25);



4) међународни
споразуми, у складу са чланом 15. став 1. Уставане повеље;*



5) ветеринарска,
санитарна и фитосанитарна контрола;



6) брисана је (види
члан 1. Закона – 18/2005-25);



7) споразуми о
слободној трговини (ССТ), у складу са одредбама Уставне повеље;



8) брисана је (види
члан 1. Закона – 18/2005-25);



9) односи према
Европској унији, у складу са одредбама Уставне повеље;



10) брисана је (види
члан 1. Закона – 18/2005-25).



*Службени гласник РС” број 18/2005




2. Циљеви хармонизације





12. Циљ
хармонизације је уклањање препрека слободном протоку робе.





13. У области која
се односи на царинске територије циљ хармонизације је регулисање процедура
преласка робе преко постојеће царинске линије.





14. У области
царинског поступка циљ хармонизације је успостављање међусобно признатог и
усаглашеног царинског поступка.





15. брисана је (види
члан 1. Закона – 18/205-25).





16. У области
међународних споразума које извршавају царинске управе, циљ хармонизације је
обезбеђивање континуитета у примени постојећих међународних споразума.





17. У области
ветеринарско-санитарне и фитосанитарне контроле циљ хармонизације је
усаглашавање прописа о безбедности хране и о безбедности и здрављу биљака и
животиња.





18. У области
спољнотрговинских режима циљ хармонизације је успостављање спољнотрговинских
режима, на бази правила и праксе Светске трговинске организације.*



Сагласно одредби
члана 15. став 2. Уставне повеље, државе чланице ће консултацијама са Европском
унијом и чланицама Светске трговинске органиазције договорити оквир за вођење
ових преговора.*




*Службени гласник РС” број 18/2005





19. У области споразума
о слободној трговини циљ хармонизације је њихова примена на територији Србије и
Црне Горе.





20. брисана је (види
члан 1. Закона – 18/205-25).





21. У области односа
према Европској унији циљ хармонизације је започињање преговора за закључење
Споразума о стабилизацији и придружењу Еропској унији и приступање Европској
унији.





22. брисана је (види
члан 1. Закона – 18/205-25).




3. Остварене мере хармонизације





23. У области која
се односи на царинске територије, владе држава чланица донеле су уредбе2 о
поступку са робом у међусобном промету и дефинисале процедуре царињења, праћења
и евидентирања роба домаћег и страног порекла.




24. У области
царинског поступка, владе држава чланица потписале су Споразум о царинској
сарадњи и узајамној помоћи,3 као и Споразум о установљењу Канцеларије Управе
царина Србије и Управе царина Црне Горе,4 која координира и контролише
процедуре издавања сертификата о пореклу и проверава њихову тачност.



Канцеларији Управе
царина Србије и Управе царина Црне Горе (Царинска канцеларија) је поверена
надлежност давања извршних налога у вршењу провере документације и провере на
лицу места везано за задужења наведена у члану 4. Споразума између Владе
Републике Србије и Владе Републике Црне Горе о установљењу Канцеларије Управе
царина Србије и Управе царина Црне Горе. Пословником о раду Канцеларије Управе
царина Србије и Управе царина Црне Горе биће регулисана сва питања
функционисања Царинске канцеларије.5





25. У области
царинских стопа, усаглашене су све царинске стопе, од којих се 93% примењује по
усвајању измена Закона о царинској тарифи Републике Србије и усвајања
одговарајућег прописа Републике Црне Горе, који ће бити усвојени најкасније до
15. августа 2003. године.



У области црне и
обојене металургије за отпатке од гвожђа, челика, бакра, олова, цинка, калаја и
алуминијума6 уводе се извозне царине од 15%, најкасније до 15. августа 2003.
године.




26. У области
текстила и текстилних производа, царинске стопе су усаглашене Протоколом између
влада држава чланица о усклађивању трговинског и царинског режима у области
текстила и текстилних производа, укључујући институционални механизам примене
двоструке контроле.7



У области коже и
обуће, за сирову кожу8 уводе се извозне царине од 20%, најкасније до 15.
августа 2003. године.




27. У области
ветеринарско санитарне и фитосанитарне контроле, потписан је Протокол о
хармонизацији поступака и процедура приликом спољнотрговинског промета роба
које подлежу ветеринарској, санитарној и фитосанитарној контроли на граници
државне заједнице Србија и Црна Гора и на царинској линији, чиме је усаглашен
план за хармонизацију прописа и за стварање институционалног оквира у области
безбедности хране и здравља биљака и животиња.



Основана је
Канцеларија за везу, која се бави усклађивањем рада ветеринарских и
фитосанитарних служби, прописа и сарадњом држава чланица са међународном
заједницом и међународним организацијама.





28. У области
споразума о слободној трговини упућен је предлог секретаријату Радне групе за
либерализацију и олакшање трговине Другог радног стола Пакта за стабилност
југоисточне Европе, који се тиче модалитета њихове примене на територији Црне
Горе и Србије.9




29. У области
пореског система, остварене су следеће мере:



1) ради усаглашавања
пореских система држава чланица, Влада Републике Србије донела је Уредбу о
начину обрачунавања и плаћања пореза на промет производа и вођењу евиденције за
промет производа са Републиком Црном Гором,10 посебно у циљу избегавања
двоструког опорезивања. Ова област је регулисана Законом о порезу на додату
вредност Црне Горе;



2) ради усаглашавања
акцизних система Република Србија је ово питање уредила Законом о акцизама и
Уредбом о начину обрачунавања и плаћања акцизе у промету производа са
Републиком Црном Гором,11 а Република Црна Гора Законом о акцизама и Уредбом о
одређивању висине износа специфичне и пропорционалне акцизе за цигарете;12



3) ради усаглашавања
пореза на промет, односно проналажења техничких решења примене система ПДВ-а
урађен је усаглашени Предлог пројекта за изналажење техничких решења примене
пореза на додату вредност у трансакцијама између држава чланица;



4) ради размене
података између царинских управа држава чланица постигнут је споразум између
Управе царина Србије и Управе царина Црне Горе о царинској сарадњи и узајамној
помоћи.




4. Планиране мере хармонизације





30. У области која
се односи на царинске територије, мере побољшања функционисања свих
установљених процедура биће спроведене до 31. децембра 2004. године, у циљу
несметаног протока роба у међусобном промету.



Административна
царинска линија ће се укинути са окончањем прелазних периода дефинисаних
Акционим планом. До тог момента контрола на административној царинској линији
ће се вршити само у вези са и у мери у којој је то неопходно ради контроле
имплементације прелазних аранжмана.13



Надлежни органи за
спровођење мера из ст. 1. и 2. ове тачке су управе царина држава чланица.





31. Брисана је (види
члан 1. Закона – 18/2005-25).



32. У области
међународних споразума, до 30. септембра 2003. године биће договорен заједнички
предлог модалитета обезбеђивања континуитета у примени међународних споразума.



Надлежни органи за
спровођење мера из става 1. ове тачке су министарства саобраћаја, управе царина
и привредне коморе држава чланица.





33. У области
ветеринарске, санитарне и фитосанитарне контроле, Канцеларија за везу усклађује
рад ветеринарских и фитосанитарних служби, усаглашава прописе и усклађује
сарадњу држава чланица са међународном заједницом и међународним
организацијама.



У року од годину
дана од датума усвајања Закона о Акционом плану биће дефинисана детаљна
појашњења у вези са ветеринарском, санитарном и фитосанитарном контролом увоза
ради потпуног прихватања принципа узајамног признавања у складу са међунароним
стандардима и процедурама.21



Надлежни органи за
спровођење мера из ст. 1. и 2. ове тачке су министарства пољопривреде и
водопривреде и министарства здравља држава чланица.




34. 
Брисана је
(види члан 1. Закона – 18/2005-25).





35. У области
споразума о слободној трговини, питање њихове примене биће решено у оквиру
Радне групе за либерализацију и олакшање трговине Другог радног стола Пакта за
стабилност југоисточне Европе. Постојеће листе осетљивих производа ће се
допунити и о њима ће Државна заједница Србија и Црна Гора обавити преговоре са
земљама потписницама споразума о слободној трговини у року од три месеца од
усвајања Закона о Акционом плану.23 Такође, до 31. децембра 2003. године биће
извршена техничка редакција споразума о слободној трговини, у складу са
Уставном повељом државне заједнице Србија и Црна Гора.



Надлежни органи за
спровођење мера из става 1. ове тачке су Министарство за економске везе са
иностранством Републике Србије и Министарство за економске односе са
иностранством и европске интеграције Републике Црне Горе.




36. 
Брисана је
(види члан 1. Закона – 18/2005-25).





37. У области односа
према Европској унији до 20. јула 2003. године Акциони план ће бити усвојен у
законској форми у државама чланицама и верификован у државној заједници Србија
и Црна Гора. Закон о Акционом плану ће потврдити Скупштина Србије и Црне Горе.
Биће настављене законодавне реформе, у циљу усклађивања са прописима Европске
уније.



У вези са
производима који воде порекло из Европске уније, Србија и Црна Гора ће се
уздржати од увођења нових царина или дажбина са еквивалентним ефектом и
квантитативних ограничења или мера са еквивалентним ефектом или од повећавања
постојећег нивоа царина или од увођења неких других увозних ограничења.24




38. До 31. децембра
2004. године биће постигнута информациона повезаност царинских управа, а у
случају пореских управа по додељивању јединственог пореског идентификационог
броја свим пореским обвезницима у Републици Србији.



Надлежни органи за
спровођење мера из става 1. ове тачке су Министарство финансија и економије
Републике Србије ии Министарство финансија Републике Црне Горе.



- - - - - - - - - - - - - 
- - - - 

2 Прилог 2: Уредба о
поступку са робом у промету са Републиком Црном Гором („Службени гласник РС”,
број 45/2003); Уредба у поступку са робом и путницима на граници између Црне
Горе и Србије („Службени лист Републике Црне Горе”, број 26 од 19. априла 2003.
године).

3 Прилог 3: Споразум
између Управе царина Србије и Управе царина Црне Горе о царинској сарадњи и
узајамној помоћи (6. мај 2003. године).

4 Прилог 4: Споразум
између Владе Републике Србије и Владе Републике Црне Горе о установљењу
Канцеларије Управе царина Србије и Управе царина Црне Горе (14. мај 2003.
године).

5 Записник са
састанка делегација Владе Србије и Владе Црне Горе од 26. јуна 2003. године,
тачка 2. став 2.

6 Прилог 5: Списак
тарифних ознака.

7 Прилог 6: Протокол
између Владе Републике Србије и Владе Републике Црне Горе о усклађивању
трговинског и царинског режима у области текстила и текстилних производа (13.
мај 2003. године).

8 Прилог 7: Списак
тарифних ознака

9 Прилог 9: Записник
са састанка Владе Црне Горе и Владе Србије од 30. априла 2003. године, тачка 7.

10 Прилог 10:
„Службени гласник РС” број 45/2003.

11 Прилог 11:
„Службени гласник РС”, број 45/2003.

12 Прилог 12:
„Службени лист РЦГ”, број 15/2002.

13 Прилог 21:
Записник са састанка делегација Владе Србије и Владе Црне Горе од 26. јуна
2003. године, тачка 3. и Прилог 13: Списак тарифних ознака.*

14 Прилог 13: Списак
тарифних ознака.

15 Прилог 14: Списак
тарифних ознака.

16 Прилог 15: Списак
тарифних ознака.

17 Прилог 16: Списак
тарифних ознака.

18 Прилог 21: Записник
са састанка делегација Владе Србије и Владе Црне Горе од 26. јуна 2003. године,
тачка 4.

19 Прилог 21:
Записник са састанка делегација Владе Србије и Владе Црне Горе од 26.јуна 2003.
године, тачка 4.

20 Прилог 21:
Записник са састанка делегација Владе Србије и Владе Црне Горе од 26. јуна
2003. године, тачка 6, став 2.

21 Прилог 21:
Записник са састанка делегација Владе Србије и Владе Црне Горе од 26. јуна
2003. године, тачка 5.

23 Прилог 21:
Записник са састанка делегација Владе Србије и Владе Црне Горе од 26. јуна
2003. године, тачка 1.

24 Прилог 21:
Записник са састанка делегација Владе Србије и Владе Црне Горе од 26. јуна
2003. године, тачка 6. став 1.



*Службени гласник РС” број 18/2005


IV. СЛОБОДАН ПРОТОК УСЛУГА




1. Области хармонизације





39. У оквиру слободног
протока услуга хармонизују се следеће области:



1) угоститељство и
туризам;



2) лиценцирање
туристичких агенција и категоризација угоститељских објеката;



3) међусобни односи
и односи са међународним организацијама и асоцијацијама;



4) финансијско посредовање;



5) осигурање имовине
и лица;



6) рачуноводство и
ревизија;



7) услуге у промету
апсолутних права;



8) промет правних,
интелектуалних и пословних услуга.




2. Циљеви хармонизације





40. Циљ
хармонизације је уклањање препрека слободном протоку услуга.





41. У области
угоститељства и туризма, циљеви хармонизације су усаглашавање прописа држава
чланица, а у складу са праксом Европске уније.





42. У области
лиценцирања туристичких агенција и категоризације угоститељских објеката,
циљеви хармонизације су усаглашавање прописа, уважавајући посебности
туристичких производа држава чланица, а у складу са праксом Европске уније.





43. У области
међусобних односа и односа са међународним организацијама и асоцијацијама циљ
хармонизације је заједничко представљање држава чланица, у случајевима где је
то условљено међународним прописима.





44. У области
финансијског посредовања циљеви хармонизације су:



1) у оквиру
монетарног система – несметан проток новца у складу са регулативом држава
чланица;



2) у оквиру банкарског
система – усаглашавање са принципима Базелског комитета и са прописима Европске
уније, као и пуна примена међународних рачуноводствених стандарда у банкарском
сектору;



3) у оквиру платног
промета – несметан платни промет између држава чланица у динарима и еврима;



4) сарадња са
међународним финансијским организацијама, у складу са Уставном повељом државне
заједнице Србија и Црна Гора и законом о њеном спровођењу.





45. У области
осигурања имовине и лица циљеви хармонизације су усаглашавање прописа држава
чланица и усаглашавање са прописима и стандардима Европске уније, као и
заједничко представљање у одговарајућим међународним организацијама.





46. У области
рачуноводства и ревизије циљеви хармонизације су:



1) у оквиру
финансијског извештавања, који обухвата систем рачуноводства и ревизије, циљ
хармонизације је потпуно усаглашавање са међународним стандардима;



2) у оквиру
лиценцирања ревизорских предузећа циљеви хармонизације су усаглашавање прописа
држава чланица и признавање важности лиценци издатих у једној држави чланици на
територији друге државе чланице;



3) у оквиру издавања
сертификата (лиценци) о стеченом стручном звању за обављање послова
рачуноводства и ревизије (овлашћени рачуновођа и овлашћени ревизор) циљ
хармонизације је признавање важности лиценци издатих у једној држави чланици на
територији друге државе чланице.





47. У области
промета апсолутних права циљ хармонизације је равноправан правни положај
пружаоца услуга у државној заједници.





48. У области
правних, интелектуалних и пословних услуга циљ хармонизације је равноправан
правни положај пружаоца услуга у државној заједници.




3. Остварене мере хармонизације







49. У области
угоститељства и туризма, постојећи прописи држава чланица су у битној мери
усаглашени, док је усаглашеност са прописима Европске уније делимична.





50. У области
финансијског посредовања, остварене су следеће мере:



1) банкарски системи
држава чланица су у битној мери усаглашени са приниципима Базелског комитета
(Базел I) и прописима Европске уније. Народна банка Србије и Централна банка
Црне Горе су потписале Споразум о сарадњи у области контроле банака;25



2) у оквиру мењачких
послова Централна банка Црне Горе је сагласна да заинтересоване пословне банке
из Црне Горе обављају ове послове на основу уговора које закључују са Народном
банком Србије;



3) односи са
међународним финансијским организацијама и представљање државне заједнице у
Међународном монетарном фонду, Светској банци, Европској банци за обнову и
развој и Банци за развој Савета Европе, у складу са Уговором о представљању
државне заједнице Србија и Црна Гора у међународним финансијским
организацијама26 и Одлуком Савета министара о фискалном агенту и представљању
државне заједнице Србија и Црна Гора у међународним финансијским
организацијама,27 донетом на основу члана 34. Уставне повеље и чланом 14.
Закона за спровођење Уставне повеље.





51. У области
осигурања имовине и лица остварене су следеће мере:



1) Закон о осигурању
имовине и лица, други закони везани за ову област и бројни подзаконски акти
исте садржине на снази су у обе државе чланице, а у току је израда закона у обе
државе чланице у складу са Уставном повељом. Влада Републике Црне Горе донела је
одговарајућу уредбу о примени закона;



2) у оквиру односа
са међународним организацијама државна заједница је члан Система међународне
карте осигурања, а односе са међународним организацијама обавља Удружење
осигуравајућих организација чије су чланице осигуравајућа друштва држава
чланица.





52. У области
рачуноводства и ревизије, у оквиру финансијског извештавања, у обе државе
чланице су ступили на снагу прописи о примени међународних рачуноводствених
стандарда и стандарда ревизије.





53. У области
пружања услуга у промету апсолутних права прописи држава чланица су у битној
мери исте садржине.





54. У области
правних, интелектуалних и пословних услуга прописи држава чланица су у битној
мери исте садржине.




4. Планиране мере хармонизације





55. У области угоститељства
и туризма, усаглашени закони, који ће бити у складу са праксом Европске уније,
ступиће на снагу до 31. марта 2004. године. У истом року биће формирана
заједничка Канцеларија туристичких организација држава чланица, при
Министарству за међународне економске односе.



У области
угоститељства и туризма, у оквиру лиценцирања туристичких агенција и
категоризације угоститељских објеката, до 31. марта 2004. године ступиће на
снагу усаглашени прописи, који ће уважавати посебности туристичких производа
држава чланица и који ће бити у складу са праксом Европске уније. У изради ових
прописа сарађују експертски тимови држава чланица.



У области
угоститељства и туризма, у оквиру међусобних односа, и односа са међународним
организацијама, до 31. децембра 2003. године, успоставиће се потпуна сарадња
између надлежних министарстава посебно у контроли и размени информација у
туризму.



Државе чланице ће
усагласити систем статистичког праћења туризма са међународним стандардима до
31. децембра 2003. године.



Надлежни органи за
спровођење мера из ст. 1. до 4. ове тачке су Министарство трговине, туризма и
услуга Републике Србије и Министарство туризма Републике Црне Горе.





56. У области
финансијског посредовања:



1) до 31. децембра
2004. године, банкарски системи држава чланица, биће усаглашени са принципима
Базелског комитета и Европске Уније;



2) до 31. децембра
2003. године биће утврђени технички услови за несметано обављање платног
промета између држава чланица, а у складу са чланом 8. Статута ММФ-а, надлежни
органи држава чланица ће омогућити несметано обављање мењачких послова,
нарочито мењање динара у Црној Гори.



Надлежни органи за
спровођење мера из става 1. ове тачке су Народна банка Србије, Централна банка
Црне Горе, Министарство финансија и економије Републике Србије и Минстарство
финансија Републике Црне Горе.





57. У области
осигурања имовине и лица:



1) до 31. децембра
2003. године ступиће на снагу усаглашени закони држава чланица, у складу са
међународним стандардима и конвенцијама;



2) најкасније до 1.
јануара 2004. године, одредиће се институција која представља државну заједницу
у Савету бироа међународне карте осигурања („зелена карта осигурања”), чији се
представник именује по принципу ротације.



Надлежни органи за
спровођење мера из става 1. ове тачке су Министарство финансија Црне Горе и
Министарство финасија и економије Републике Србије. За усаглашавање о
спровођењу ових мера без одлагања се формира заједнички експертски тим држава
чланица.





58. У области
рачуноводства и ревизије:



1) до 31. децембра 2004.
године, државе чланице ће у потпуности применити међународне рачуноводствене
стандарде;



2) До 31. децембра
2004. године биће усаглашен модел за међусобно признавање лиценци за ревизоре и
рачуновође.



Надлежни органи за
примену мера из става 1. ове тачке су Министарство финансија и економије
Републике Србије и Министарство финансија Републике Црне Горе.





59. У области
пружања услуга у промету апсолутних права, до 31. децембра 2003. године, биће
испитана усаглашеност прописа држава чланица, и започето усаглашавање. До 31.
децембра 2004. године биће успостављен равноправни правни положај пружаоца
услуга у државној заједници.



Надлежни органи за
спровођење мера из става 1. ове тачке су министарства правде држава чланица, у
сарадњи са адвокатским коморама држава чланица.





60. У области
правних и пословних услуга, до 31. децембра 2003. године, биће испитана
усаглашеност прописа и биће започет процес усаглашавања, у складу са прописима
Европске уније. До 31. децембра 2004. године створиће се услови за равноправни
положај пружаоца услуга у државној заједници.



Надлежни органи за
спровођење мера из ове тачке су министарства правде, у сарадњи са адвокатским
коморама држава чланица.



- - - - - - - - - - - - - 
- - - -

25 Прилог 18:
Споразум о сарадњи.

26 Прилог 19: Уговор
о представљању државне заједнице Србија и Црна Гора у међународним финансијским
организацијама (13. април 2003. године).

27 Прилог 20: Одлука
Савета министара о фискалном агенту и представљању државне заједнице Србија и
Црна Гора у међународним финансијским организацијама од 15. априла 2003.
године.



V. СЛОБОДАН ПРОТОК КАПИТАЛА




1. Области хармонизације





61. У оквиру
слободног протока капитала хармонизују се следеће области:



1) директних
инвестиција;



2) инвестиција у
некретнине;



3) тржишта капитала;



4) тржишта новца,
нарочито краткорочних хартија од вредности;



5) инвестиционих
фондова;



6) улагања физичких
лица;



7) права конкуренције;



8) спречавања прања
новца.




2. Циљеви хармонизације





62. Циљ
хармонизације је уклањање препрека слободном протоку капитала.





63. У области
директних инвестиција циљ хармонизације је стварање суштински идентичне
законске регулативе и услова за инвестиције, а у складу са опште признатим
међународним правилима.





64. У области
инвестиција у некретнине циљ хармонизације је инвестирање у државе чланице без
ограничења.





65. У области
тржишта капитала циљ хармонизације је усклађивање са принципима Европске уније.





66. У области
тржишта новца циљ хармонизације је усклађивање прописа о трансакцијама и
регистрацији, као и слободан приступ свим регистрованим трансакторима у складу
са прописима држава чланица.





67. У области
инвестиционих фондова циљ хармонизације је усаглашавање прописа, у складу са
принципима Европске уније.





68. У области
улагања физичких лица циљ хармонизације је усаглашавање прописа, у складу са
принципима Европске уније.





69. У области права
конкуренције циљеви хармонизације су модернизација прописа и њихово
усаглашавање, у складу са принципима Европске уније.





70. У области
спречавања прања новца циљеви хармонизације су модернизација прописа и њихово
усаглашавање, у складу са принципима Европске уније.




3. Остварене мере хармонизације





71. У области
инвестиција у некретнине утврђена су уставна ограничења за промет грађевинског
земљишта у Србији, где је започета израда новог устава и одговарајућих прописа,
а повећана је ефикасност система укњижбе некретнина.





72. У области права
конкуренције у току је израда нацрта закона у државама чланицама.





73. У области
спречавања прања новца у Републици Србији се примењује савезни закон, а израда
закона у Републици Црној Гори је у завршној фази.




4. Планиране мере хармонизације





74. У области
директних инвестиција, до 31. децембра 2003. године биће извршено испитивање
токова инвестиција и утврђене методологије и начин праћења инвестиција.
Утврђене методологија и начин праћења инвестиција биће спроведени до 31.
децембра 2004. године.



Органи држава
чланица надлежни за инвестиције ће формирати заједнички стручни тим држава
чланица ради спровођења мера из става 1. ове тачке.





75. У области
инвестиција у некретнине, испитивање сагласности прописа, укључујући и израду
методологије усаглашавања, биће извршено до 31. децембра 2003. године, а
реализација утврђене методологије и начина праћења и потпуна хармонизација
прописа биће спроведена до 31. децембра 2004. године.



Органи држава
чланица надлежни за инвестиције ће формирати заједнички стручни тим држава
чланица ради спровођењења мера из става 1. ове тачке.





76. У области
тржишта капитала биће настављен процес хармонизације. До 31. децембра 2003.
године биће формиран заједнички стручни тим комисија за хартије од вредности
држава чланица и формиран јединствени Централни регистар у Републици Србији (у
Црној Гори већ функционише Централна депозитарна агенција), а до 31. децембра
2004. године биће усаглашени технички прописи, успостављене заједничке
процедуре усаглашавања, дуалног листинга и клиринга.



Надлежни орган за
спровођење мера из става 1. ове тачке је заједничка радна група два национална
Регистра хартија од вредности.





77. У области
тржишта новца до 31. децембра 2003. године биће утврђена заједничка стратегија
усаглашавања.





78. У области
улагања физичких лица, до 31. децембра 2003. године биће спроведено испитивање
степена усаглашености прописа, утврђен степен потребне хармонизације и
спроведена хармонизација у складу са резултатима испитивања.



Спровођење
усаглашених решења, утврђене методологије и начина праћења биће остварено до
31. децембра 2004. године.





79. У области права
конкуренције, до 31. децембра 2003. године биће утврђен концепт идентичних
прописа.*


Брисан је ранији став 2. (види члан 1. 

Закона – 18/2005-25).





*Службени гласник РС” број 18/2005



80. У области
спречавања прања новца, до 31. децембра 2003. године биће успостављена сарадња
и размена информација између надлежних институција држава чланица са
институцијама других земаља. Формирање координационог тела држава чланица биће
остварено до 31. децембра 2003. године, а координационо тело почеће са радом
најкасније до 1. јуна 2004. године.



VI. РЕШАВАЊЕ СПОРОВА





81. Уколико у
примени одредаба овог Акционог плана дође до спора између држава чланица или до
спора између органа државе чланице и заједничких органа, Министарство за
унутрашње економске односе (у даљем тексту: Министарство) ће од сектора за
праћење примене прописа захтевати извештај.



По прибављању
извештаја из става 1. ове тачке Министарство обавештава Сталну паритетну
комисију, чији су чланови функционери органа држава чланица.



У погледу решавања
спорова које је поверено Канцеларији Управе царина Србије и Управе царина Црне
Горе, уколико Стална паритетна комисија не донесе одлуку у року од 30 дана од
покретања поступка, надлежност за решавање спорног питања по аутоматизму
преузима Суд државне заједнице Србија и Црна Гора.28



28 Прилог 21:
Записник са састанка делегација Владе Србије и Владе Црне Горе од 26. јуна
2003. године, тачка 2. став 1.



Стална паритетна
комисија доноси одлуку и доставља је надлежном органу државе чланице.



Уколико надлежни
орган државе чланице не поступи у складу са одлуком из става 3. ове тачке, Суд
државне заједнице Србија и Црна Гора доноси одлуку која је обавезујућа.





82. Уколико у
примени налога Канцеларије Управе царина Србије и Управе царина Црне Горе дође
до спора између Канцеларије и Управе царина Србије, односно Управе царина Црне
Горе, заинтересована страна захтева од Сталне паритетне комисије доношење
одлуке. Ова одлука је извршна и доставља се странама које су дужне да је
спроведу по хитном поступку.



Уколико одлука није
спроведена у складу са одредбама става 1. ове тачке Стална паритетна комисија
подноси захтев Суду државне заједнице Србија и Црна Гора који доноси
обавезујућу одлуку.





- - - - - - - - - - - - - 
- - - -

28 Прилог 21:
Записник са састанка делегација Владе Србије и Владе Црне Горе од 26. јуна 2003. 
године, тачка 2, став1.





VIII. ЗАВРШНЕ ОДРЕДБЕ





83. Сви прилози овог
акционог плана су његов саставни део.






НАПОМЕНА
ИЗДАВАЧА:
Прилози 1 - 21 додати 

су Исправком Закона објављеном у „Службеном гласнику
РС”, број 81/2003-10







	
		
		
		Потпредседник
		
		
		
		Министар финансија
		
	
	
		
		
		Владе Републике Србије,
		
		
		
		Владе Републике Црне Горе,
		
	
	
		
		
		
		Чедомир Јовановић, с.р.
		
		
		
		
		Мирослав Иванишевић, с.р.
		
	






