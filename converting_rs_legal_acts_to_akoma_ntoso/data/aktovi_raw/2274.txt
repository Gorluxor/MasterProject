





На основу члана 9. став 1. Закона о основној школи („Службени
гласник РС”, бр. 50/92, 53/93, 67/93, 48/94, 66/94 и 22/2002),

Влада Републике Србије доноси





ОДЛУКУ

О ОСНИВАЊУ ОСНОВНЕ ШКОЛЕ
„МИЛАН Ђ. МИЛИЋЕВИЋ” У БЕОГРАДУ

„Службени гласник
РС", број 50 од
23. августа 2002.





Члан 1.

Оснива се Основна школа „Милан Ђ. Милићевић” у општини Вождовац,
за обављање делатности у области основног образовања и васпитања.





Члан 2.

Основна школа ће пословати под називом Основна школа: „Милан
Ђ. Милићевић”.

Седиште Основне школе „Милан Ђ. Милићевић” (у даљем тексту:
Школа) је у насељу Медаковић ИИИ, улица Боривоја Стевановића број 27а.





Члан 3.

На оснивање, организацију и рад Школе примењују се прописи
о јавним службама и основној школи.





Члан 4.

Средства за почетак рада и обављање делатности Школе обезбеђују
се у складу са законом.





Члан 5.

Школа почиње са радом 2. септембра 2002. године.





Члан 6.

Школа остварује наставни план и програм од првог до осмог
разреда основне школе, почев од школске 2002/2003. године.

Наставни план и програм остварује се на српском језику.





Члан 7.

До конституисања школског одбора Влада Републике Србије
образује привремени школски одбор у саставу:

1. Весна Загорац, професор југословенске и опште књижевности,
запослена у Градском секретаријату за образовање,

2. Драган Станковић, професор историје – в.д. директора
ОШ „Јанко Веселиновић”,

3. Срђан Кампарелић, студент,

4. Нада Мачкић, дипломирани политиколог, запослена у Градском
секретаријату за информисање,

5. Зоран Лукић, дипломирани правник,

6. Вукоман Секулић, економиста,

7. Бранка Молдовановић, професор немачког језика у ОШ „Вукица
Митровић”,

8. Бранислав Алексић, професор физичког васпитања у ОШ
„Доситеј Обрадовић”,

9. Милица Мирић, педагог у ОШ „Веселин Маслеша”.





Члан 8.

Привремени школски одбор:

1) донеће статут Школе до 1. септембра 2002. године,

2) донеће годишњи програм рада Школе,

3) обављаће и друге послове из надлежности школског одбора
утврђене законом.

Привремени школски одбор престаје са радом када оснивач
именује школски одбор у складу са законом.





Члан 9.

До именовања директора Школе његове послове ће обављати
и вршити његова овлашћења вршилац дужности директора Школе кога ће именовати министар
просвете и спорта.





Члан 10.

Општи акти Школе донеће се у року од 30 дана од дана доношења
статута Школе.





Члан 11.

Ученици који су уписани, односно започели основно образовање
у основним школама: „Стеван Синђелић”, „Јанко Веселиновић”, „Ђуро Даничић” и „Змај
Јова Јовановић”, на територији Општине Вождовац, које имају пребивалиште у насељима
Медаковић И, ИИ, ИИИ, Митровом Брду, наставиће стицање основног образовања у ОШ
„Милан Ђ. Милићевић”, улица Боривоја Стевановића број 27а.





Члан 12.

Ова одлука ступа на снагу
осмог дана од дана објављивања у „Службеном гласнику Републике Србије”.



05
број 610-12270/2002

У
Београду, 22. августа 2002. године

Влада
Републике Србије

Потпредседник,

проф.
др Жарко Кораћ, с.р.





