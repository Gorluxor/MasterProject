


	
	Zakon

	


	
				
				На основу члана 23. став 2. Закона о државној управи („Службени гласник РС”, бр. 79/05, 101/07 и 95/10) и члана 18. став 5. Закона о здрављу биља („Службени гласник РС”, број 41/09), а на основу спроведеног Конкурса за обављање послова од јавног интереса у области дијагностике штетних организама и заштите здравља шумског биља („Службени гласник РС”, број 23/15),
				Министар пољопривреде и заштите животне средине доноси
				
				ОДЛУКУ
				"Службени гласник РС", број 34 од 14. 
				априла 2015.
				
				1. Уступају се послови од јавног интереса у области дијагностике штетних организама и заштите здравља шумског биља следећим правним лицима:
				А. ПРАЋЕЊЕ И ПРОВЕРА ЗДРАВСТВЕНОГ СТАЊА ШУМСКОГ БИЉА:
				1) Институту за низијско шумарство и животну средину, Нови Сад, Антона Чехова 13;
				2) Институту за шумарство, Београд, Кнеза Вишеслава 3;
				3) Шумарском факултету Универзитета у Београду, Кнеза Вишеслава 1.
				Б. ПОСЛОВИ ОД ЈАВНОГ ИНТЕРЕСА У ОБЛАСТИ ДИЈАГНОСТИКЕ ШТЕТНИХ ОРГАНИЗАМА И ЗАШТИТЕ ЗДРАВЉА ШУМСКОГ БИЉА:
				1) Институту за шумарство, Београд, Кнеза Вишеслава 3;
				2) Институту за низијско шумарство и животну средину, Нови Сад, Антона Чехова 13.
				2. Ову одлуку објавити у „Службеном гласнику Републике Србије”.
				Министар,
				др Снежана Богосављевић Бошковић, с.р.
	

