


На основу
члана 3б став 6.
Закона о
Агенцији за
лиценцирање
стечајних
управника
(„Службени
гласник РС”,
бр. 84/04 и 104/09),

Министар
економије и
регионалног
развоја,
доноси




ПРАВИЛНИК


о
службеној
легитимацији
супервизора 

„Службени
гласник РС“, број
11 од 5. марта 2010.



Члан 1.

Овим
правилником
прописује се
садржина и
облик
легитимације
запослених у
Агенцији за
лиценцирање
стечајних
управника (у даљем
тексту:
Агенција) на
пословима
супервизора
и вођење
евиденције о
издатим легитимацијама.

Члан 2.

Службена
легитимација
( у даљем
тексту: легитимација)
супервизора
садржи:

1) Мали грб
Републике
Србије;

2)
фотографију
имаоца
легитимације,
димензије 35 x 25 ММ;

3) својеручни
потпис
имаоца
легитимације;

4) име и
презиме
имаоца легитимације;

5) број
легитимације,
датум, место
издавања и
потпис
директора
Агенције;

6) текст
„Утврђује се
да је
именовани
запослен у
Агенцији за
лиценцирање
стечајних управника
на пословима
супервизора
и да му
припадају
сва права по
основу Закона
о стечају,
Закона о
Агенцији за
лиценцирање
стечајних
управника и
свих
подзаконских
аката.”

Подаци из
става 1. овог
члана уносе
се у легитимацију
ћириличким
писмом.

Легитимација
се издаје
супервизору
даном
запослења у
Агенцији.

Члан 3.

Легитимација
је димензија
7 x 9,5 ЦМ, у тврдом
кожном
повезу плаве
боје.

Члан 4.

На првој
страни
легитимације
утиснут је
Мали грб
Републике
Србије.

Члан 5.

Ималац
легитимације
дужан је да,
за време
обављања
послова
супервизора,
носи легитимацију
и да је
покаже ако се
то од њега
захтева.

Члан 6.

У случају
губитка или
оштећења
легитимације
супервизор
је дужан је
да о томе обавести
Агенцију.

О изгубљеној,
односно
оштећеној
легитимацији
издаје се
уверење које
замењује легитимацију
до издавања
нове
легитимације. 

Уверење
потписује
директор
Агенције.

Члан 7.

Легитимација
се замењује:

1) ако због
дотрајалости
или оштећења
постане неупотребљива;

2) ако се
изгуби или на
други начин
нестане;

3) ако ималац
легитимације
промени име или
презиме.

Члан 8.

Легитимација
супервизору
престаје да важи:

1) ако имаоцу престане
радни однос у
Агенцији на
пословима
супервизора;

2) ако се
изврши њена
замена;

3) у случају
смрти имаоца
легитимације.

Члан 9.

Супервизор,
наредног
дана од дана
престанка
радног
односа у
Агенцији на
пословима
супервизора,
враћа
легитимацију
Агенцији.

Ако
супервизор
не поступи на
начин и у року
из става 1.
овог члана и
у
случајевима
из члана 8.
тачка 2)
Агенција
оглашава
неважећом легитимацију
на огласној
табли
Агенције и
брише је из
евиденције о
издатим
легитимацијама.

Члан 10.

О издатим
легитимацијама
води се евиденција.

Евиденција легитимација
садржи:

1) редни број
под којим је
заведена
легитимација;

2) име и
презиме
супервизора
коме је издата
легитимација;

3) датум
издавања
легитимације;

4) потпис
супервизора
коме је
издата легитимација,
и

5) напомена.

Члан 11.

Садржај и
образац
легитимације
одштампани
су у Прилогу
овог
правилника и
чине његов
саставни део.



Члан 12.

Овај
правилник
ступа на
снагу осмог
дана од дана
објављивања
у „Службеном
гласнику
Републике
Србије”.




Број 119-01-84/2008-02


У Београду, 16.
фебруара 2010.
године


Министар,


Млађан
Динкић, с.р.








