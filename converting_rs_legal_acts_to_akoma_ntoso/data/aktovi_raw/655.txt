






На основу члана 99. тачка 4. Устава Савезне
Републике Југославије, а у вези са чланом 7. став 1. и чланом 9. став 1. Закона
о контроли квалитета пољопривредних и прехрамбених производа у спољнотрговинском
промету (“Службени лист СРЈ”, бр. 12/95), Савезна влада доноси





ОДЛУКУ


о начину и поступку вршења
контроле квалитета пољопривредних и прехрамбених производа и њихових прерађевина
намењених увозу, односно извозу


"Службени лист СРЈ",
број 
13
од 22. марта 1996. 





1. Овом одлуком прописују се начин и поступак вршења контроле
квалитета пољопривредних и прехрамбених производа и њихових прерађевина намењених
увозу, односно извозу (у даљем тексту: производи), обавезе извозника, односно увозника
у вези са вршењем те контроле и подаци које мора да садржи уверење о квалитету
(у даљем тексту: цертификат). 





2. Контрола квалитета производа врши се органолептичким
прегледом и лабораторијским испитивањем. 





3. Органолептички преглед производа обухвата: идентификацију
пошиљке, утврђивање количине, паковања, означавања, амбалаже, превозног средства
и услова транспортовања производа, утврђивање да ли су испуњени прописани услови
квалитета производа, као што су: општи изглед, боја, мирис, укус, конзистенција
и чистоћа (присуство страних примеса и др.), утврђивање уједначености по величини,
структури и боји, као и утврђивање других својстава специфичних за односну врсту
производа који се могу органолептички утврдити. 





4. Лабораторијско испитивање производа обухвата вршење анализе,
односно суперанализе којом се утврђује да ли производ испуњава прописане услове
квалитета у погледу хемијског састава и садржаја одређених компонената. 


Узимање узорака за лабораторијско испитивање врши се на
начин прописан стандардима о методама и начину узорковања одређених производа. 





5. За производе за које је извршен органолептички преглед
и узети узорци за лабораторијско испитивање, односно анализу ради утврђивања квалитета
тих производа може се издати потврда ради царињења. 


Потврда из става 1. ове тачке издаје са само ако се утврди
да производи у погледу својстава квалитета који се могу органолептички утврдити
испуњавају прописане услове. 





6. Хаварисане пошиљке и делови пошиљки производа код којих
су настале промене квалитета, због чега увозник мења њихову употребну намену, могу
се, у складу с царинским прописима, ускладиштити до окончања поступка. 





7. Извозник, односно увозник дужан је да припреми пошиљку
за контролу квалитета, одреди представника који ће присуствовати контроли, обезбеди
помоћну радну снагу за контролу и узорковање, као и да припреми одговарајућу неопходну
амбалажу и други помоћни материјал за паковање и слање узорака на анализу. 





8. Захтев за издавање цертификата за производе намењене
извозу подноси извозник Савезном тржишном инспекторату или правном лицу овлашћеном
за вршење контроле квалитета најдоцније 24 часа пре почетка утовара. 


Захтев за издавање цертификата за производе намењене увозу
подноси увозник Савезном тржишном инспекторату, по правилу, 24 часа пре приспећа
робе у место царињења. 


За издавање цертификата за производе код којих су отклоњени
недостаци, као и за производе за које је дато одобрење за увоз производа који одступају
од прописаног квалитета увозник подноси нови захтев. 


Захтев за издавање цертификата за производе намењене извозу
извозник подноси и за производе који не подлежу контроли квалитета ако инострани
купац захтева цертификат за те производе. 





9. Производи за које је донесено решење о одбијању захтева
за издавање цертификата могу се, у складу с царинским прописима, ускладиштити до
окончања поступка, односно до добијања одобрења да се могу увозити као производи
који одступају од прописаног квалитета или док увозник не отклони утврђене недостатке.






10. Захтев за издавање цертификата за производе намењене
извозу садржи: назив и адресу произвођача, врсту и назив производа, земљу у коју
се производ извози, упутну станицу, време и место утовара, врсту и број превозног
средства, број омота (комада) и јединицу паковања, бруто и нето-масу и основне податке
о квалитету производа. 


Захтев за издавање цертификата за производе намењене увозу
садржи: врсту и назив производа, земљу извозницу, назив иностраног добављача, земљу
порекла производа, врсту и број превозног средства, место утовара и упутну станицу,
вредност производа, обавезнике плаћања накнаде, број омота (комада) и јединицу паковања,
бруто и нето-масу и основне податке о квалитету производа. 


Уз захтев из ст. 1. и 2. ове тачке подносе се документа
која прате производ, а служе као доказ тачности података наведених у захтеву. 





11. За прозводе намењене увозу, а који подлежу контроли
квалитета, за које није прописан квалитет за стављање у промет на домаћем тржишту,
увозник је дужан да уз захтев за издавање цертификата писмено достави произвођачку
спецификацију. 





12. За производе за које је са иностраним купцем уговорен
квалитет, извозник је дужан да уз захтев за издавање цертификата приложи уговор
о томе. 





13. Ако увозник захтева издавање цертификата за увоз производа
који одступају од прописаног квалитета, дужан је да уз захтев за издавање цертификата
приложи одобрење издато на основу закона којим се уређује стандардизација. 





14. Цертификат за производе намењене извозу садржи: назив
субјекта који је издао цертификат, број цертификата, назив и седиште извозника,
врсту и број превозног средства, место утовара, земљу у коју се производ извози,
врсту и назив производа, број омота (комада) и јединицу паковања, квалитет производа,
број и датум лабораторијског налаза, бруто и нето-масу производа, констатацију да
производ одговара прописаном, односно уговореном квалитету, датум и место издавања
цертификата и потпис овлашћеног радника. 





15. Цертификат за производе намењене увозу садржи: назив
субјекта који је издао цертификат, број цертификата, назив и седиште увозника, врсту
и регистарски број превозног средства, земљу порекла робе, назив иностраног добављача,
место утовара, упутну станицу, врсту и назив производа, број омота (комада) и јединицу
паковања квалитета производа, број и датум лабораторијског налаза, бруто и нето-масу
производа, конста-тацију да производ одговара прописаном, односно одређеном квалитету,
датум и место издавања цертификата и потпис овлашћеног радника. 





16. За производе намењене увозу, а који одступају од прописаног
квалитета за које је издато одобрење да се могу увозити као производи који одступају
од прописаног квалитета, у цертификат се уносе, поред података из тачке 15. ове
одлуке, и подаци од ког прописа о квалитету производи одступају, као и у чему је
и колико је то одступање. 





17. Поред података из тач. 14, 15. и 16. ове одлуке, цертификат
може да садржи и друге податке, зависно од врсте производа и захтева иностраног
купца. 





18. Обрасци цертификата одштампани су уз ову одлуку и чине
њен саставни део. 





19. Даном ступања на снагу ове одлуке престаје да важи Правилник
о начину и поступку вршења контроле квалитета пољопривредних и прехрамбених производа
у спољнотрговинском промету („Службени лист СФРЈ”, бр. 23/81). 





20. Ова одлука ступа на снагу осмог дана од дана објављивања
у „Службеном листу СРЈ”.





Савезна влада


Е. п. бр. 81



14. марта
1996. године 


Београд


Председник,


др 
Радоје Контић, с. р.











Образац КИ-3





(место за грб) 


САВЕЗНА РЕПУБЛИКА ЈУГОСЛАВИЈА 


САВЕЗНО МИНИСТАРСТВО ЗА ТРГОВИНУ 


– САВЕЗНИ ТРЖИШНИ ИНСПЕКТОРАТ – 


– Подручна орг. јединица–––––––––––––––––––– 


Број––––––––––––––––––– 


Датум––––––––––––––––––19––––––год. 


На захтев извозника––––––––––––––––––––––––––––––––––––––



из–––––––––––––– од––––––––––––– савезни тржишни инспектор,
на основу, члана 4. став 1. и члана 11. Закона о контроли квалитета пољопривредних
и прехрамбених производа у спољнотрговинском промету („Службени лист СРЈ”, бр.
12/95), издаје 


УВЕРЕЊЕ О КВАЛИТЕТУ 


(цертификат) 


пољопривредних и прехрамбених производа и њихових 


прерађевина намењених извозу 


По извршеној контроли квалитета утврђено је код пошиљке
коју извози–––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––



(назив и седиште извозника) 


следеће: 


Произвођач:––––––––––––––––––––––––––––––––––––––––––– 


(назив и седиште) 


Врста и назив производа:–––––––––––––––––––––––––––––––––



Земља увозница:––––––––––––––––––––––––––––––––––––––––



Упутна станица:–––––––––––––––––––––––––––––––––––––––––



Место утовара:–––––––––––––––––––––––––––––––––––––––––



Врста и број превозног средства:––––––––––––––––––––––––––



Број омота (картона)–––––––––––––––јединица паковања–––––



Бруто маса–––––––––––––––––––– нето маса––––––––––––––––



Лабораторијске анализе извршила организација:––––––––––––



под бројем:–––––––––––––––––––––––––––––––––––––––––––––



Утврђени квалитет производа одговара у свему важећим прописима
о квалитету пољопривредних производа намењених извозу. 


(Спецификација производа у прилогу) 


Датум––––––– 199––– год. Савезни тржишни инспектор, 


Место––––––––––––––––– ––––––––––––––––––––––––––– 


КУ-4 


Уз царинску декларацију 


(место за грб) 


САВЕЗНА РЕПУБЛИКА ЈУГОСЛАВИЈА 


САВЕЗНО МИНИСТАРСТВО ЗА ТРГОВИНУ 


– САВЕЗНИ ТРЖИШНИ ИНСПЕКТОРАТ – 


Подручна организациона јединица 


Број––––––––––––––––––––––––––– 


Датум––––––––––––––199–––––год. 


На захтев увозника–––––––––––––––––––––––––––––––––––––



из––––––––––––––од–––––––––––савезни тржишни инспектор,



на основу члана 4. става 1. и члана 11. Закона о контроли
квалитета пољопривредних и прехрамбених производа у спољнотрговинском промету
(„Службени лист СРЈ”, бр. 12/95), издаје 


УВЕРЕЊЕ О КВАЛИТЕТУ 


(цертификат) 


за пољопривредне и прехрамбене производе и њихове 


прерађевине намењене увозу 


По извршеној контроли квалитета, утврђено је код пошиљке
коју увози–––––––––––––––––––––––––––––––––––––––––––––––– 


Врста и назив производа–––––––––––––––––––––––––––––––––



Земља извозница––––––––––––––––––––––––––––––––––––––– 


Назив иностраног добављача–––––––––––––––––––––––––––––



Земља порекла––––––––––––––––––––––––––––––––––––––––––



Врста и број превозног средства–––––––––––––––––––––––––––



Место утовара––––––––––––––––––––––––––––––––––––––––– 


Упутна станица–––––––––––––––––––––––––––––––––––––––––



Број омота (комада)––––––––––јединица паковања––––––––––



Квалитет – класа производа–––––––––––––––––––––––––––––––



Број и датум лабораторијског налаза––––––––––––––––––––––



Назив и место организације која је извршила анализу––––––––



Бруто и нето тежина––––––––––––––––––––––––––––––––––––



Утврђени квалитет производа––––––––––––––––––––––––––––



Спецификација производа у прилогу, Савезни тржишни 


инспектор, 


Образац КИ-3 


Уз царинску декларацију 


Број––––––––– 


Датум––––––––19––––––године 


На захтев извозника––––––––––––––––––––––––––––––––––––



из––––––––––––––––од–––––––––––––––––––––––––––––––––– 


на основу члана 4. став 2. и члана 11. Закона о контроли
квалитета пољопривредних и прехрамбених производа у спољнотрговинском промету
(„Службени лист СРЈ”, бр. 12/95), издаје 


УВЕРЕЊЕ О КВАЛИТЕТУ 


(цертификат) 


пољопривредних и прехрамбених производа и њихових 


прерађевина намењених извозу 


По извршеној контроли квалитета утврђено је код пошиљке
коју извози–––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––––



(назив и седиште извозника) 


следеће: 


Произвођач:––––––––––––––––––––––––––––––––––––––––––– 


(назив и седиште) 


Врста и назив производа:––––––––––––––––––––––––––––––––



Земља увозница:––––––––––––––––––––––––––––––––––––––– 


Упутна станица:–––––––––––––––––––––––––––––––––––––––––



Место утовара:–––––––––––––––––––––––––––––––––––––––––



Врста и број превозног средства:––––––––––––––––––––––––––



Број омота (картона)––––––––––––јединица паковања––––––––



Бруто маса–––––––––––––––нето маса–––––––––––––––––––––



Лабораторијске анализе извршила организација:––––––––––––



под бројем:–––––––––––––––––––––––––––––––––––––––––––––



Утврђени квалитет производа одговара у свему важећим прописима
о квалитету пољопривредних производа намењених извозу. 


(Спецификација производа у прилогу) 


Датум–––––––199––––– године Потпис 


Место––––––––––––––––––––– овлашћеног радника,






