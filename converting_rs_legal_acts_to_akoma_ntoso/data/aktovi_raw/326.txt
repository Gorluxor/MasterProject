


	
	Zakon

	


	
			На основу члана 69. стaв 3. Закона о безбедности хране („Службени гласник РС”, број 41/09), 
			Министар пољопривреде, шумарства и водопривреде доноси
			ПРАВИЛНИК
			о утврђивању Програма мониторинга безбедности хране биљног и мешовитог порекла за 2018. годину
			"Службени гласник РС", број 65 од 24. августа 
			2018.
			Члан 1.
			Овим правилником утврђује се Програм мониторинга безбедности хране биљног и мешовитог порекла за 2018. годину (у даљем тексту: Програм мониторинга), који је одштампан уз овај правилник и чини његов саставни део.
			Члан 2.
			Поједини изрази употребљени у овом правилнику имају следеће значење:
			1) контаминенти јесу хемијске супстанце које нису намерно додате храни, али могу бити присутне као резултат различитих фаза њене производње, паковања, транспорта или држања, као и пореклом из животне средине;
			2) микробиолошки критеријум јесте критеријум на основу кога се дефинише прихватљивост производа, производне партије (шарже, серије или лота производа) или производног процеса, заснован на одсуству, присуству или броју микроорганизама, односно на количини њихових токсина или метаболита, по јединици масе, запремине, површине или производне партије;
			3) мониторинг хране биљног и мешовитог порекла јесте системско спровођење узорковања и испитивања хране биљног и мешовитог порекла, сакупљање, обрада и оценa података о резултатима испитивања ради праћења степена усаглашености са прописима којима се уређује безбедност хране животињског порекла;
			4) надлежни орган jeсте министарство надлежно за послове пољопривреде;
			5) овлашћена лабораторија јесте лабораторија овлашћена од стране министарства надлежног за послове пољопривреде за обављање испитивања службених узорака у програму мониторинга;
			6) паковање јесте храна биљног и мешовитог порекла упакована и означена тако да се означени састав и количина не могу променити без отварања тј. код којег се приликом отварања, видно и трајно оштећује амбалажа;
			7) производна партија (шаржа, серија или лот) јесте група или низ препознатљивих производа који су произведени током одређеног процеса под идентичним условима и на одређеном месту у току једног производног периода;
			8) службена контрола јесте било који облик контроле који надлежни орган спроводи ради провере усаглашености са прописима којима се уређује безбедност хране биљног и мешовитог порекла;
			9) службени узорак јесте узорак хране биљног и мешовитог порекла, узет од стране надлежног инспектора или овлашћеног лица;
			10) узорак јесте једна или више јединица производа или део предмета испитивања, одабран на различите начине из скупа или већег дела скупа, који је намењен да обезбеди информацију о одређеној особини тог производа или предмета испитивања, а на основу које ће се донети одлука о том производу или предмету испитивања или о његовом производном процесу;
			11) узорковање јесте узимање хране биљног и мешовитог порекла, како би се путем испитивања утврдила усаглашеност са прописима којим се уређује безбедност хране биљног и мешовитог порекла;
			12) усаглашеност са критеријумима јесте добијање резултата испитивања прописаних овим правилником, на основу критеријума прописаних за узимање узорака, спровођење испитивања и корективних мера у складу са законом којим се уређује безбедност хране биљног и мешовитог порекла;
			13) храна биљног порекла јесте храна која је намењена за исхрану људи у непрерађеном, делимично прерађеном или прерађеном облику, а потиче од биљака;
			14) храна мешовитог порекла јесте храна која је намењена за исхрану људи у делимично прерађеном или прерађеном облику, утврђена прописом којим се утврђује листа мешовите хране и начин вршења контроле мешовите хране.
			Члан 3.
			Мониторинг из члана 1. овог правилника обухвата храну биљног и мешовитог порекла која је произведена на територији Републике Србије и спроводи се у објектима за:
			1) производњу хране биљног и мешовитог порекла;
			2) складиштење и дистрибуцију;
			3) продају на велико хране биљног и мешовитог порекла.
			Изузетно од става 1. овог члана мониторинг обухвата и храну биљног и мешовитог порекла која је увезена на територију Републике Србије, и то:
			1) фини пекарски производи, снек производи, пикантни производи од кромпира;
			2) фини пекарски производи, посластичарски производи;
			3) какао производи, чоколадни производи, производи слични чоколадним и крем производи, какао производи;
			4) какао производи, чоколадни производи, производи слични чоколадним и крем производи, чоколадни производи;
			5) производи од воћа и поврћа, смрзнути производи;
			6) остали пољопривредни и прехрамбени производи.
			Члан 4.
			Програм мониторинга израђује се на основу:
			1) постојећег стања у систему безбедности хране биљног и мешовитог порекла, укључујући и податке о небезбедној храни на локалном тржишту, у региону и из увоза;
			2) података о производњи и потрошњи хране биљног и мешовитог порекла;
			3) података о раније утврђеним неусаглашеностима током службених контрола хране биљног и мешовитог порекла;
			4) информација из Система за брзо обавештавање и узбуњивање за храну (Rapid alert system for food and feed/RASFF).
			Члан 5.
			Програм мониторинга садржи:
			1) потребна средства за финансирање Програма мониторинга;
			2) мере које ће се предузети у случају присуства микробиолошких и хемијских опасности;
			3) структуру органа и организација за спровођење Програма мониторинга;
			4) друге параметре од значаја за спровођење Програма мониторинга, и то:
			(1) План мониторинга, којим се одређује узимање узорака за микробилошка и хемијска испитивања,
			(2) услове и начин узимања и чувања узорка.
			Члан 6.
			Овај правилник ступа на снагу осмог дана од дана објављивања у „Службеном гласнику Републике Србије”.
			Број 110-00-136/2018-09
			У Београду, 2. августа 2018. године 
			Министар,
			Бранислав Недимовић, с.р.
			ПРОГРАМ МОНИТОРИНГА БЕЗБЕДНОСТИ ХРАНЕ БИЉНОГ И МЕШОВИТОГ ПОРЕКЛА ЗА 2018. ГОДИНУ
			I. Потребна средства за финансирање Програма мониторинга безбедности хране биљног и мешовитог порекла за 2018. годину
			Потребна средства за финансирање Програма мониторинга обезбеђена су Законом о буџету Републике Србије за 2018. годину („Службени гласник РС”, број 113/17), у оквиру Раздела 24 – Министарства пољопривреде, шумарства и водопривреде, Глава 24.3 – Управа за заштиту биља, Програм 0109 – Безбедност хране, ветеринарска и фитосанитарна политика, Функција 420 – Пољопривреда, шумарство, лов и риболов, Програмска активност/Пројекат 0005 – Фитосанитарна инспекција, Економска класификација 424911 – Специјализоване услуге у износу од 311.036.000 динара.
			Укупна средства са наведене економске класификације у износу од 311.036.000 динара расподељују се у одговарајућим износима за пострегистрациону контролу средстава за заштиту биља, контролу хране биљног и мешовитог порекла и хране за животиње биљног порекла при увозу, контролу ГМО, од чега за Програм мониторинга у износу од 19.288.010 динара.
			II. Мере које ће се предузети у случају присуствамикробиолошких и хемијских опасности
			У случају да се утврди присуство микробиолошких и хемијских опасности, односно неусаглашености са прописаним вредностима, надлежни орган спроводи активности како би осигурао да субјект у пословању храном уклони неусаглашеност, узимајући у обзир степен неусаглашености и претходне случајеве неусаглашености истог субјекта у пословању, и то:
			1) мере, укључујући узимање службеног узорка за које се сматра да су потребне како би се осигурала безбедност хране;
			2) забрану стављања у промет, ако је примењиво;
			3) мере којима се дозвољава употреба хране биљног и мешовитог порекла у сврху која се разликује од њене првобитне намене;
			4) мере којима се забрањује рад или налаже затварања читавог објекта за производњу хране или једног њеног дела на одређен временски период;
			5) друге мере и предузима друге одговарајуће радње.
			III. Структура органа и организација за спровођење Програма мониторинга
			Програм мониторинга спроводи надлежни орган преко фитосанитарних и пољопривредних инспектора.
			Лабораторијска испитивања спроводе лабораторијe које су изабране путем конкурса у складу са законом којим се уређује безбедност хране.
			Циљеви спровођења Програма мониторинга су:
			1) утврђивање нивоа контаминената, остатака средстава за заштиту биља и трендова учесталости појаве микроорганизама у храни биљног и мешовитог порекла;
			2) прикупљање података из мониторинга који се користе за анализу ризика, за поједине категорије хране и на тај начин доприносе повећању заштите здравља и других интереса потрошача;
			3) провера важећих стандарда и максимално дозвољених количина прописаних за поједине врсте хране.
			IV. Други параметри од значаја за спровођење Програма мониторинга
			1. План мониторинга
			План узимања узорака за микробиолошка испитивања и за хемијска испитивања – контаминенти и остаци средстава за заштиту биља дат је у Табели 1 – План мониторинга, овог програма.
			2. Услови и начин узимања, чувања и испитивања узорака
			1) Поступак за узимање узорака
			Узимање узорака хране биљног и мешовитог порекла за потребе спровођења мониторинга обавља фитосанитарна и пољопривредна инспекција.
			Инспектор узима службене узорке у складу са условима који су прописани у овом одељку.
			У случају да се утврди присуство микробиолошких и хемијских опасности, инспектор спроводи поновљено (циљано узорковање), у количини од пет јединица узорка.
			Узорци за микробиолошка испитивања узимају се асептично помоћу стерилног прибора, у стерилне посуде/стерилне кесе, водећи рачуна да не дође до контаминације узорка из околине и/или са површине амбалаже.
			Узорци за хемијска испитивања пакују се у паковања која су хемијски неутрална.
			2) Обележавање и паковање узорака
			Након узорковања, узети узорак обележава се одговарајућом ознаком и шифром.
			Узорак се доставља лабораторији уз записник о узимању узорака хране чија је садржина дата у Табели 2 – Записник о узимању узорака хране, овог програма.
			3) Чување и транспорт свих врста узорака
			Чување и транспорт узорака до почетка лабораторијских испитивања треба да буде такав да не дође до промена интегритета узорка, контаминације узорка, промене његових сензорских карактеристика.
			Узорци за микробилошка испитивања транспортују се на начин да транспортна посуда и/или возило за транспорт одржавају температуру хране до +4°C, односно замрзнутих производа до – 18 °C.
			Узорци за хемијска испитивања се не замрзавају.
			Узорци морају бити допремљени у лабораторију у што краћем временском периоду, не дужем од 24 часа од тренутка узимања. Током транспорта и чувања незамрзнутих узорака до испитивања не сме доћи до замрзавања. Категорије хране које су подложне квару треба доставити у лабораторију при температури од 0 до 4 °C и започети испитивање у периоду не дужем од 36 часова од пријема у лабораторију.
			Транспорт и чување узорака до почетка микробиолошких испитивања у лабораторији спроводи се у складу са стандардом ISO/DIS 7218: Микробиологија хране и хране за животиње – општа правила за микробиолошка испитивања.
			4) Испитивање узорака хране биљног и мешовитог порекла
			Испитивање узорака хране биљног и мешовитог порекла врши се у лабораторијама, које су у обавези да резултате испитивања достављају надлежном органу без одлагања, а најкасније до 14 дана од дана узорковања.
			У току спровођења Програма мониторинга методе које се користе за испитивање узорака морају бити акредитоване у складу са захтевима прописа којим се уређује безбедност хране.
			Лабораторије до 31. марта текуће године за претходну годину достављају надлежном органу годишњи извештај о спровођењу мониторинга, резултатима испитивања, броју неусаглашених узорака, броју узорака неадекватних за испитивање, као и методама које су коришћене за испитивање узорака.
			5) Начин извештавања
			Извештај о спровођењу Плана мониторинга доставља се надлежном органу на кварталном нивоу у форми збирне табеле чија је садржина дата у Табели 3 – Извештај о спровођењу Плана мониторинга, овог програма.
			Табела 1
			ПЛАН МОНИТОРИНГА 
			Табелa 1.1. – План узимања узорака за микробилошка испитивања
			
				
					
					
					
					
					
					
					
					
					
					
				
				
					
						
							Редни
							број
						
						
							Предмет испитивања (група и подгрупа производа и производ)
						
						
							Опасност
						
						
							Место узорковања
						
						
							Гранична вредност
						
						
							Број узорака
						
						
							Напомена
						
						
							Узоркује
						
						
							Лабораторија
						
					
				
				
					
						
							1.
						
						
							1а
						
						
							Малина
						
						
							Норовирус
						
						
							Складиштење 
							и дистрибуција
						
						
							Одсуство
						
						
							250
						
						
							Испитује се и хепатитис А
						
						
							Фитосанитарна инспекција
						
						
							Институт за хигијену и технологију меса
						
					
					
						
							1б
						
						
							Купина
						
						
							Норовирус
						
						
							Складиштење 
							и дистрибуција
						
						
							Одсуство
						
						
							50
						
						
							Испитује се и хепатитис А
						
						
							Фитосанитарна инспекција
						
						
							Институт за хигијену и технологију меса
						
					
					
						
							2.
						
						
							Фини пекарски производи, посластичарски производи – Остали посластичарски производи – дубоко замрзнуте торте са воћним и чоколадним филом
						
						
							Укупан број микроорганизама (микроорганизми наведени у произвођачким спецификацијама)
						
						
							Увоз
						
						
							Микроорганизми наведени у произвођачким спецификацијама
						
						
							50
						
						
							Испитују се и остали параметри безбедности хране 
						
						
							Фитосанитарна инспекција
						
						
							Институт за хигијену и технологију меса
						
					
				
			
			Табела 1.2. План узимања узорака за хемијска испитивања
			Табела 1.2.1. План узимања узорака за испитивање контаминената – микотоксини у кукурузу
			
				
					
					
					
					
					
					
					
					
					
					
				
				
					
						
							Редни
							број
						
						
							Предмет испитивања (група и подгрупа производа и производ)
						
						
							Опасност
						
						
							Место узорковања
						
						
							Гранична вредност
						
						
							Број узорака
						
						
							Напомена
						
						
							Узоркује
						
						
							Лабораторија
						
					
					
						
							3.
						
						
							3а
						
						
							Непрерађени кукуруз (односно кукуруз који је предмет сортирања или се другачије физички (механички) обрађују пре употребе за исхрану људи или коришћења као састојак хране, осим непрерађеног кукуруза намењеног за прераду влажним млевењем)
						
						
							Микотоксини: афлатоксин B1
						
						
							Складиштење и дистрибуција
						
						
							5,0 μg/kg
						
						
							400 
						
						
							Кукуруз рода 2017. године
						
						
							Фитосанитарна инспекција
						
						
							Градски завод за јавно здравље, Београд и Институт за хигијену и технологију меса
						
					
					
						
							3б
						
						
							Микотоксини: афлатоксин – сума B1, B2, G1 и G2
						
						
							Складиштење и дистрибуција
						
						
							10,0 μg/kg
						
					
					
						
							3в
						
						
							Микотоксини: деоксиниваленол
						
						
							Складиштење и дистрибуција
						
						
							1.750 μg/kg
						
					
					
						
							3г
						
						
							Микотоксини: зеараленон
						
						
							Складиштење и дистрибуција
						
						
							350 μg/kg
						
					
					
						
							3d
						
						
							Микотоксини: фумoнозини – сума B1 и B2
						
						
							Складиштење и дистрибуција
						
						
							4.000 μg/kg
						
					
					
						
							3ђ
						
						
							Непрерађени кукуруз (односно кукуруз који је предмет сортирања или се другачије физички (механички) обрађују пре употребе за исхрану људи или коришћења као састојак хране, осим непрерађеног кукуруза намењеног за прераду влажним млевењем)
						
						
							Микотоксини: афлатоксин B1
						
						
							Складиштење и дистрибуција
						
						
							5,0 μg/kg
						
						
							600
						
						
							Кукуруз рода 2018. године
						
						
							Фитоса-нитарна инспекција
						
						
							Градски завод за јавно здравље, Београд
						
					
					
						
							3е
						
						
							Микотоксини: афлатоксин – сума B1, B2, G1 и G2
						
						
							Складиштење и дистрибуција
						
						
							10,0 μg/kg
						
					
				
			
			Табелa 1.2.2. План узимања узорака за испитивање контаминената – микотоксини у производима од кукуруза
			
				
					
					
					
					
					
					
					
					
					
					
				
				
					
						
							Редни
							Број
						
						
							Предмет испитивања (група и подгрупа производа и производ)
						
						
							Опасност
						
						
							Место узорковања
						
						
							Гранична вредност
						
						
							Број узорака
						
						
							Узоркује
						
						
							Лабораторија
						
					
					
						
							4.
						
						
							4а
						
						
							Кукуруз за непосредну исхрану људи, производи на бази кукуруза намењени за непосредну исхрану људи, осим житарица за доручак на бази кукуруза и снек производа од кукуруза
						
						
							Тортиља чипс, печени кукуруз са и без зачина, „куглице од кукурузаˮ
						
						
							Микотоксини: фумoнозини – сума B1 и B2
						
						
							Складиштење и дистрибуција
						
						
							1.000 μg/kg
						
						
							30
						
						
							Пољопривредна инспекција
						
						
							СП Лабораторија, Бечеј 
						
					
					
						
							4б
						
						
							Све житарице и сви производи житарица, укључујући и прерађене производe на бази житарица, осим кукурузa и пиринча који су предмет сортирања или се другачије физички (механички) обрађују пре употребе за исхрану људи или коришћења као састојак хране
						
						
							Микотоксини: афлатоксин – B1
						
						
							Складиштење и дистрибуција
						
						
							2,0 μg/kg
						
					
					
						
							Микотоксини: афлатоксин – сума B1, B2, G1 и G2
						
						
							Складиштење и дистрибуција
						
						
							4,0 μg/kg
						
					
					
						
							4в
						
						
							Кукуруз намењен за непосредну исхрану људи, снек производи од кукуруза и житарице за доручак на бази кукуруза
						
						
							Микотоксини: зеараленон
						
						
							Складиштење и дистрибуција
						
						
							100 μg/kg
						
					
					
						
						
							4г
						
						
							Хлеб (укључујући мале пекарске производе), пециво, кекс, снек производи од житарица и житарице за доручак
						
						
							Микотоксини: деоксиниваленол
						
						
							Складиштење и дистрибуција
						
						
							500 μg/kg
						
					
				
			
			
				
					
					
					
					
					
					
					
					
					
					
				
				
					
						
							Редни
							број
						
						
							Предмет испитивања (група и подгрупа производа и производ)
						
						
							Опасност
						
						
							Место узорковања
						
						
							Гранична вредност
						
						
							Број узорака
						
						
							Узоркује
						
						
							Лабораторија
						
					
					
						
							4.
						
						
							4д
						
						
							Житарице за доручак на бази кукуруза и снек производи од кукуруза
						
						
							Пахуљице од кукуруза, експандирани производи од кукуруза, инстант пахуљице, корн флекс и сродни производи, инстант млински производи и мусли производи од кукуруза, кокице
						
						
							Микотоксини: фумoнозини – сума B1 и B2
						
						
							Складиштење и дистрибуција
						
						
							800 μg/kg
						
						
							30
						
						
							Пољопривредна инспекција
						
						
							СП Лабораторија, Бечеј 
						
					
					
						
							4ђ
						
						
							Све житарице и сви производи житарица, укључујући и прерађене производe на бази житарица, осим кукурузa и пиринча који су предмет сортирања или се другачије физички (механички) обрађују пре употребе за исхрану људи или коришћења као састојак хране
						
						
							Микотоксини: афлатоксин – B1
						
						
							Складиштење и дистрибуција
						
						
							2,0 μg/kg
						
					
					
						
							Микотоксини: афлатоксин – сума B1, B2, G1 и G2
						
						
							Складиштење и дистрибуција
						
						
							4,0 μg/kg
						
					
					
						
							4е
						
						
							Кукуруз намењен за непосредну исхрану људи, снек производи од кукуруза и житарице за доручак на бази кукуруза
						
						
							Микотоксини: зеараленон
						
						
							Складиштење и дистрибуција
						
						
							100 μg/kg
						
					
					
						
							4ж
						
						
							Хлеб (укључујући мале пекарске производе), пециво, кекс, снек производи од житарица и житарице за доручак
						
						
							Микотоксини: деоксини-валенол
						
						
							Складиштење и дистрибуција
						
						
							500 μg/kg
						
					
					
						
							4.
						
						
							4з
						
						
							Све житарице и сви производи житарица, укључујући и прерађене производe на бази житарица, осим кукурузa и пиринча који су предмет сортирања или се другачије физички (механички) обрађују пре употребе за исхрану људи или коришћења као састојак хране
						
						
							Пастеризовани и стерилизовани производи од поврћа:
							лименке и стакленке са кукурузом шећерцом и мешавине поврћа које садрже кукуруз шећерац
							Смрзнуто поврће: смрзнути кукуруз шећерац и мешавине   поврћа које садрже кукуруз шећерац
						
						
							Микотоксини: афлатоксин – B1
						
						
							Складиштење и дистрибуција
						
						
							2,0 μg/kg
						
						
							30
						
						
							Центар за испитивање намирница, Београд
						
					
					
						
							4и
						
						
							Микотоксини: афлатоксин – сума B1, B2, G1 и G2
						
						
							Складиштење и дистрибуција
						
						
							4,0 μg/kg
						
					
				
			
			
				
					
					
					
					
					
					
					
					
					
					
				
				
					
						
							Редни
							број
						
						
							Предмет испитивања (група и подгрупа производа и производ)
						
						
							Опасност
						
						
							Место узорковања
						
						
							Гранична вредност
						
						
							Број узорака
						
						
							Узоркује
						
						
							Лабораторија
						
					
					
						
							4.
						
						
							4ј
						
						
							Житарице намењене за непосредну исхрану људи, брашно, мекиње и клице као коначни производи стављен на тржиште за непосредну исхрану људи, осим фракција млевеног кукуруза
						
						
							Пастеризовани и стерилизобвани производи од поврћа:
							лименке и 
							стакленке са кукурузом 
							шећерцом и мешавине поврћа које садрже 
							кукуруз шећерац
							Смрзнуто поврће: смрзнути кукуруз шећерац и мешавине смрзнутог поврћа које садрже кукуруз шећерац
						
						
							Микотоксини: деоксиниваленол
						
						
							Складиштење и дистрибуција
						
						
							750 μg/kg
						
						
							30 
							(15 – лименке и стакленке и 15 – смрзнути кукуруз шећерац и мешавине)
						
						
							Пољопривредна инспекција
						
						
							Центар за испитивање намирница, Београд
						
					
					
						
							4к
						
						
							Житарице намењене за непосредну исхрану људи, брашно, мекиње и клице као коначни производи стављен на тржиште за непосредну исхрану људи, осим фракција млевеног кукуруза
						
						
							Микотоксини: зеараленон
						
						
							Складиштење и дистрибуција
						
						
							75 μg/kg
						
					
					
						
							4л
						
						
							Кукуруз за непосредну исхрану људи, производи на бази кукуруза намењени за непосредну исхрану људи
						
						
							Микотоксини: фумoнозини – сума B1 и B2
						
						
							Складиштење и дистрибуција
						
						
							1.000 μg/kg
						
					
				
			
			Табелa 1.2.3. – План узимања узорака за испитивање контаминената, тешки метали – кадмијум и бакар
			
				
					
					
					
					
					
					
					
					
					
					
					
				
				
					
						
							Редни
							број
						
						
							Предмет испитивања (група и подгрупа производа и производ)
						
						
							Опасност
						
						
							Место узорковања
						
						
							Гранична вредност
						
						
							Број узорака
						
						
							Напомена
						
						
							Узоркује
						
						
							Лабораторија
						
					
					
						
							5.
						
						
							5а
						
						
							Фини пекарски производи; снек производи; пикантни производи од кромпира 
						
						
							Чипс и чипс производи, укључујући и тортиља чипс
						
						
							Тешки метали: кадмијум, укључујући и остале параметре безбедности хране 
						
						
							Објекти за производњу складиштење и дистрибуцију, увоз
						
						
							0,10 mg/kg за кромпир
						
						
							30
							(15 – чипс; 15 – чипс производи)
						
						
							Лабораторије узимају у обзир промене концентрације контаминанта изазване прерадом, релативан садржај састојака у производу и границу квантификације. Субјекат у пословању храном, чији производ се испитује, обезбеђује неопходну концентрацију или фактор разблажења
						
						
							Пољопривредна инспекција
						
						
							Институт за хигијену и технологију меса
						
					
					
						
							5б
						
						
							Какао производи, чоколадни производи, производи слични чоколадним и крем производи, какао производи – Какао прах који се продаје крајњем потрошачу или као састојак у заслађеном какао праху који се продаје крајњем потрошачу (чоколадни напици)
						
						
							Какао у праху и чоколада у праху
						
						
							Тешки метали: кадмијум
						
						
							Објекти за производњу, складиштење и дистрибуцију, увоз
						
						
							0,20 mg/kg
							до 31. децембра 2018. године
							0,60 mg/kg
							од 1. јануара 2019. године
						
						
							50
							(25 – какао прах;
							25 – чоколада у праху)
						
						
							Испитују се и остали параметри безбедности хране
						
						
							Пољопривредна инспекција
						
						
							Институт за хигијену и технологију меса
						
					
					
						
							5в
						
						
							Производи од воћа и поврћа, смрзнути производи
						
						
							Дубоко смрзнути спанаћ
						
						
							Тешки метали: кадмијум
						
						
							Објекти за производњу складиштење и дистрибуцију, увоз
						
						
							0,20 mg/kg
						
						
							20
						
						
							Испитују се и остали параметри безбедности хране
						
						
							Пољопривредна инспекција
						
						
							Институт за хигијену и технологију меса
						
					
					
						
							5г
						
						
							Фини пекарски производи, снек производи – пржени и сувопечени плодови, семенке и сродне производе 
						
						
							Кикирики, лешник, бадем, пистаћи, пекан орах, индијски орах, бразилски орах, семенке сунцокрета, семенке бундеве, семенке соје 
						
						
							Тешли метали: бакар
						
						
							Објекти за производњу, складиштење и дистрибуцију, увоз
						
						
							10,0 mg/kg
						
						
							60
						
						
							Испитују се и остали параметри безбедности хране
						
						
							Пољопривредна инспекција
						
						
							Центар за испитивање намирница, Београд
						
					
				
			
			Табелa 1.2.4. План узимања узорака за испитивање контаминената процеса производње – акриламид
			
				
					
					
					
					
					
					
					
					
					
				
				
					
						
							Редни
							број
						
						
							Предмет испитивања (група и подгрупа производа и производ)
						
						
							Место узорковања
						
						
							Гранична вредност
						
						
							Број узорака
						
						
							Напомена
						
						
							Узоркује
						
						
							Лабораторија
						
					
					
						
							6.
						
						
							Фини пекарски производи, снек производи-кекс и сродни производи
						
						
							Кекс, бисквит, чајно пециво, слана пецива
						
						
							Објекти за производњу, складиштење и дистрибуцију, увоз
						
						
							350 μg/kg
						
						
							40 
						
						
							10 – кекс; 10 – бисквит; 10 – чајно пециво; 10 – слана пецива –
						
						
							Пољопривредна инспекција
						
						
							СП Лабораторија, Бечеј
						
					
					
						
							Крекери
						
						
							400 μg/kg
						
						
							10
						
					
				
			
			Табелa 1.2.5. План узимања узорака за испитивање резидуа средстава за заштиту биља
			
				
					
					
					
					
					
					
					
					
					
				
				
					
						
							Редни
							број
						
						
							Предмет испитивања (група и подгрупа производа и производ)
						
						
							Опасност
						
						
							Место узорковања
						
						
							Гранична вредност
						
						
							Број узорака
						
						
							Узоркује
						
						
							Лабораторија
						
					
					
						
							7.
						
						
							Остали пољопривредни и прехрамбени производи; полуготова јела од виновог лишћа и пиринча
						
						
							Сармице од виновог лишћа и пиринча
						
						
							Средства за заштиту биља
						
						
							Увоз и дистрибутивни центри
						
						
							У складу са прописом којим се уређују максималне количине средстава за заштиту биља
						
						
							6
						
						
							Фитосанитарна инспекција
						
						
							СП Лабораторија, Бечеј
						
					
				
			
			
			
			Табела 3 – Извештај о спровођењу Плана мониторинга
			
				
					
					
					
					
					
					
					
					
					
					
					
				
				
					
						
							Шифра узорка
						
						
							Датум и место узорковања
						
						
							Категорија хране
						
						
							Назив и седиште субјекта у пословању храном
						
						
							Матични број, регистарски број субјекта у пословању храном
						
						
							Врста узорка
						
						
							Врста
							испитивања
						
						
							Величина производне партије
						
						
							Број службених узорака
						
						
							Утврђене неусаглашености
						
						
							Предузете мере
						
					
					
						
						
						
						
						
						
						
						
						
						
						
					
				
			
	

