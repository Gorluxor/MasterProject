





	


	Редакцијски пречишћен текст

	


 


На основу члана 99.
тачка 4. Устава Савезне Републике Југославије а у вези са чланом 4. став 2.
Закона о контроли квалитета пољопривредних и прехрамбених производа у
спољнотрговинском промету (“Службени лист СРЈ”, бр. 12/95), Савезна влада доноси





ОДЛУКУ


о условима које у
погледу стручне спреме радника и опреме морају испуњавати правна лица за вршење
контроле квалитета пољопривредних и прехрамбених производа и њихових
прерађевина намењених извозу


„Службени лист СРЈ“,
бр. 13 од 22. марта 1996, 57 од 21. новембра 1997. 




1. Правна лица могу вршити контролу квалитета
пољопривредних и прехрамбених производа и њихових прерађевина намењених извозу
(у дањем тексту: производи), ако у погледу стручне спреме радника, испуњавају
следеће услове: 


1) за контролу квалитета живе стоке – да имају раднике
са завршеним пољопривредним факултетом сточарског смера или са завршеним
ветеринарским факултетом, са најмање 5 година радног искуства на тим пословима;



2) за контролу квалитета меса, прерађевина од меса и
рибе – да имају раднике са завршеним технолошким, природно-математичким,
ветеринарским или пољопривредним факултетом одговарајућег смера, са најмање 5
година радног искуства на тим пословима, као и раднике са средњом хемијском
школом за рад у лабораторији; 


3) за контролу квалитета млека, производа од
млека, сирила и млекарских култура – да имају раднике са завршеним пољопривредним,
ветеринарским или природно-математичким факултетом одговарајућег смера, са најмање
5 година радног искуства на тим пословима, као и раднике са средњом хемијском школом
за рад у лабораторији.* 


4)* за контролу
квалитета вина, ракије од шљива и осталих ферментисаних и алкохолних пића – да
имају раднике са завршеним пољопривредним, природно-математичким или
технолошким факултетом одговарајућег смера, са најмање 5 година радног искуства
на тим пословима, као и раднике са средњом хе-мијском школом за рад у
лабораторији; 


5)* за контролу
квалитета дувана сировог или непрерађеног, – да имају раднике са завршеним
пољопривредним, природноматематичким (одсек хемија или биологија) или
технолошким факултетом одговарајућег смера, са најмање 5 година радног искуства
на тим пословима, као и раднике са средњом хемијском школом за рад у
лабораторији. 


*Службени лист СРЈ, број 57/1997 





2. Правна лица могу вршити контролу квалитета производа
ако у погледу опреме испуњавају следеће услове: 


1) за контролу квалитета меса, прерађевина од меса и
рибе, и то: 


а) за органолептичко испитивање: да имају радне
површине за преглед од нерђајућег челика или пластичног материјала, електрични
штедњак, фрижидер са одељком за дубоко замрзавање, одговарајућу вагу, уређаје
за отварање лименки, машину за нарезивање, као и неопходан ситан инвентар и
другу опрему за органолептичко испитивање квалитета; 


б) за лабораторијско испитивање да имају: две сушнице
за температуру до 250 °Ц, пећ за жарење са температуром до 1100 °Ц прецизну
аналитичку вагу са тачношћу +/– 0.000 г (0–200 г), техничку вагу са тачношћу
+/– 0,01 г (0–1кг), Пх-метар, фотоколориметар или спектрофотометар, вибратор,
водено купатило, решо за спаљивање беланчевина по Кјелдалху, електрични
решо-обичан, апарат за дестилацију воде, фрижидер, центрифугу, потребне
реагенце и осталу ситну опрему; 


в) за испитивање амбалаже за паковање: да имају уређаје
за испитивање квалитета лимене и друге амбалаже; 


2) за контролу квалитета млека, производа од
млека, сирила и млекарских култура да имају: две сушнице до 250 °Ц, пећ за жарење
до 1200 °Ц, прецизну аналитичку вагу са тачношћу +/– 0,0001 г (0–200 г), техничку
вагу са тачношћу +/– 0,01 г (0–1 кг), спектрофотометар, центрифугу, Пх-метар, електрични
решо, фрижидер, апарат за дестилацију воде, рефрактометар-имерзиони са купатилом,
вакуум пумпу за воду, бутирометар за млеко по Герберу, бутирометар за сир по Герберу
– комплет, бутирометар за павлаку по Герберу, бутирометар за маслац по Герберу,
сталак за бутирометар по Герберу, металне посуде од алуминијума са поклопцем (пречника
6–7 цм, висине 3 цм), ексикатор (3–5 комада) и остало лабораторијско стакло.* 


3)* за контролу
квалитета вина, ракије од шљива и осталих ферментисаних и алкохолних пића, да
имају: пикнометре, водено купатило са термостатом, апарат за дестилацију,
абеон-рефрактометар, спектрофотометар, увлампу са флуорометријским додатком,
пламени фотометар, паларофраг, гасни хроматограф, полариметар, аналитичку вагу
и остали лабораторијски прибор; 


4)* за контролу
квалитета дувана сировог или непрерађеног да имају: аутоаналајер за одређивање
протеина, борвалдов апарат за дестилацију са воденом паром, машину за бушење
цигарета и одређивање катрана и никотина, Пх-метар, спектрофотометар,
аналитичку вагу, сушницу, пећницу, водено купатило, термостат за влажење,
систем сиса за одређивање фракционог састава нармана, теренски хигрометар,
манометар, шутлов-апарат, машину за пуњење цигарета, машину за резање дувана,
колориметар, хроматограф и остали лабораторијски прибор. 


*Службени лист СРЈ, број 57/1997 


3. Ова одлука ступа на снагу осмог дана од дана
објављивања у „Службеном листу СРЈ”.




Савезна
влада


Е. п.
бр. 83,


14.
марта 1996. године 


Београд


Председник


др 
Радоје
Контић, 
с. р.



