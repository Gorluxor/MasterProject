



На основу члана 79. став 1. Закона о социјалној заштити и
обезбеђивању социјалне сигурности грађана („Службени гласник РС”, бр. 36/91,
33/93, 53/93, 67/93, 46/94, 48/94, 52/96 и 29/2001),

Влада Републике Србије доноси



ОДЛУКУ

О
ОСНИВАЊУ ДОМА ЗА ОДРАСЛА ИНВАЛИДНА ЛИЦА 

И СТАРА
ЛИЦА У ДОЉЕВЦУ

"Службени
гласник РС", број 100 од 14. октобра 2003.



Члан 1.

Оснива се Дом за одрасла инвалидна лица и стара лица у Дољевцу.



Члан 2.

Дом за одрасла инвалидна лица и стара лица у Дољевцу (у даљем
тексту: Дом), обавља делатност обезбеђивања права на смештај одраслих
инвалидних лица и старих лица.



Члан 3.

Дом ће пословати под називом: Дом за одрасла инвалидна лица и
стара лица у Дољевцу.

Седиште Дома је у Дољевцу, Стари Млин.



Члан 4.

Дом почиње са радом 1. новембра 2003. године.

Дому се за почетак рада из буџета Републике обезбеђују средства од
155.000 динара.



Члан 5.

До конституисања управног одбора, Влада Републике Србије образује
привремени управни одбор који има пет чланова.



Члан 6.

Привремени управни одбор:

1) донеће статут Дома,

2) донеће годишњи програм рада Дома,

3) обављаће друге послове из надлежности управног одбора.



Члан 7.

До именовања директора Дома, његове послове обављаће вршилац
дужности директора Дома, кога ће именовати министар за социјална питања.



Члан 8.

Ова одлука ступа на снагу осмог дана од дана објављивања у
„Службеном гласнику Републике Србије”.



05 број 551-6382/2003

У Београду, 9. октобра
2003. године

Влада Републике Србије

Потпредседник,

Чедомир Јовановић, с.р.



