





На
основу тачке 5. Одлуке о условима и начину обезбеђивања девиза за плаћање увоза
специфичне опреме и других предмета за производњу наоружања и војне опреме за
потребе оружаних снага Социјалистичке Федеративне Републике Југославије
(„Службени лист СФРЈ“, бр. 35/81), савезни секретар за народну одбрану
прописује





УПУТСТВО




о начину обезбеђивања девиза за плаћање увоза специфичне опреме и других 
предмета за производњу наоружања и војне опреме за потребе оружаних снага 
Социјалистичке Федеративне Републике Југославије

„Службени
лист СФРЈ”, број 39 од 26. јула 1985.





1. Девизе за плаћање
увоза специфичне опреме и других предмета за производњу наоружања и војне
опреме за потребе оружаних снага Социјалистичке Федеративне Републике
Југославије обезбеђују се под условима прописаним Одлуком о условима и начину
обезбеђивања девиза за плаћање увоза специфичне опреме и других предмета за
производњу наоружања и војне опреме за потребе оружаних снага Социјалистичке
Федеративне Републике Југославије („Службени лист СФРЈ”, бр. 35/81) – (у даљем
тексту: Одлука), а на начин прописан овим упутством.



2. Ради обезбеђивања
девиза за плаћање увоза специфичне опреме и других предмета за производњу
наоружања и војне опреме, специфичних готових производа, склопова, подсклопова,
делова, сировина и репродукционог материјала за развој и производњу наоружања и
војне опреме за потребе развоја, изградње и опремање оружаних снага
Социјалистичке Федеративне Републике Југославије (у даљем тексту: предмети),
организације удруженог рада из члана 1. став 2. тачка 1. Закона о економским и
другим односима у производњи и промету наоружања и војне опреме („Службени лист
СФРЈ”, бр. 25/79) – (у даљем тексту: Закон). сагласно одредби тачке 4. Одлуке,
подносе захтев Савезном секретаријату за народну одбрану, са потребном
документацијом.

Захтев за обезбеђење
девиза подноси се у једном примерку, на обрасцу који је одштампан у Прилогу 1.
уз ово упутство и чини његов саставни део.



3. Ако Савезни
секретаријат за народну одбрану не располаже одговарајућом документацијом, уз
захтев за обезбеђивање девиза, организације удруженог рада из члана 1. став 2.
тачка 1. Закона, достављају, зависно од предмета увоза, документацију на основу
које се може утврдити да су испуњени услови из тачке 2. ове одлуке, а нарочито:
акт којим је одобрен инвестициони програм, акт којим је одобрен годишњи план
обнављања инвестиционе опреме, акт којим се одобрава увоз опреме, уговор о
обезбеђењу девиза за производњу наоружања и војне опреме и оверену
спецификацију увозног материјала на обрасцу који је одштампан у Прилогу 2 уз
ово упутство и чини његов саставни део.



4. Ово упутство
ступа на снагу осмог дана од дана објављивања у „Службеном листу СФРЈ”.



Бр.1-2645/1

5. јула 1985. године

Београд

Савезни секретар за

народну одбрану

адмирал флоте


Бранко Мамула, с. р.





















