










На
основу члана 7. став 5. Закона о дувану („Службени гласник РС”, број 101/05), 



Министар
пољопривреде, шумарства и водопривреде, доноси
	
	


ПРАВИЛНИК


о садржини и начину вођења
евиденције од стране произвођача и обрађивача дувана


“Службени гласник
РС”, број 
5 
 
од

20. јануара 2006.








Члан 1.


Овим
правилником ближе се прописује садржина и начин вођења евиденције, коју у вези са
производњом и обрадом дувана воде произвођачи и обрађивачи дувана.


Члан 2.


Произвођач
дувана, који је уписан у Регистар произвођача дувана код Управе за дуван као органа
управе у саставу Министарства финансија (у даљем тексту: Управа), дужан је да води
евиденцију у вези са производњом дувана која садржи податке о: 


1)
укупној производњи дувана: укупно планираној производњи дувана, укупној сопственој
и уговореној производњи дувана, укупно заснованој производњи дувана (расађен дуван)
и укупно заснованој производњи дувана (однегован дуван по типовима дувана) на обрасцу
број 1. Евиденција о укупној производњи дувана, који је одштампан уз овај правилник
и чини његов саставни део;


2)
употребљеном семену за производњу дувана: о пореклу и количини семена намењеног
за сетву, на обрасцу број 2. Евиденција о употребљеном семену за производњу дувана,
који је одштампан уз овај правилник и чини његов саставни део;


3)
производњи дувана по свакој парцели и по сваком уговору: о сопственој и уговореној
производњи, заснованој производњи дувана (расађен дуван) и заснованој производњи
дувана (однегован дуван) и бројевима катастарских парцела, на обрасцу број 3. Евиденција
о производњи дувана по свакој парцели и по сваком уговору, који је одштампан уз
овај правилник и чини његов саставни део;


4)
произведеним и откупљеним количинама дувана: о количинама произведеног сопственог
дувана, количини откупљеног дувана од произвођача дувана физичких лица, укупним
количинама произведеног дувана и укупне количине продатог дувана, на обрасцу број
4. Евиденција о произведеним и откупљеним количинама дувана, који је одштампан уз
овај правилник и чини његов саставни део;


5)
физичким лицима – произвођачима дувана на обрасцу број 5. Евиденција физичких лица,
који је одштампан уз овај правилник и чини његов саставни део.


Члан 3.


Обрађивач
дувана који је уписан у Регистар обрађивача дувана код Управе дужан је да води евиденцију
у вези са обрадом дувана, која садржи податке о:


1)
плану обраде дувана;


2)
количинама запримљеног дувана из сопствене производње;


3)
количинама купљеног дувана од других произвођача;


4)
количинама обрађеног дувана;


5)
количинама услужно обрађеног дувана;


6)
количинама укупно обрађеног дувана;


7)
количинама продатог обрађеног дувана;


8)
количинама обрађеног дувана на залихама.


Обрађивач
дувана из става 1. овог члана води евиденцију на обрасцу број 6. Подаци о обради
дувана, који је одштампан уз овај правилник и чине његов саставни део.


Ако
је обрађивач дувана из става 1. овог члана истовремено уписан у Регистар произвођача
дувана, дужан је да води и евиденцију из члана 2. овог правилника на обрасцима од
бр. 1. до бр. 5.


Члан 4.


Овај правилник ступа
на снагу наредног дана од објављивања у „Службеном гласнику Републике Србије”.





Број
110-00-00148/2005-09 


У
Београду, 29. децембра 2005. године


Министар,



Ивана
Дулић-Марковић, с.р.




Прилози





Образац бр. 1 -


Евиденција о 
укупној производњи дувана

Образац бр. 2 - 


Евиденција о употребљеном семену за 
производњу дувана


Образац бр. 3 -

Евиденција о производњи дувана по 
свакој парцели и по сваком уговору

Образац бр. 4 - 

Евиденција о произведеним и откупљеним 
количинама дувана

Образац бр. 5 - 
 Евиденција физичких 
лица

Образац бр.  
6 - 

Подаци о обради дувана



