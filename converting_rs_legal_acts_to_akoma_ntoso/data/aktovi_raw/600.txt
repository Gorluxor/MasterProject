



На основу члана 71. став 2. Закона о
културним добрима („Службени гласник РС“, број 71/94), 

Министар културе доноси





ПРАВИЛНИК

О БЛИЖИМ УСЛОВИМА ЗА
ПОЧЕТАК РАДА И ОБАВЉАЊЕ ДЕЛАТНОСТИ УСТАНОВА ЗАШТИТЕ КУЛТУРНИХ ДОБАРА

"Службени 
гласник РС", број 21 од 15. јуна 1995.

Члан 1.

Овим правилником прописују се ближи услови у погледу
просторија, техничке опреме и стручног кадра за почетак рада и обављање
делатности завода за заштиту споменика културе, музеја, архива и кинотеке.

Члан 2.

Завод за заштиту споменика културе може почети с радом
и обављати делатност ако има:

1) просторије за рад на изради документације, пројеката
и елабората, просторије за смештај документације, библиотеке и конзерваторске
опреме и просторије за привремени смештај покретног споменичког материјала;

2) техничку опрему и то: 

(1) опрему за смештај и чување документације (металне
ормане и полице и др.) и опрему за смештај и чување библиотечког материјала
(витрине, полице и др.);

(2) опрему за рестаураторске радове на терену и
приручну опрему за архитектонско-техничка снимања;

(3) фото-лабораторијску опрему (фото-апарате, стативе,
рефлекторе и лабораторијску опрему за израду црно-белих негатива и позитива);

(4) једно теренско возило;

(5) опрему за привремено складиштење покретног
споменичког материјала;

(6) цртаће столове с пратећом опремом;

(7) телефон и телефакс;

(8) рачунарску опрему (компјутер са штампачем и
модемом) компатибилну с опремом централне установе;

(9) апарат за фото-копирање;

3) седам запослених радника с високом школском спремом,
од којих по два историчара уметности и архитекте и по једног археолога,
етнолога и правника.

Члан 3.

Музеј може почети с радом и обављати делатност ако има:


1) просторије за:

(1) чување и излагање уметничко-историјских дела,
обезбеђене од крађе, пожара и влаге и које испуњавају услове везане за
микроклиматски режим чувања и излагања уметничко-историјских дела, зависно од
врсте тих дела;

(2) смештај документације и библиотеке;

(3) обављање конзерваторско-рестаураторских радова,
односно за превентивну заштиту, у којима је обезбеђена заштита радника од
штетних испарења и загађења (систем за вентилацију и проветравање);

2) техничку опрему, и то: 

(1) опрему за чување и излагање уметничко-историјских
дела (регале, полице, ормане, витрине и сл.) у зависности од врсте тих дела;

(2) опрему за смештај и чување документације и
библиотечког материјала (металне ормане, полице и сл.) и фотолабораторијску
опрему (фотоапарате, стативе, рефлекторе и опрему за израду црно-белих негатива
и позитива);

(3) апарате и опрему за заштиту од крађе, пожара и
влаге;

(4) конзерваторски прибор, лабораторијску опрему и
одговарајући потрошни материјал према врсти уметничко-историјских дела;

(5) телефон и телефакс;

(6) рачунарску опрему (компјутер са штампачем и
модемом) компатибилну с опремом централне установе;

(7) апарат за фотокопирање;

3) четири запослена радника с високом школском спремом
за музеје с разнородним уметничко-историјским делима (два кустоса, једног
кустоса документалисту и кустоса педагога), односно три запослена радника с
вишом школском спремом за музеје с истородним уметничко-историјским делима (два
кустоса и једног кустоса документалисту), а изузетно једног запосленог радника
с високом школском спремом за музеје с мањим фондом уметничко-историјских дела.

Члан 4.

Архив може почети с радом и обављати делатност ако има:

1) просторије за:

(1) пријем, дезинфекцију, чишћење и паковање архивалија
(прихватни депо);

(2) смештај, чување и одржавање архивске грађе,
библиотечког материјала, микрофилмова и компјутерског материјала, површине од
500 м? n довољним оптерећењем подлоге од 1000 кг/м? nмештене само у приземљу и
на спратовима;

(3) сређивање и обраду архивске грађе;

(4) микрофилмовање архивске грађе с одговарајућим
инсталацијама и прикључцима;

(5) коришћење архивске грађе;

2) техничку опрему, и то:

(1) металне полице за смештај архивске грађе и
библиотечког материјала;

(2) металне ормане за смештај и чување плаката, планова
и мапа, микркофилмова и компјутерског материјала;

(3) картотечке и друге ормане (за податке о
регистратурама, архивској грађи и библиотечком материјалу);

(4) манипулантске столове за рад на сређивању и обради
архивске грађе и библиотечког материјала;

(5) читаоничке столове и столице;

(6) апарате за суво гашење пожара, по одговарајућим
прописима;

(7) систем грејања без отвореног пламена, термометре и
хигрометре;

(8) телефон и телефакс;

(9) рачунарску опрему (компјутер са штампачем и
модемом) компатибилну с опремом централне установе, 

3) четири запослена радника с високом школском спремом,
од којих два историчара, а два с одговарајућим факултетом друштвених наука,
зависно од архивске грађе и регистратурског материјала и три запослена радника
са средњом школском спремом.

Члан 5.

Кинотека може почети с радом и обављати делатност ако
има:

1) просторије обезбеђене од крађе и пожара за:

(1) чување филмске грађе (климатизовано на 12°С о 55%
релативне влажности ваздуха, с највишим одступањима ± 2°С, односно ±м 5%
релативне влажности ваздуха);

(2) пријем и обраду филмске грађе;

(3) пројекциону салу с кабином за пројекцију филмова;

(4) приручну фотолабораторију;

(5) техничку обраду изворних материјала (негатива);

(6) техничку обраду тон копија;

(7) обраду и чување пратећих материјала (фотографија,
сценарија, књига, плаката и др.);

2) техничку опрему, и то:

(1) два кинопројектора од 35 мм;

(2) један кинопројектор од 16 мм;

(3) један кинопројектор од 8 мм;

(4) један монтажни сто 16/35 мм са четири тањира;

(5) два репараторска стола за технички преглед филмова;

(6) уређај за премотавање негатива (затворен);

(7) комплет апарата за приручну фотолабораторију;

(8) орман за чување магнетских материјала (видео траке,
магнетофонске траке и др.) - „Фарадејев кавез”;

(9) видеорикордер с монитором и телевизором;

(10) два персонална рачунара (за стручну и техничку
обраду филмске грађе);

(11) полице за смештај филмске грађе;

(12) ормане за картотеку;

(13) клима уређај за одржавање сталне температуре и
влажности у просторији (депоу) за чување филмова;

(14) противпожарни уређај;

(15) опрему за пројекциону салу;

3) шест запослених радника с високом школском спремом
(четири радника с факултетом драмских уметности, једног радника с филозофским
факултетом и једног радника с природно-математичким или електротехничким
факултетом) и шест запослених радника са средњом школском спремом (три хемијска
техничара, два електротехничара - кинотехнички смер и једног машинског
техничара - смер климатизације).

Члан 6.

Даном ступања на снагу овог правилника престаје да важи
Правилник о ближим условима за почетак рада установа заштите културних добара
(„Службени гласник РС”, број 22/90).

Члан 7.

Овај правилник ступа на снагу осмог дана од дана
објављивања у „Службеном гласнику Републике Србије”.



Број 630-3269/95-01

У
Београду, 7. јуна 1995. године

Министар,

др
Нада Поповић-Перишић, с.р.





