


	
	Zakon


	
			Редакцијски пречишћен текст
			
			
			ЗАКОН
			о давању гаранције Републике Србије у корист Societe Generale Banke Srbija a.d. Beograd, Комерцијалне банке а.д. Београд, Банке Поштанска штедионица а.д. Београд, ОТП банке Србија а.д. Нови Сад и Vojvođanskе bankе a.d. Novi Sad по задужењу Јавног предузећа „Србијагас” Нови Сад, по основу уговора о кредиту за изградњу гасовода на територији Републике Србије од границе са Републиком Бугарском до границе са Мађарском и другим суседним земљама са Републиком Србијом
			"Службени гласник РС", бр. 95 од 8. децембра 2018, 
			98 од 14. децембра 2018.
			Члан 1.
			Република Србија преузима обавезу да као 
			гарант измири обавезе Јавног предузећа „Србијагас” Нови Сад (у даљем 
			тексту: „Зајмопримац”) по основу дугорочног кредита одобреног од 
			стране групе понуђача, коју чине: Societe Generale Banka Srbija a.d. 
			Beograd и Комерцијална банка а.д. Београд у износу који не може бити 
			већи од динарског износа индексираног у еврима, у износу до 
			10.000.000 евра (словима: десет милиона евра) увећаног за износ 
			припадајуће уговорене камате, накнада и трошкова; групе понуђача 
			коју чине: Societe Generale Banka Srbija a.d. Beograd и Комерцијална 
			банка а.д. Београд у износу који не може бити већи од динарског 
			износа индексираног у еврима, у износу до 10.000.000 евра (словима: 
			десет милиона евра) увећаног за износ припадајуће уговорене камате, 
			накнада и трошкова; Банка Поштанска штедионица а.д. Београд у износу 
			који не може бити већи од динарског износа индексираног у еврима, у 
			износу до 10.000.000 евра (словима: десет милиона евра) увећаног за 
			износ припадајуће уговорене камате, накнада и трошкова; OТП банка 
			Србија а.д. Нови Сад у износу који не може бити већи од динарског 
			износа индексираног у еврима, у износу до 10.000.000 евра (словима: 
			десет милиона евра) увећаног за износ припадајуће уговорене камате, 
			накнада и трошкова; Vojvođanska banka a.d. Novi Sad у износу који не 
			може бити већи од динарског износа индексираног у еврима, у износу 
			до 30.000.000 евра (словима: тридесет милиона евра) увећаног за 
			износ припадајуће уговорене камате, накнада и трошкова.
			*Службени гласник РС, број 98/2018
			Члан 2.
			Гаранцију из члана 1. овог закона Република Србија издаје у корист групе понуђача, коју чине: Societe Generale Banka Srbija a.d. Beograd и Комерцијална банка а.д. Београд, на име обавеза из Уговора о дугорочном кредиту број ЛТЛ 285121, у износу до 10.000.000 евра (словима: десетмилиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,44% на годишњем нивоу, накнадe и трошковe, закљученог између Зајмопримца и Societe Generale Banke Srbija a.d. Beograd и Комерцијалне банке а.д. Београд, дана 5. новембра 2018. године.
			Члан 3.
			Гаранцију из члана 1. овог закона Република Србија издаје у корист групе понуђача коју чине: Societe Generale Banka Srbija a.d. Beograd и Комерцијална банка а.д. Београд, на име обавеза из Уговора о дугорочном кредиту број ЛТЛ 285084, у износу до 10.000.000 евра (словима: десетмилиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,37% на годишњем нивоу, накнадe и трошковe, закљученог између Зајмопримца и Societe Generale Banke Srbija a.d. Beograd и Комерцијалне банке а.д. Београд, дана 5. новембра 2018. године.
			Члан 4.
			Гаранцију из члана 1. овог закона Република Србија издаје у корист Банке Поштанска штедионица а.д. Београд, на име обавеза из Уговора о дугорочном кредиту, кредитна партија број 231563001, у износу до 10.000.000 евра (словима: десетмилиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,48% на годишњем нивоу, накнадe и трошковe, закљученог између Зајмопримца и Банке Поштанска штедионица а.д. Београд, дана 6. новембра 2018. године.
			Члан 5.
			Гаранцију из члана 1. овог закона Република Србија издаје у корист OТП банке Србија а.д. Нови Сад као зајмодавца, на име обавеза из Уговора о кредиту број 00-421-0607567.5/КР2018/3673, у износу до 10.000.000 евра (словима: десетмилиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,50% на годишњем нивоу, накнадe и трошковe, закљученог између Зајмопримца и OТП банке Србија а.д. Нови Сад као зајмодавца, дана 6. новембра 2018. године.
			Члан 6. 
			Гаранцију из члана 1. овог закона Република Србија издаје у корист Vojvođanskе bankе a.d. Novi Sad као зајмодавца, на име обавеза из Уговора о кредиту број 02-29265, у износу до 30.000.000 евра (словима: тридесетмилиона евра) у динарској противвредности по средњем курсу Народне банке Србије увећаног за номиналну каматну стопу која је варијабилна и износи тромесечни EURIBOR плус каматна маржа која износи 1,50% на годишњем нивоу, накнадe и трошковe, закљученог између Зајмопримца и Vojvođanskе bankе a.d. Novi Sad као зајмодавца, дана 5. новембра 2018. године.
			Члан 7.
			Република Србија (у даљем тексту: Гарант) овим неопозиво, безусловно, без приговора и на први позив гарантује, да ће измирити дуг Зајмопримца према Societe Generale Banci Srbija a.d. Beograd, Комерцијалној банци а.д. Београд, Банци Поштанска штедионица а.д. Београд, OTП банци Србија а.д. Нови Сад и Vojvođanskoj banci a.d. Novi Sad (у даљем тексту: Банке) односно свих плативих износа о њиховом доспећу, у свему на начин и у складу са условима из појединачних уговора о кредиту, са роком важности који ће бити дужи за месец дана од рока доспећа кредита, чиме се ствара обавеза отплате дуга насталих по основу датих гаранција да плати доспелу а неизмирену обавезу уколико Зајмопримац не изврши ту своју обавезу благовремено, у складу са уговорима о кредиту са Банкама. 
			Уколико Гарант не изврши своје обавезе, у року који је наведен у ставу 1. овог члана, свака од Банака ће независно једна од друге имати право да прогласи доспелим све износе који су плативи у складу са одредбама појединачних уговора о кредиту.
			У случају активирања ове гаранције, свака од Банака ће имати право да од Гаранта наплати износ својих доспелих а неизмирених потраживања. Гарант се обавезује да ће обезбедити у буџету за одговарајућу фискалну годину, средства неопходна за извршавање преузетих обавеза по овој гаранцији.
			Члан 8.
			Отплату кредита врши Зајмопримац према Банкама у динарима индексирано према вредности евра, све у складу са одредбама појединачних уговора о кредиту.
			Средства за отплату кредита обезбедиће Зајмопримац из сопствених прихода.
			Зајмопримац је дужан да средства за отплату кредита обезбеђује према плану отплате, у износу који укључује главницу, обрачунату камату и пратеће трошкове задуживања.
			Члан 9.
			Ако по основу дате гаранције Гарант изврши обавезу уместо Зајмопримца, Гарант ће од Зајмопримца имати право на повраћај главнице, камате, пратећих трошкова задуживања и пратећих трошкова који настану због неизвршења, односно неблаговременог извршења обавезе, као и свих других трошкова који могу настати у вези са извршавањем обавеза уместо Зајмопримца, до висине износа измирене обавезе, као и право да од Зајмопримца наплати обрачунату законску затезну камату. Гарант своје право повраћаја од Зајмопримца неће остваривати пре потпуног намирења потраживања свих Банака, нити ће поступати противно њиховим интересима.
			Право на повраћај средстава из става 1. овог члана Гарант ће остварити тако што ће иницирати наплату са рачуна Зајмопримца на основу овлашћења добијеног од Зајмопримца или других инструмената обезбеђења, у складу са прописима којима се уређује платни промет.
			Члан 10.
			Средства зајма која су Зајмопримцу стављена на располагање на основу уговора за одржавање текуће ликвидности за које се издаје гаранција по овом закону уплатиће се на наменски рачун Зајмопримца који ће се отворити код Народне банке Србије, након ступања на снагу овог закона. Средства са рачуна користиће се за плаћање обавеза Зајмопримца само уз сагласност министра надлежног за послове финансија.
			Члан 11.
			Овај закон ступа на снагу наредног дана од дана објављивања у „Службеном гласнику Републике Србије”.
	

