






	
	На основу члана 14.
став 1. и члана 17. Закона о универзитету („Службени гласник РС”, број 20/98), 


Влада Републике
Србије донела је








ОДЛУКУ
	о оснивању Факултета физичке културе у 
	Нишу


„Службени гласник
РС", број 40 од 20. 
септембра 
1999.
	
	
	
	


Тачка 1.


Оснива се Факултет физичке културе у Нишу.
	


Тачка 2.


Факултет физичке културе у Нишу (у даљем тексту:
Факултет) у саставу је Универзитета у Нишу.
	


Тачка 3.


Факултет има својство правног лица, у складу са законом
и статутом.
	


Тачка 4.


Назив факултета је „Факултет физичке културе у
Нишу".


Седиште Факултета је у Нишу, Улица Чарнојевића број
10а.
	


Тачка 5.


Факултет обавља основне, специјалистичке, магистарске и
докторске студије и стално стручно образовање и усавршавање, као и научни рад,
у складу са законом.
	


Тачка 6.


Факултет има студијску групу за физичку културу.
	


Тачка 7.


Органи Факултета јесу: декан, управни одбор и надзорни
одбор, у складу са законом.


Управни одбор Факултета има девет чланова, од којих се
четири члана именују из реда запослених на Факултету, а два члана из реда
студената, у складу са законом и статутом.


Надзорни одбор Факултета има пет чланова, од којих се
два члана именују из реда запослених на Факултету, у складу са законом и
статутом.
	


Тачка 8.


Средства за рад и обављање делатности Факултета су у
државној својини, у складу са законом.
	


Тачка 9.


Средства и имовину за оснивање и рад Факултета чини део
средстава, имовине, права и обавеза Филозофског факултета у Нишу, које је
користила организациона јединица студијске групе за физичку културу, са
билансним стањем на дан 30. септембра 1999. године.


Биланс стања у смислу става 1. ове тачке утврдиће
Управни одбор Филозофског факултета у Нишу.
	


Тачка 10.


Факултет ће почети са радом 1. октобра 1999. године.


Даном почетка рада Факултет преузима средства, имовину,
права и обавезе, као и запослене раднике организационе јединице студијске групе
за физичку културу Филозофског факултета у Нишу.
	


Тачка 11.


Студенти затечени на у организационој јединици
студијске групе за физичку културу Филозофског факултета у Нишу настављају
студије на Факултету.
	


Тачка 12.


Влада Републике Србије именоваће декана, управни и
надзорни одбор Факултета.


Органи Факултета донеће статут и друга општа акта
неопходна за упис у регистар, почетак рада и обављање делатности.
	


Тачка 13.


Ова одлука ступа на снагу осмог дана од дана
објављивања у „Службеном гласнику Републике Србије".
	





05 број
612-3293/99


У
Београду, 16. септембра 1999. године


Влада
Републике Србије


Потпредседник,


проф.
др 
Милован Бојић, 
с.р.



