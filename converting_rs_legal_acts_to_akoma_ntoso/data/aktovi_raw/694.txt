



На
основу члана 11. став 4.
Закона о личном раду („Сл. гласник СР Србије“, број 54/89),

Републички
секретаријат за културу, доноси





ПРАВИЛНИК

о условима за јавно приказивање 
филмова

„Службени
гласник СРС”, број 60 од 29. новембра 1989.





Члан
1.

Овим правилником
прописују се минимални санитарно технички услови у погледу опреме за
приказивање филмова и просторија односно простора у којима радни људи личним
радом приказују филмове.



Члан
2.

Радни људи из члана
1. овог правилника могу јавно приказивати филмове са најмање једног гарнитуром
техничких уређаја који обезбеђују ток филмске пројекције без прекида.

Пројекција филма
врши се на одговарајућем екрану (филмско платно, монитор и др.).

Уређај за
приказивање филмова мора имати оптичку, односно електронску или другу
одговарајућу опрему помоћу које се може приказивати филм забележен на филмској
траци, видео траци и другим носачима слике и тона.



Члан
3.

Уређаји за
приказивање филмова морају бити смештени у одвојеном простору, односно
изоловани од гледалаца, тако да не ометају праћење филмске пројекције.



Члан
4.

У просторији,
однсоно простору у којима се јавно приказују филмови, укупан број седишта не
може бити већи од броја који одговара најмање 1,5 м квадратних површине по
једном седишту.

Седишта у
просторији, односно простору постављају се тако да угао под којим се гледа
пројекција не буде мањи од 45 степени у односу на површину екрана.



Члан
5.

Просторија, односно
простор у коме се јавно приказују филмови мора бити заштићен од звучних и
светлосних утицаја који би могли утицати на праћење пројекције.



Члан
6.

Просторије у којима
се јавно приказују филмови морају имати вентилацију.

Просторија, односно
простор у којима се јавно приказују филмови морају имати санитарни чвор
(посебно за женске и мушке особе).



Члан
7.

Овај правилник ступа
на снагу осмог дана од дана објављивања у „Службеном гласнику Социјалистичке
Републике Србије”.





Број 011-2371/89-02

У Београду, 18. децембра
1989. године

Републички секретар,

др 
Милан Ранковић, с.р.





