

Редакцијски пречишћен текст

ПРАВИЛНИК
О БЛИЖИМ УСЛОВИМА И НАЧИНУ ОСТВАРИВАЊА ПРАВА ОД ОПШТЕГ ИНТЕРЕСА У ОБЛАСТИ ДРУШТВЕНЕ БРИГЕ О ДЕЦИ
„Службени гласник РС”, бр. 66 од 21. септембра 1992, 69 од 28. септембра 1992. - исправка, 1 од 5. јануара 1993, 107 од 13. децембра 1993, 67 од 18. новембра 1994, 12 од 21. марта 1996, 30 од 9. јула 1996, 13 од 15. априла 1998, 38 од 29. јуна 2001, 67 од 30. новембра 2001, 12 од 11. марта 2002, 29 од 1. јуна 2002. - др. правилник

I. УВОДНА ОДРЕДБА

Члан 1.
Овим правилником утврђују се ближи услови и начин остваривања права од општег интереса у области друштвене бриге о деци утврђених у Закону о друштвеној бризи о деци (у даљем тексту: Закон), и то права на:
1) престала је да важи (види члан 46. Правилника – 29/2002-11);
2) престала је да важи (види члан 46. Правилника – 29/2002-11);
2а) престала је да важи (види члан 46. Правилника – 29/2002-11);
3) престала је да важи (види члан 46. Правилника – 29/2002-11);
4) престала је да важи (види члан 46. Правилника – 29/2002-11);
5) предшколско васпитање и образовање за децу без родитељског старања, децу са сметњама у развоју и децу на дужем болничком лечењу;

НАПОМЕНА ИЗДАВАЧА:Ова тачка је престала да важи у делу који се односи на предшколско васпитање за децу без родитељског старања и децу са сметњама у развоју.
6) васпитно-образовни програм у години пред полазак у основну школу у трајању од три сата дневно у школској години.*

*Службени гласник РС, број 67/1994

Чл. 2. до 44. престали су да важе (види члан 46. Правилника – 29/2002-11).

VI. ПРЕДШКОЛСКО ВАСПИТАЊЕ И ОБРАЗОВАЊЕ ЗА ДЕЦУ БЕЗ РОДИТЕЉСКОГ СТАРАЊА, ДЕЦУ СА СМЕТЊАМА У РАЗВОЈУ И ДЕЦУ НА ДУЖЕМ БОЛНИЧКОМ ЛЕЧЕЊУ

Члан 45.
Васпитно образовни рад са децом на дужем болничком лечењу јесте облик предшколског васпитања и образовања којим се деци нарушеног здравља, смештеној у здравствене установе, пружа могућност за игру, разоноду, дружење и побошљање здравственог и општег стања.
Под дужим болничким лечењем у смислу става 3. овог члана подразумева се лечење које због природе болести захтева хоспитализацију дужу од 20 дана.

Члан 46.
Васпитно образовни рад са децом из члана 45. овог правилника организује предшколска установа.* 

*Службени гласник РС, број 107/1993

Члан 47.
Престао је да важи (види члан 46. Правилника – 29/2002-11).

Члан 48.
Васпитно образовни програм предшколска установа организује:
1) за децу без родитељског старања у редовним васпитним групама полудневног боравка;
2) за децу са сметњама у развоју за коју је надлежни орган утврдио потребу подстицања, праћења и корективног рада у развојним групама;
3) за децу на дужем болничком лечењу у болничким групама.

Члан 49.
Предшколска установа, на почетку школске године, утврђује план организације васпитно образовних програма из члана 45. овог правилника за текућу годину уз сагласност Министарства за рад, борачка и социјална питања.
План у смислу става 1. овог члана подноси се на обрасцу ВОР-1* – План организације васпитно-образовног рада за децу на дужем болничком лечењу, децу са сметњама у развоју и децу без родитељског старања. 

*Службени гласник РС, број 107/1993

НАПОМЕНА ИЗДАВАЧА:Овај члан је престао да важи у делу који се односи на васпитно образовни рад са децом без родитељског старања и децом са сметњама у развоју.

Члан 50.
Престао је да важи (види члан 46. Правилника – 29/2002-11).

Члан 51.
Структуру економске цене за болничке групе чине:
1) бруто зарада васпитача, према времену трајања програма васпитно образовног рада, директора за 10 сати годишње и стручног сарадника за 15 сати годишње;
2) дидактички материјал у паушалном износу.
Структуру економске цене аз развојне групе чине:
1) бруто зарада васпитача, према времену трајања програма васпитно образовног рада, директора за 10 сати годишње и стручног сарадника за 15 сати годишње;
2) материјални трошкови према критеријумима за утврђивање цене услуга.

Члан 52.
Средства за реализацију васпитно образовних програма се преносе установи преко општинске управе по добијању извештаја од општинске управе.
Предшколска установа доставља извештаје о месечној реализацији васпитно образовних програма и обрачун трошкова боравка за децу без родитељског старања у редовним васпитно-образовним групама полудневног боравка, општинској управи најкасније до трећег у месецу за претходни месец, а општинска управа по извршеној контроли Министарству за рад, борачка и социјална питања до шестог у месецу за претходни месец.
Обрачун у смислу става 2. овог члана предшколска установа исказује на обрасцу ТБ-3 – Извештај о боравку деце** без родитељског старања у редовним васпитно-образовним групама полудневног боравка.*
Извештај о месечној реализацији васпитно-образовних програма исказује се на обрасцу ВОР-2 – Извештај о реализацији васпитно-образовног рада за децу на дужем болничком лечењу и децу са сметњама у развоју.* 

*Службени гласник РС, број 107/1993
**Службени гласник РС, број 67/1994

НАПОМЕНА ИЗДАВАЧА:Овај члан је престао да важи у делу који се односи на децу без родитељског старања и децу са сметњама у развоју.

VII. ВАСПИТНО-ОБРАЗОВНИ ПРОГРАМ У ГОДИНИ ПРЕД ПОЛАЗАК У ОСНОВНУ ШКОЛУ У ТРАЈАЊУ ОД ТРИ САТА ДНЕВНО У ШКОЛСКОЈ ГОДИНИ*

*Службени гласник РС, број 67/1994

Члан 53.
Васпитно-образовни програм у години пред полазак у основну школу у трајању од три сата дневно у школској години* (у даљем тексту: Трочасовни програм*) јесте облик предшколског васпитања и образовања којим се обезбеђује приближно уједначавање услова за задовољавање основних развојних потреба деце, њихова социјализација и општа припремљеност за полазак у школу. 

*Службени гласник РС, број 67/1994

Члан 54.
Право на Трочасовни програм* имају сва деца узраста од шест година која не остварују право на целодневни боравак. 

*Службени гласник РС, број 67/1994

Члан 55.
Трочасовни програм* организује предшколска установа у школској години сваког радног дана по три сата дневно.* 

*Службени гласник РС, број 67/1994

Члан 56.
Трочасовни програм* се организује у просторијама предшколске установе, просторима других објеката који испуњавају услове за рад са децом предшколског узраста. 

*Службени гласник РС, број 67/1994

Члан 57.
Предшколска установа на почетку школске године утврђује план организације Трочасовног програма* за текућу школску годину.
План у смислу става 1. овог члана исказује се на обрасцу ТП-1* – План организације програма васпитно-образовног рада у години пред полазак у основну школу у трајању од три сата дневно.* 

*Службени гласник РС, број 67/1994

Члан 58.
Деца која похађају Трочасовни програм* организују се у васпитне групе.
Број уписане деце у васпитној групи Трочасовног програма* је 30.
Изузетно од става 1. овог члана број уписане деце у васпитним групама у општинама, односно насељима са негативном стопом природног прираштаја становништва може бити просечно 20 деце. 

*Службени гласник РС, број 67/1994

Члан 59.
Средства за Трочасовни програм* остварују се у висини економске цене по васпитној групи.
Економска цена у смислу става 1. овог члана утврђује се према следећој структури:
1) бруто зарада – васпитача за половину од пуног радног времена*, директора за два сата месечно*, стручног сарадника за један сат месечно*, административно-финансијских и других радника за пет сати и радника на одржавању хигијене за 11 сати месечно*;
2) материјалне трошкове према критеријумима за утврђивање цене услуга.
Економска цена, у смислу става 1. овог члана, утврђује се за сваки месец у школској години. 

*Службени гласник РС, број 67/1994

Члан 60.
Средства за реализацију Трочасовног програма* се преносе установи преко општинске управе, по добијању извештаја од општинске управе.
Извештај у смислу става 1. овог члана исказује се на обрасцу „ТП-2” – Извештај о реализацији програма васпитно-образовног рада у години пред полазак у основну школу у трајању од три сата дневно у школској години.* 

*Службени гласник РС, број 67/1994

Члан 61.
Предшколска установа доставља извештај о месечној реализацији Трочасовног програма* општинској управи општине најкасније до трећег у месецу за претходни месец, а општинска управа општине, по извршеној контроли Министарству за рад, борачка и социјална питања до шестог у месецу за претходни месец. 

*Службени гласник РС, број 67/1994

VIII. ПРЕЛАЗНЕ И ЗАВРШНЕ ОДРЕДБЕ

Члан 62.
Обрасци из члана 13. став 2. тачка 2. и чл. 14, 16, 22, 33, 35, 36, 43, 52, 57. и 60. овог правилника одштампани су уз овај правилник и чине његов саставни део.

Члан 63.
Овај правилник ступа на снагу наредног дана од дана објављивања у „Службеном гласнику Републике Србије”.



ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" ПРАВИЛНИКА

Правилник о изменама и допунама Правилника о ближим условима и начину остваривања права од општег интереса у области друштвене бриге о деци: „Службени гласник РС”, број 67/2001-1

Члан 3.
Обрасци: НЗ-1 – Списак обрачунатих накнада зарада запослених, НЗ-3 – Обрачун потребних средстава за породиљска права и НЗ-5 – Извештај о утрошеним средствима за породиљска права, замењују се новим обрасцима који су одштампани уз овај правилник и чине његов саставни део.

Члан 4.
Овај правилник ступа на снагу наредног дана од дана објављивања у „Службеном гласнику Републике Србије”, а примењиваће се од 1. децембра 2001. године.

Правилник
о изменама и допунама Правилника о ближим условима и начину остваривања права од општег интереса у области друштвене бриге о деци:„Службени гласник РС”, број 12/2002-14

Члан 3.
Додатак за децу за период од 1. априла 2002. године до 31. маја 2002. године исплаћиваће се по решењима из 2001. године.

Члан 4.
Овај правилник ступа на снагу наредног дана од дана објављивања у „Службеном гласнику Републике Србије”.

НАПОМЕНА ИЗДАВАЧА:
Обрасци прописани овим правилником одштампани су у „Службеном гласнику РС”, број 66/92 на стр. 2273 до 2291, а измене и допуне у „Службеном гласнику РС”, број 1/93 на стр. 13 до 20, у „Службеном гласнику РС”, број 107/93 на стр. 4019 до 4035, у „Службеном гласнику РС”, број 67/94 на страни 68, у „Службеном гласнику РС”, број 12/96 на страни 342, у „Службеном гласнику РС”, број 30/96 на стр. 906 и 907, у „Службеном гласнику РС”, број 13/98 на страни 297, у „Службеном гласнику РС”, број 38/2001 на стр. 56 и 57. и „Службеном гласнику РС”, број 67/2001 на стр. 2-4.

