





Редакцијски пречишћен текст
На основу члана 79. став 7. Закона о управљању отпадом 
(„Службени гласник РС”, број 36/09) и члана 42. став 1. Закона о Влади 
(„Службени гласник РС”, бр. 55/05, 71/05 – исправка, 101/07 и 65/08),
Влада доноси
УРЕДБУ
о производима који после употребе постају посебни токови 
отпада, обрасцу дневне евиденције о количини и врсти произведених и увезених 
производа и годишњег извештаја, начину и роковима достављања годишњег извештаја, 
обвезницима плаћања накнаде, критеријумима за обрачун, висину и начин 
обрачунавања и плаћања накнаде
„Службени гласник РС“, бр. 54 од 4. августа 2010, 86 од 
18. новембра 2011, 15 од 2. марта 2012, 3 од 15. јануара 2014, 95 од 8. децембра 2018 
		- др. закон


НАПОМЕНА ИЗДАВАЧА: Министар надлежан за област животне 
средине овлашћен је да прописује усклађене износе накнаде за управљање посебним 
токовима отпада утврђене чл. 7, 8, 9, 10, 11. и 11а ове Уредбе. Усклађени износи 
накнаде за управљање посебним токовима отпада објављени су у "Службеном гласнику 
РС", бр. 41 од 10. маја 2013, 81 од 1. августа 2014, 31 од 1. априла 2015, 44. 
од 29. априла 2016, 43. од 5. маја 2017, 45 од 13. јуна 2018, и 67 од 31. 
августа 2018. године.

Чл. 1-3. 
Престали су да важе (види 
члан 278. Закона - 95/2018-267)
III. ЕВИДЕНЦИЈА И ИЗВЕШТАВАЊЕ
Члан 4.
Дневну евиденцију о количини и врсти произведених и 
увезених производа који после употребе постају посебни токови отпада, као и 
годишњи извештај воде обвезници плаћања накнаде.
Дневна евиденција из става 1. овог члана води се у писаном 
и/или електронском облику на Обрасцу 1. који је одштампан уз ову уредбу и чини 
њен саставни део.
Обвезници плаћања накнаде годишњи извештај из става 1. овог 
члана достављају Агенцији за заштиту животне средине (у даљем тексту: Агенција) 
на Обрасцу 2. који је одштампан уз ову уредбу и чини њен саставни део.
Годишњи извештај из става 3. овог члана доставља се 
Агенцији најкасније до 31. марта текуће године за претходну годину.
Обвезници плаћања накнаде достављају Агенцији годишњи 
извештај из става 4. овог члана директним уношењем података у информациони 
систем Националног регистра извора загађивања и на одштампаном Обрасцу 2. из 
информационог система, у папирној форми.
*Службени гласник РС, број 3/2014
Чл. 5-17. 
Престали су да важе (види 
члан 278. Закона - 95/2018-267)

05 број 110-5586/2010
У Београду, 29. јула 2010. године
Влада
Први потпредседник Владе –
заменик председника Владе,
Ивица Дачић, с.р.

Прилози
Образац 1 - Дневна евиденција о производњи, увозу и извозу 
производа  
Образац 2. – Годишњи извештај о стављању производа по 
врстама на тржиште Републике Србије
 
