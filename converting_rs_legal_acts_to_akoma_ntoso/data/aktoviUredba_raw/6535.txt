


	
	Zakon


	
			На основу члана 51. став 4. Закона о финансијској подршци породици са децом („Службени гласник РС”, бр. 113/17 и 50/18) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон)
			Влада доноси
			УРЕДБУ
			о утврђивању посебних износа који се плаћају за време трајања „Дечије недеље” у 2019. години
			"Службени гласник РС", број 64 од 6. септембра 
			2019.
			Члан 1.
			За време трајања „Дечије недеље” од 7. до 13. октобра 2019. године плаћа се посебан износ, и то на:
			
				
					
					
				
				
					
						
						
							Динара
						
					
					
						
							1. Сваку продату возну карту у међумесном и међународном превозу у железничком, водном, ваздушном и друмском саобраћају
						
						
							40,00
						
					
					
						
							2. Сваку поштанску пошиљку у унутрашњем поштанском саобраћају, осим на пошиљке новина и часописа чији пријем, пренос и уручење обављају јавни поштански оператор и други поштански оператори, у складу са Законом о поштанским услугама („Службени гласник РС”, бр. 18/05, 30/10 и 62/14),
						
						
							10,00
						
					
					
						
							3. Сваку продату улазницу за позориште, биоскоп, другу културну манифестацију и спортску приредбу за коју се наплаћују улазнице,
						
						
							33,00
						
					
					
						
							4. Сваки продат носач звука са снимљеним садржајем
						
						
							20,00
						
					
				
			
			Члан 2.
			Дистрибуцију пропагандног материјала и организацију наплате посебних износа из члана 1. ове уредбе обавља организација „Пријатељи деце Србије” у сарадњи са општинском управом – службом дечије заштите.
			Члан 3.
			Средства из члана 1. ове уредбе прикупљена у општинама у време трајања „Дечије недеље” уплаћују се на рачун прописан за уплату јавних прихода буџета Републике број 840-716211843-56 – Средства прикупљена за време „Дечије недеље” у складу са Правилником о условима и начину вођења рачуна за уплату јавних прихода и распоред средстава са тих рачуна („Службени гласник РС”, бр. 16/16, 49/16, 107/16, 46/17, 114/17, 36/18, 44/18 – др. закон, 104/18, 14/19 и 33/19).
			Члан 4.
			Средства из члана 1. ове уредбе користе се за реализацију Програма активности за време трајања „Дечије недеље” у времену од 7. до 13. октобра 2019. године (у даљем тексту: Програм), у складу са обезбеђеним средствима у буџету Републике Србије за 2019. годину („Службени гласник РС”, број 95/18) и то:
			1) 40% за активности на републичком нивоу у складу са Програмом и за штампање и дистрибуцију пропагандног материјала и налепница, а највише до износа од 4.000.000,00 динара;
			2) 60% за активности на нивоу јединица локалне самоуправе у складу са Програмом, а највише до 6.000.000,00 динара.
			Члан 5.
			Ова уредба ступа на снагу наредног дана од дана објављивања у „Службеном гласнику Републике Србије”.
			05 број 110-8601/2019-8
			У Београду, 5. септембра 2019. године
			Влада
			Председник,
			Ана Брнабић, с.р.
	

