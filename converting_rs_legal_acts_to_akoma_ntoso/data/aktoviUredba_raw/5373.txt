


	
	Zakon

	


	
				На основу члана 3. став 2. Закона о обнови након елементарне и друге непогоде („Службени гласник РС”, брoj 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				УРЕДБУ
				о утврђивању Државног програма хитних санационих радова на објектима за заштиту од вода оштећеним у поплавама у мају и јуну 2017. године
				"Службени гласник РС", број 75 од 4. августа 
				2017.
				Члан 1.
				Овом уредбом утврђује се Државни програм хитних санационих радова на објектима за заштиту од вода оштећеним у поплавама у мају и јуну 2017. године.
				Члан 2.
				Државни програм хитних санационих радова на објектима за заштиту од вода оштећеним у поплавама у мају и јуну 2017. године одштампан је уз ову уредбу и чини њен саставни део.
				Члан 3.
				Ова уредба ступа на снагу наредног дана од дана објављивања у „Службеном гласнику Републике Србије”.
				05 број 110-7477/2017
				У Београду, 4. августа 2017. године
				Влада
				Председник,
				Ана Брнабић, с.р.
				ДРЖАВНИ ПРОГРАМ ХИТНИХ САНАЦИОНИХ РАДОВА НА ОБЈЕКТИМА ЗА ЗАШТИТУ ОД ВОДА ОШТЕЋЕНИМ У ПОПЛАВАМА У МАЈУ И ЈУНУ 2017. ГОДИНЕ
				1. Област у којој се спроводе мере и територија на којој се спроводе мере
				Државни програм хитних санационих радова за заштиту водних објекта од поплава у мају и јуну 2017. године обухвата радове које треба хитно предузети у циљу постизања потребног степена заштите од поплава, органе државне управе надлежне за координацију, као и изворе финансирања.
				Мере утврђене овим програмом спроводе се на делу територије Републике Србије у јединицама локалне самоуправе које су обухваћене Одлуком Владе о проглашењу елементарне непогоде („Службени гласник РС”, број 60/17) и Одлуком о допуни Одлуке о проглашењу елементарне непогоде („Службени гласник РС”, број 71/17).
				2. Анализа затеченог стања и настале штете и сагледавање даљих поплавних последица
				Ванредне хидрометеоролошке околности у мају и јуну 2017. године условиле су екстремно велике дотоке у веома кратком времену, на бујичним токовима на јужном и западном делу територије Републике Србије, у сливовима река Јужне и Западне Мораве и Дрине. 
				Забележена су плављења приобаља, ерозија и засипања речних корита, појаве клизишта и одрона. Штете су забележене на објектима јавне намене, на локалној инфраструктури од виталног значаја (изворишта и цевоводи система за водоснабдевање, регионални, магистрални и кључни локални путни правци, мостови и др.), као и на многобројним стамбеним објектима, у којима су услови постали критични. 
				Подручја јединица локалних самоуправа која су била угрожена великим водама и поплавама: на водном подручју „Морава” су: Врњачка Бања, Ариље, Власотинце, Ивањица, Лучани, Краљево, Пожега и Рача; као и на водном подручју „Сава”: Пријепоље, Прибој, Крупањ и Књажевац.
				Оштећена је постојећа заштитна инфраструктура за одбрану од поплава, са повећаним ризиком од нових оштећења и нових поплава и штета.
				3. Мере које треба предузети 
				Оштећења на заштитним водним објектима значајних су размера и морају се санирати – оцењује се да би при појави нових великих вода, била могућа нова оштећења на водним објектима, као и да се због смањене пропусне моћи могу десити изливања и на другим деоницама са новим штетама. 
				Неопходно је, у кратком року, извести хитне санационе радове на заштитним водним објектима у циљу смањења ризика од нових штета на поплављеним подручјима. 
				Усвојена су техничка решења хитних санационих радова на водним објектима за заштиту од поплава и штетног дејства вода (насипи, обалоутврде, регулисана корита, противерозиони објекти и др.) који не могу бити само локалног карактера, већ морају бити усаглашени са постојећом угроженом инфраструктуром и морају обезбедити потребан степен заштите и спремност за нове поплавне догађаје. 
				Договорена је сарадња са јединицама локалне самоуправе и другим субјектима у циљу несметаног извођења санационих радова на оштећенoj критичној инфраструктури (мостови, путеви, водоводни системи). 
				4. Начин и обим спровођења мера, као и критеријуми за спровођење мера 
				Хитним санационим радовима обезбеђује се: повећана пропусна моћ корита на ширем потезу речних деоница уз линијска надвишења обала за подизање степена заштите (посебно у зони мостова и у зони насеља), санација оштећења заштитних водних објеката, (насипи, обалоутврде, обале и дна регулисаних речних корита), противерозиона заштита са објектима за спречавање засипања речних корита на бујичним притокама непосредно узводно од угрожених насеља и у зони виталне инфраструктуре.
				Јавно водопривредно предузеће „Србијаводе” (у даљем тексту: ЈВП „Србијаводе”) покреће и спроводи поступaк јавне набавке и закључује уговор са извођачем радова. ЈВП „Србијаводе” дужно је да редовно о свим фазама реализације овог државног програма извештава Канцеларију за управљање јавним улагањима (у даљем тексту: Канцеларија), у складу са уговором којим се уређују права и обавезе у реализацији овог државног програма, закљученим између Канцеларије и ЈВП „Србијаводе”.
				ЈВП „Србијаводе” доставља Канцеларији, ради плаћања, потписан и оверен захтев за плаћање са документацијом о реализацији уговора (привремене и окончану ситуацију, фактуре, банкарске гаранције и др.) и извештај о стручном надзору. 
				Табеларни преглед хитних санационих радова на објектима за заштиту од вода на подручјима поплављене јединице локалне самоуправе дат у Прилогу 1. одштампан је уз ову уредбу и чини њен саставни део. 
				5. Редослед спровођења мера и рокови за спровођење мера
				У току одбране од поплава на поплављеним подручјима, стручне службе ЈВП „Србијаводе” извршиле су хитне интервенције на критичним локалитетима у циљу заштите заштитне водне инфраструктуре, како би се спречиле веће штете. 
				Отклањање последица великих вода, елементарно обезбеђење стабилности оштећених објеката и обезбеђење пропусне моћи изведено је само локално, на најкритичнијим локалитетима. 
				Након снижења водостаја, извршено је снимање оштећења и започета је техничка припрема за хитне санационе радове – на одређеним локалитетима, започете су хитне хидротехничке анализе са геодетском и геотехничком припремом подлога. Наведене активности део су хитних мера и извршиће се док су трагови штетног дејства вода видљиви, за потребе усвајања оптималних техничких решења хитних санационих радова и у складу су са Наредбом о утврђивању Оперативног плана за одбрану од поплава за 2017. годину („Службени гласник РС”, број 5/17) и Уредбом о утврђивању Општег плана за одбрану од поплава за период од 2012. до 2018. године („Службени гласник РС”, број 23/12).
				ЈВП „Србијаводе” врши инвеститорско управљање хитним санационим радовима (припрема и спровођење процедуре јавних набавки, уговарање, увођења извођача у посао, управљање хитним санационим радовима и вршење стручног надзора).
				Очекивани ефекти хитних санационих радова су: потребна функционална стабилност санираних заштитних водних објеката, обезбеђење пропусне моћи за велике воде, подизање степена заштите угроженог приобаља и инфраструктуре, локална противерозиона заштита, као и подизање отпорности подручја на нове поплавне догађаје.
				Рокови за завршетак радова условљени су метеоролошким и хидролошким условима за извођење радова на терену, а максимално у року од девет месеци од дана закључења уговора за извођење радова. 
				6. Органи државне управе надлежни за координацију, односно носиоци спровођења појединих мера и активности
				Канцеларија за управљање јавним улагањима и министарство надлежно за послове водопривреде координираће спровођење мера из Одељака 3. и 4. овог програма, а Јавно водопривредно предузеће „Србијаводе” носилац је спровођења тих мера.
				Јавно водопривредно предузеће „Србијаводе”, у име и за рачун Републике Србије, врши инвеститорска права са техничком припремом за извођење хитних санационих радова за обнову оштећених заштитних водних објеката. 
				Јединице локалне самоуправе донеће одлуке о мерама хитности и обезбедиће решавање имовинско правних питања у складу са својим надлежностима.
				7. Процена потребних финансијских средстава и извори финансирања
				Средства за спровођење ове уредбе у износу од 836.793.000 динара обезбедиће се из текуће буџетске резерве у оквиру буџета Републике Србије за 2017. годину („Службени гласник РС”, број 99/16) и распоредиће се у оквиру Раздела 3 – Влада, Глава 3.23 – Канцеларија за управљање јавним улагањима, Програм 1511 – Обнова и изградња објеката јавне намене и санирање последица елементарне непогоде, функција 110 Извршни и законодавни органи, финансијски и фискални послови и спољни послови, Програмска активност 0002 – Координација послова након елементарне и друге непогоде, економска класификација 484 – Накнада штете за повреду или штету насталу услед елементарних непогода или других природних катастрофа у износу од 836.793.000 динара. 
				ПРИЛОГ 1.
				Табеларни преглед хитних санационих радова на објектима за заштиту од вода, на подручјима поплављених јединица локалне самоуправе
				
					
						
							
								Ред. бр.
							
							
								Водоток
							
							
								Сектор/ Деоница/
								Број објекта из Оп. Плана
							
							
								Град /општина
							
							
								ОПИС ХИТНИХ РАДОВА НА САНАЦИЈИ/ЛОКАЦИЈА ОШТЕЋЕЊА (описно, стационажа, координате, дужина)
							
							
								ВРЕДНОСТ
								са ПДВ
								(Динара)
							
						
						
							
								1.
							
							
								2.
							
							
								3.
							
							
								4.
							
							
								5.
							
							
								6.
							
						
						
							
							
						
						
							
								Водно подручје „МОРАВА”
							
							
							
						
						
							
								1.
							
							
								Западна Морава
								(Врњачка река)
							
							
								М.12.
							
							
								Врњачка Бања
							
							
								Хитни радови на смањењу ефеката засипања Западне Мораве – обезбеђење пропусне моћи Врњачке реке и санација постојећих објеката од ушћа у Западну Мораву па узводно до градске зоне ради заштите инфраструктурних објеката, на укупној дужини око 6 km.
							
							
								24.000.000
							
						
						
							
								2.
							
							
								Западна Морава
							
							
								М.12.
							
							
								Врњачка Бања
								Врњци 
							
							
								Хитни радови на санацији оштећења леве обале реке Западне Мораве за заштиту објеката и и приобаља у Врњцима на дужини око 500 m.
							
							
								48.000.000
							
						
						
							
								3.
							
							
								Западна Морава
								(Грачачка река)
							
							
								М.12.
							
							
								Врњачка Бања
								Грачац
							
							
								Хитни радови на смањењу ефеката засипања Западне Мораве – обезбеђење пропусне моћи од успора нерегулисане Грачачке реке на дужини око 6 km и санација обала у зони инфраструктурних објеката
							
							
								75.000.000
							
						
						
							
								4.
							
							
								Моравица
								(Западна Морава)
							
							
								деоница ван ОП
								(узводно од сектора М.13.)
							
							
								Ариље
							
							
								Хитни санациони радови на повећању пропусне моћи корита Моравице и Великог Рзава кроз Ариље за велику воду са заштитом од ерозије и надвишењем обала: на Моравици кроз Ариље на више локалитета, на нерегулисаном делу водотока у укупној дужини од око 650 m; на Великом Рзаву кроз Ариље, на нерегулисаној деоници на дужини од око 500 m.
							
							
								36.600.000
							
						
						
							
								5.
							
							
								Власина
							
							
								М.10./М.10.10.
							
							
								Власотинце, Стајковце, Конопница
							
							
								Хитни радови на санацији регулисаног корита реке Власине у Власотинцу и повећању пропусне моћи речног корита Власине у селима Конопница и Стајковце, у дужини од укупно 4.500 метара
							
							
								36.000.000
							
						
						
							
								6.
							
							
								Власина Раставница
							
							
								М.10./М.10.10.
							
							
								Власотинце, Бољаре Манастириште
							
							
								Хитни санациони радови на реци Власини у зони водозахвата Бољаре за водоснабдевање Власотинца, у дужини од укупно 1.500 метара
							
							
								45.000.000
							
						
						
							
								7.
							
							
								Моравица
							
							
								деоница ван ОП
								(узводно од сектора М.13.)
							
							
								Ивањица
							
							
								Хитни радови на заштити леве обале у ужем градском језгру Ивањице: заштита гробља од вода реке Моравице у дужини од 120 m.
							
							
								30.000.000
							
						
						
							
								8.
							
							
								Моравица
							
							
								деоница ван ОП
								(узводно од сектора М.13.)
							
							
								Ивањица
							
							
								Хитни радови на санацији постојеће обалоутврде на левој обали реке Моравице кроз уже градско језгро Ивањице у дужини од 250 m` са надвишењем обале за заштиту од плављења угроженог насеља на левој обали 
							
							
								57.600.000
							
						
						
							
								9.
							
							
								Бјелица
							
							
								M.13.6.
							
							
								Лучани 
								Гуча
							
							
								Хитни радови на санацији оштећења у регулисаном кориту реке Бјелице у Гучи на дужини око 1,2 km, чишћење ушћа потока Дупљај и осигурање десне обале у Турици узводно од регулације (око 100 m`).
							
							
								21.600.000
							
						
						
							
								10.
							
							
								Западна Морава
							
							
								M.13.1.
							
							
								Лучани 
								Део подручја Овчар Бање 
							
							
								Хитни санациони радови за обезбеђење пропусне моћи и стабилности обала корита реке Западне Мораве у дужини од Л=180 m за заштиту од поплава насеља Дучаловићи и насеља у Овчар Бањи 
							
							
								11.400.000
							
						
						
							
								11.
							
							
								Бјелица
							
							
								M.13.6.
							
							
								Лучани
								Лучани, Ђераћ
							
							
								Хитни санациони радови у кориту и на обалама реке Бјелице од ушћа у Западну Мораву до граница насеља Лучани (на десној обали) и Ђераћ (на левој обали): обезбеђење пропусне моћи и заштита оштећених обала корита Бјелице у зони мостова и регионалне инфраструктуре (цевовод водоводног система „Рзав”, гасовод) у дужини од 1,0 km, надвишење одбрамбених линија дуж Бјелице у зони угрожених делова насеља Ђераћ (1,4 km), изливни објекти и противерозиони радови у сливовима левообалних бујичних притока Бјелице у зони насеља Ђераћ
							
							
								76.140.000
							
						
						
							
								12.
							
							
								Западна Морава
							
							
								М.12.6.
							
							
								Краљево 
								Адрани – Грдица
							
							
								Хитни радови на санацији деснообалног насипа на Западној Морави (надвишење) и успорних насипа на Мусиној и Грдичкој реци на потезу Адрани – Грдица у Краљеву, на укупној дужини око 2,5 km 
							
							
								47.400.000
							
						
						
							
								13.
							
							
								Ибар
								(Ковачки поток)
							
							
								М.12.7. и М.12.8.
							
							
								Краљево 
								 Рибница, Ковачи и Жича
							
							
								Хитни радови на санацији заштитних водних објеката и повећање протицајне моћи на узводним деоницама Ковачког потока на дужини око 3 km.
							
							
								22.800.000
							
						
						
							
								14.
							
							
								Ибар
							
							
								М.12.7.
							
							
								Краљево 
							
							
								Хитни радови на санацији деснообалног насипа и регулационих објекта на Ибру на дужини око 1 км у зони Краљева и санација левообалне обалоутврде на високој обали од km 3+800 до 4+500
							
							
								32.400.000
							
						
						
							
								15.
							
							
								Ибар
								(Кремењак)
							
							
								М.12.9.
							
							
								Краљево
								Матарушка Бања
							
							
								Хитни радови за обезбеђење пропусне моћи корита реке Ибар на дужини око 500 m у Матарушкој Бањи и регулисаног корита потока Кремењака на дужини око 1 km, депонијске преграде.
							
							
								29.160.000
							
						
						
							
								16.
							
							
								Моравица,
								Скрапеж
								(река Каменица, Краваричка река, река Лужница, Цвијовића поток)
							
							
								М.13.
							
							
								Пожега
								Тометино поље, Мршељи, Албијанићи Лопаш, Тврдићи, Здравчићи, Врањани, Расна, Горобиље 
							
							
								Хитни радови на санацији постојећих објеката са повећањем пропусне моћи речног корита за заштиту инфраструктурних објеката у насељима на територији општине Пожега:
								– на притокама Моравице: река Каменица кроз села Тометино Поље, Мршеље и Албијанићи, на ушћу Краваричке реке у Моравицу у селу Лопаш, на ушћу Цвијовића потока у Моравицу у селу Расна у дужини од око 200 m и у селу Горобиље у дужини од око 300 m
								– на притоци Скрапежа – река Лужница у селима Тврдићи, Здравчићи и Врањани
							
							
								16.680.000
							
						
						
							
								17.
							
							
								Јасеница
							
							
								М.4./
								М.4.1./
								М.4.1.1.
							
							
								Рача
							
							
								Хитни радови на санацији корита реке Јасенице од km 25+190 до km 29+690 (Рача, Сараново, Сепци).
							
							
								37.200.000
							
						
						
							
							
							
								Укупно ВП „Морава”:
							
							
							
							
								646.980.000
							
						
						
							
							
						
						
							
								Водно подручје „САВА”
							
							
							
						
						
							
								18.
							
							
								Бели Тимок и Трговишки Тимок
							
							
								Д.2.4.
							
							
								Kњажевац
							
							
								Хитни радови на санацији корита, обезбеђењу пропусне моћи водотока и изради заштитних насипа на критичним деоницама Белог Тимока (од ст. 52+340 до 51+400 и од 51+380 до 51+000) и Трговишког Тимока (од 0+000 до 0+650) у Књажевцу.
							
							
								28.000.000
							
						
						
							
								19.
							
							
								Милешевка
							
							
								С.7.5.2.
							
							
								Пријепоље
							
							
								Хитни радови на санацији и обезбеђење пропусне моћи регулисаног корита Милешевка у Пријепољу, у дужини од 1,0 km
							
							
								10.400.000
							
						
						
							
								20.
							
							
								Сељашница
							
							
								С.7.5.3.
							
							
								Пријепоље
							
							
								Хитни радови на санацији корита регулисане деонице и обезбеђење пропусне моћи корита Сељашница у Пријепољу, у дужини од 0,5 km 
							
							
								4.800.000
							
						
						
							
								21.
							
							
								Лим
							
							
								С.7.4.
							
							
								Прибој
							
							
								Хитни радови на санацији корита реке Лим са заштитом и надвишењем одбрамбених линија у зони Бањског Чамца у Прибоју 
							
							
								16.800.000
							
						
						
							
								22.
							
							
								Чађавица, Кржава и Богоштица
							
							
								С.6.3.
							
							
								Крупањ
							
							
								Хитни радови на смањењу ефеката засипања и обезбеђењу пропусне моћи на критичним локалитетима у Крупњу на реци Чађавици, Богоштици и Кржави – радови на депонијско-консолидационим преградама на потоку Змајевац, потоку Вага и Коловачкој реци и радови у минор кориту Чађавице, Кржаве и Богоштице 
							
							
								29.520.000
							
						
						
							
								23.
							
							
								Јадар и Ликодра
							
							
								деоница ван ОП
								(низводно од сектора С.6.3.) 
							
							
								Крупањ
							
							
								Хитни санациони радови на левој обали реке Јадар у насељу Завлака на дужини око 250 m са санацијом оштећења леве обале реке Ликодре у насељеном месту Ликодра у дужини од 300 m
							
							
								31.200.000
							
						
						
							
							
							
								Укупно ВП „Сава”:
							
							
							
							
								120.720.000
							
						
						
							
							
							
							
							
							
							
							
						
						
							
							
							
								ХИТНИ САНАЦИОНИ РАДОВИ :
							
							
								767.700.000
							
						
						
							
							
							
								ТЕРЕНСКИ РАД, TЕХНИЧКЕ ПРИПРЕМЕ (АНАЛИЗЕ И ТЕХНИЧКА ДОКУМЕНТАЦИЈА), СПРОВОЂЕЊЕ ЈАВНИХ НАБАВКИ, УПРАВЉАЊЕ ХИТНИМ САНАЦИОНИМ РАДОВИМА И СТРУЧНИ НАДЗОР : 
							
							
								69.093.000
							
						
						
							
							
							
								УКУПНО:
							
							
								836.793.000
							
						
					
				
	

