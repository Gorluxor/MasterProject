





На основу члана 80. став 2. Закона о одбрани („Службени
гласник Републике Србије“, бр. 45/91 и 58/91),

Влада Републике Србије доноси





УРЕДБУ


о 
накнади за дезактивирање и уништавање неексплодираних убојних средстава у миру

„Службени гласник
РС”, број 66 од 26. августа 1993.





Члан 1.

Накнаде
за дезактивирање и уништавање неексплодираних убојних средстава у миру лицима
која су за те послове овлашћена у складу са законом утврђују се на основу
коефицијента који износи 1/3 дневнице (коефицијент 1 = 1/3 дневнице) за
службено путовање која је утврђена за запослене у државним органима.



Члан 2.

Износ
накнаде за претраживање терена у циљу проналажења неексплодираних убојних
средстава за 1 м2 претражене површине утврђује се у коефицијенту
0,01.



Члан 3.

За
уништавање убојних средстава која нису била у борбеној употреби накнада се
утврђује на основу следећих коефицијената:


 
  
  
  
  
  коефицијент
  
 
 
  
  1)
  за убојна средства до 5 кг односно калибра до 80 мм:
  
  
  
  
 
 
  
  –
  за количине од 1–10 комада
  
  
  1
  
 
 
  
  –
  за количине веће од 10 комада за сваких 10 комада
  
  
  0,6
  
 
 
  
  2)
  за убојна средства масе 5–50 кг односно калибра до 150 мм:
  
  
  
  
 
 
  
  –
  за количине од 1–5 комада
  
  
  1,5
  
 
 
  
  –
  за количине веће од 50 комада за сваких 5 комада
  
  
  1
  
 
 
  
  3)
  за убојна средства масе 50–250 кг односно калибра до 300 мм:
  
  
  
  
 
 
  
  –
  за количине 1–10 комада
  
  
  2
  
 
 
  
  –
  за количине веће од 10 комада за сваки комад
  
  
  1,5
  
 
 
  
  4)
  за убојна средства масе преко 250 кг односно калибра преко 300 мм за сваки
  комад
  
  
  2,5
  
 
 



Члан 4. 

Накнада
за уништавање убојних средстава која су била у борбеној употреби, а налазе се
на полигону или на простору који не угрожава околину, под условом да се
уништавање може вршити на лицу места, утврђује се по комаду на основу следећих
коефицијената:


 
  
  
  
  
  коефицијент
  
 
 
  
  1)
  за убојна средства масе до 5 кг калибра до 80 мм
  
  
  2
  
 
 
  
  2)
  за касету муниције (касете авио-бомбе касете МЕС)
  
  
  2,5
  
 
 
  
  3)
  за убојна средства масе 5–50 кг односно калибра 150 мм
  
  
  3
  
 
 
  
  4)
  за убојна средства масе преко 50 кг односно калибра преко 150 мм
  
  
  4
  
 
 
  
  
  
  
  
  
  
  
  
 




Члан 5.

За
уништавање убојних средстава која су била у борбеној употреби, а налази се на
простору који угрожава објекте и становништво, тако да се морају предузимати
мере за извлачење убојних средстава из опасне зоне, накнада се утврђује по
комаду на основу следећих коефицијената и то:


 
  
  
  
  
  коефицијент
  
 
 
  
  1)
  за убојна средства масе до 5 кг (ручне бомбе, МЕС, артиљеријски пројектили
  калибра до 80 мм)
  
  
  8
  
 
 
  
  2)
  за убојна средства масе 5–50 кг (артиљеријски пројектили калибра до 300 мм)
  
  
  10
  
 
 
  
  3)
  за убојна средства масе 50–250 кг (авио-бомбе и ракетни пројектили)
  
  
  15
  
 
 
  
  4)
  за убојна средства масе преко 250 кг (авио-бомбе и ракетни пројектили)
  
  
  20
  
 
 
  
  
  
  
  
  
  
  
  
 


Накнада
за уништавање бризантних експлозива, барута, ракетних горива, муниције
стрељачког наоружања, вежбовних и других пиротехничких средстава у утврђеним
стандардима утврђује се на основу коефицијента 1.



Члан 6.

За
дезактивирање неексплодираних убојних средстава исплаћују се накнаде у истом
коефицијенту утврђеном у одредбама чл. 3. до 5. ове уредбе.



Члан 7.

Лице
које учествује у помоћним радовима (откопавање, утовар, превожење) проналажење
и уништавање неексплодираних убојних средстава, остварује накнаду у висини од
30% од накнаде за дату врсту и количину убојних средстава утврђене овом
уредбом.



Члан 8.

Трошкови
лекарских прегледа неопходних за утврђивање здравствене способности лица која
обављају послове дезактивирања и уништавања неексплодираних убојних средстава у
миру, као и премије за осигурање живота за та лица, обезбеђују се у буџету
Републике Србије.



Члан 9.

Ова
уредба ступа на снагу осмог дана од дана објављивања у „Службеном гласнику
Републике Србије”.





05 број 8-2797/44

У Београду, 25.
августа 1993. године


Влада Републике
Србије

Потпредседник,


Станоје Анђелковић,
с. р.





