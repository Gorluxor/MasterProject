






	Редакцијски пречишћен текст





На основу члана 269. Закона о Војсци Југославије
(„Службени лист СРЈ“, бр. 43/94), Савезна влада доноси





УРЕДБУ

	
	
	о матичној евиденцији војних осигураника и корисника права из пензијског и 
	инвалидског осигурања

„Службени лист СРЈ”,
бр. 71 од 23. септембра 1994, 54 oд 30. октобра 1998, „Службени
лист СЦГ”, бр. 47 од 1. октобра 2004, 49 од 15.
октобра 2004 
- исправка





I. ОСНОВНЕ ОДРЕДБЕ



Члан 1.

Овом
уредбом уређују се организовање, устројавање и вођење матичне евиденције војних
осигураника и корисника права из пензијског и инвалидског осигурања (у даљем
тексту: матична евиденција), подаци који се региструју у матичној евиденцији,
начин обезбеђивања, пријављивања и достављања података за матичну евиденцију и
рокови за њено устројавање и подношење прописаних пријава.

У
матичну евиденцију уносе се подаци о војним осигураницима и корисницима права
из пензијског и инвалидског осигурања.



Члан 2.

Матична
евиденција води се по јединственим методолошким принципима.

Подаци
се уносе у матичну евиденцију према јединственом кодексу шифара, на начин који
одговара техничкој опреми Генералштаба Војске Србије и Црне Горе* за
вођење матичне евиденције.

Подаци
се уносе у матичну евиденцију на основу прописаних пријава и помоћу средстава
за електронску обраду података.



*Службени
лист СЦГ, број 47/2004



Члан 3.

Послове
у вези са устројавањем, обрадом и вођењем матичне евиденције обавља Фонд за
социјално осигурање војних осигураника (у даљем тексту: Фонд).



Члан 4.

У
матичну евиденцију уносе се подаци о:

1)
војним осигураницима;

2)
корисницима права из пензијског и инвалидског осигурања који су остварили право
на старосну, инвалидску или породичну пензију и право на накнаду за телесно
оштећење.



Члан 5.

У
матичну евиденцију војних осигураника уносе се следећи подаци:

1)
презиме, име оца и име,

2)
јединствен матични број грађана;

3)
држављанство и национална припадност;

4)
пол;

5)
дан, месец и година рођења;

6)
школска спрема;

7)
датум стицања и престанка својства војног осигураника;

8)
стаж осигурања (ван Војске Србије и Црне Горе* пре ступања у
професионалну војну службу, у Војсци Србије и Црне Горе* и посебан
стаж);

9)
инвалидност (узрок и дијагноза) и телесно оштећење;

10)
други подаци потребни за остваривање и коришћење права.



*Службени
лист СЦГ, број 47/2004



Члан 6.

У
матичну евиденцију корисника права из пензијског и инвалидског осигурања уносе
се следећи подаци:

1)
подаци из члана 5. ове уредбе;

2)
врста пензије, правни основ који је служио за утврђивање права на пензију и
могући радни век,

3)
датум стицања права на пензију и датум почетка исплате, обуставе и поновне
исплате пензије;

4)
пензијски основ у последњем месецу пре престанка својства професионалног
војника и процент пензије од пензијског основа;

5)
подаци о корисницима породичне пензије (подаци о правном основу за одређивање
породичне пензије и групама корисника пензије);

6)
други подаци потребни за остваривање и коришћење права из пензијског и
инвалидског осигурања.



Члан 7.

Подаци
о времену које је војни осигураник провео на дужностима и радним местима на
којима се време проведено на раду рачуна у стаж осигурања с увећаним трајањем
уносе се у матичну евиденцију у ефективном трајању, са стопом његовог увећања.



II. УСТРОЈАВАЊЕ И
ВОЂЕЊЕ МАТИЧНЕ ЕВИДЕНЦИЈЕ



1. Устројавање
матичне евиденције



Члан 8.

Матична
евиденција устројава се уношењем података о војном осигуранику на основу
Основне пријаве за осигурање (у даљем тексту: Основна пријава), која је
одштампана уз ову уредбу и чини њен саставни део.

Основну
пријаву попуњавају и достављају Фонду војне јединице, односно војне установе
које по посебним прописима воде други примерак досијеа персоналних података.

Податке
за матичну евиденцију војних осигураника који су код њих на раду односно на
служби обезбеђују државни органи, предузећа и друга правна лица и војне
јединице, односно војне установе, подношењем прописаних пријава.



Члан 9.

Војне
јединице, односно војне установе дужне су да Фонду пријаве ступање у службу,
односно на рад војног осигураника и сваки случај повреде на раду тог
осигураника.

Војне
јединице, односно војне установе и Фонд дужни су да уредно воде прописане
евиденције о војним осигураницима и корисницима права из пензијског и
инвалидског осигурања.



Члан 10.

Основна
пријава за војног осигураника сачињава се у једном примерку и садржи податке из
члана 5. ове уредбе.



Члан 11.

Војни
осигураник својим потписом на основној пријави потврђује да је сагласан с
подацима унесеним у ту пријаву.



Члан 12.

Војна
јединица, односно војна установа оверава попуњене и потписане основне пријаве и
уз списак тих пријава, сачињен у два примерка, доставља их Фонду.

Уз
основну пријаву достављају се:

1)
извод из матичне књиге рођених (оригинал или оверена фото-копија);

2)
докази о стажу осигурања и посебном стажу који у пријаву нису унесени на основу
досијеа персоналних података (радна књижица, решење и сл.).



Члан 13.

Фонд
врши контролу исправности и потпуности основних пријава. По извршеној контроли,
Фонд враћа војној јединици, односно војној установи један оверени примерак
списка, чиме потврђује да је примио пријаве.

По
пријему списка из става 1. овог члана, војна јединица, односно војна установа
писмено обавештава војног осигураника да је пријавила податке за матичну
евиденцију.



Члан 14.

Подаци
унесени у матичну евиденцију војних осигураника могу се мењати:

1)
ако надлежни орган, у прописаном поступку, накнадно утврди промену података;

2)
ако Фонд, провером података или на други начин, накнадно утврди да су у матичну
евиденцију унесени неисправни, нетачни или непотпуни подаци, односно да су
унесени подаци на основу лажних исправа.



2. Вођење матичне
евиденције



Члан 15.

Војне
јединице, односно војне установе које по посебним прописима воде други примерак
досијеа персоналних података региструју све промене података из члана 5. ове
уредбе које утичу на права војних осигураника из пензијског и инвалидског
осигурања.

Регистроване промене података из става 1.
овог члана, војне јединице, односно војне установе достављају Фонду у току
професионалне војне службе на Пријави промене података (у даљем тексту: Пријава
промене), а по престанку професионалне војне службе - на Пријави престанка
осигурања (у даљем тексту: Пријава престанка), које су одштампане уз ову уредбу
и чине њен саставни део.*



*Службени
лист СРЈ, број 54/1998



Члан 16.

У
матичну евиденцију корисника права из пензијског и инвалидског осигурања уносе
се промене података за лица регистрована у тој евиденцији ако те промене утичу
на коришћење права из пензијског и инвалидског осигурања.



III. ПРИЈАВЉИВАЊЕ И
ДОСТАВЉАЊЕ ПОДАТАКА ЗА МАТИЧНУ ЕВИДЕНЦИЈУ И РОКОВИ ЗА ЊЕНО УСТРОЈАВАЊЕ



1. Дужности војних
осигураника, војних јединица, односно војних установа и фонда



Члан 17.

Војни
осигураник пријављује војној јединици, односно војној установи све промене које
утичу на коришћење права из пензијског и инвалидског осигурања у року
од осам дана од настанка промене.*



*Службени
лист СРЈ, број 54/1998



Члан 18.

Ради
обезбеђивања података за устројавање матичне евиденције војних осигураника,
војне јединице, односно војне установе:

1)
попуњавају основну пријаву за војне осигуранике за које воде други примерак
досијеа персоналних података;

2)
обавештавају војног осигураника о подацима унесеним у основну пријаву;

3)
попуњену основну пријаву, коју је потписао војни осигураник, оверавају и
сачињавају списак тих пријава.

За
вођење матичне евиденције војних осигураника, војне јединице, односно војне
установе:

1)
достављају Фонду основну пријаву за лице које стекне својство војног
осигураника;

2) достављају Фонду пријаву промене
података из члана 15. став 2. ове уредбе, у току професионалне војне службе;*

3)* достављају Фонду
пријаву о престанку стажа осигурања, у коју уносе податке о:

–
утврђеним променама у чину, положајној групи, стажу осигурања и елементима плате
који улазе у пензијски основ;

–
накнадно утврђеном стажу осигурања – кад решење о томе постане правноснажно;

–
чињеницама које утичу на коришћење права из пензијског и инвалидског осигурања.



*Службени
лист СРЈ, број 54/1998



2. Рокови за
подношење основних пријава за устројавање и вођење матичне евиденције



Члан 19.

Војни осигураници и војне јединице, односно
војне установе достављају пријаве из члана 18. ове уредбе у следећим роковима:*


1) Основну пријаву - у року од осам дана од
дана пријема у професионалну војну службу;* 

2) Пријаву промене - у року од осам дана од
дана подношења захтева војног осигураника за остваривање права из пензијског и
инвалидског осигурања у току професионалне војне службе;* 

3) Пријаву престанка - у року од осам дана
од дана престанка професионалне војне службе.* 

Уз пријаву из става 1. тачка 3. овог члана,
ради остваривања права на пензију по престанку професионалне војне службе,
достављају се:* 

1) захтев војног осигураника за признавање
права на пензију;* 

2) коначан акт о престанку професионалне
војне службе;* 

3) коначно решење надлежног старешине о
разрешењу од професионалне војне службе;* 

4) коначан управни акт којим је утврђен и
признат посебан део плате за обављање специфичне војне службе у последњем
месецу пре престанка професионалне војне службе;*

5) коначан управни акт којим је утврђен и
признат део плате који је утврђен према посебним условима службе у Војсци
Србије и Црне Горе (војни додатак) у последњем месецу пре престанка својства
професионалог војног лица;** 

6)** акт надлежног старешине (наредба о
постављењу или обавештење о промени положајне групе) којим је утврђен и признат
део плате према дужности у последњем месецу пре престанка својства
професионалног војног лица;* 

7)** решење надлежног старешине о броју
премештаја војног осигураника у току професионалне војне службе;* 

8)** коначан налаз, оцену и мишљење
надлежне војнолекарске комисије о утврђеној трајној неспособности за
професионалну војну службу (за војног осигураника коме служба престаје по том
основу);* 

9)** решење надлежног старешине о утврђеном
укупном пензијском стажу до престанка професионалне војне службе, укључујући и
стаж осигурања у двоструком трајању, остварен на основу члана 264. став 3.
Закона.* 

10)** коначно решење о утврђивању својства
војног инвалида;* 

11)** пријава пребивалишта;* 

12)** на захтев Фонда, други подаци
потребни за остваривање и коришћење права.* 

У случају смрти војног осигураника, поред
пријаве из става 1. тачка 3. овог члана, Фонду се достављају и:* 

1) извод из матичне књиге умрлих, и* 

2) уверење о узроку смрти.* 

У случају престанка професионалне војне
службе по личном захтеву или по другом основу без права на пензију, поред
пријаве из става 1. тачка 3. овог члана, Фонду се достављају:* 

1) акт о престанку професионалне војне
службе;* 

2) решење надлежног старешине о разрешењу
од професионалне војне службе;* 

3) коначно решење надлежног старешине о
утврђеном укупном пензијском стажу до престанка професионалне војне службе.* 



*Службени
лист СРЈ, број 54/1998

**Службени
лист СЦГ, број 47/2004



IV. ДАВАЊЕ ПОДАТАКА
РЕГИСТРОВАНИХ У МАТИЧНОЈ ЕВИДЕНЦИЈИ



Члан 20.

Подаци
регистровани у матичној евиденцији могу се користити за статистичка истраживања
и друге потребе Министарства одбране* и Генералштаба Војске Србије и
Црне Горе.*



*Службени
лист СЦГ, број 47/2004



Члан 21.

На
захтев фонда пензијског и инвалидског осигурања радника из републике чланице,
Фонд ће за лица којима је престало својство војног осигураника доставити
податке из матичне евиденције.



Члан 22.

Податке о стажу осигурања и посебном стажу
војном осигуранику, на његов захтев, у радну књижицу уносе:* 

1) команда војне јединице, односно војне
установе која по посебним прописима води други примерак досијеа персоналних
података подносиоца захтева, за укупан стаж остварен у Војсци Југославије - до
истека рока од две године од престанка службе подносиоца захтева;* 

2) Фонд - за стаж из тачке 1. овог члана,
по истеку рока од две године од престанка службе подносиоца захтева.* 



*Службени
лист СРЈ, број 54/1998



V. МАТИЧНИ БРОЈ



Члан 23.

За
сваког војног осигураника Фонд одређује матични број.



Члан 24.

Матични
број војног осигураника уноси се у досије персоналних података, исплата картон
корисника војне пензије и здравствену књижицу војног осигураника.



VI. ЧУВАЊЕ ДОКУМЕНТАЦИЈЕ
МАТИЧНЕ ЕВИДЕНЦИЈЕ



Члан 25.

Документација
матичне евиденције састоји се од:

1)
документације о војним осигураницима;

2)
документације о корисницима права из пензијског и инвалидског осигурања;

3)
друге документације.

Документације
о војним осигураницима и корисницима права из пензијског и инвалидског
осигурања обухвата податке за устројавање и вођење матичне евиденције прописане
овом уредбом.



Члан 26.

Документација
матичне евиденције чува се 30 година од дана стицања права која произилазе из те
документације, али не мање од 10 година од дана смрти корисника тих права,
односно од дана престанка или губитка права чланова породице на пензију.

Подаци
за лица регистрована у матичној евиденцији која нису стекла право из пензијског
и инвалидског осигурања чувају се најмање 40 година од последњег уношења у ту
евиденцију.

Документација
из ст. 1. и 2. овог члана може се чувати и на микрофилму, односно средствима за
електронску обраду података (магнетни медији и сл), с тим да се лицима која за
то имају правни интерес техничким решењима обезбеди потпуни увид у ту
документацију.



Члан 27.

По
истеку рокова из члана 26. ове уредбе, документацију матичне евиденције
уништава комисија коју образује Фонд. Један члан комисије је представник Архива
Војске Србије и Црне Горе.*



*Службени
лист СЦГ, број 47/2004



VII. ПРЕЛАЗНЕ И
ЗАВРШНЕ ОДРЕДБЕ



Члан 28.

Војне
јединице, односно војне установе које до дана ступања на снагу ове уредбе нису
доставиле пријаве из члана 7. Правилника о матичној евиденцији о војним
осигураницима и уживаоцима пензија доставиће их Фонду у року од 30 дана од дана
ступања на снагу ове уредбе.



Члан 29.

Обрасци
пријава одштампани уз Правилник о матичној евиденцији о војним осигураницима и
уживаоцима пензија користиће се до њиховог утрошка.



Члан 30.

Матична
евиденција устројена по прописима који су били на снази до доношења ове уредбе
водиће се на начин утврђен овом уредбом.



Члан 31.

Даном
ступања на снагу ове уредбе престаје да важи Правилник о матичној евиденцији о
војним осигураницима и уживаоцима пензија („Службени лист СФРЈ”, бр. 26/77).



Члан 32.

Ова
уредба ступа на снагу осмог дана од дана објављивања у „Службеном листу СРЈ”.





Савезна влада

Е. п. бр. 486

22. септембра 1994. године

Београд

Председник,

др 
Радоје Контић, 
с. р.





	
	
	ОДРЕДБЕ КОЈЕ НИСУ УНЕТЕ У „ПРЕЧИШЋЕН
ТЕКСТ“ УРЕДБЕ





Исправка Уредбе о изменама и
допунама Уредбе о матичној евиденцији
војних осигураника и корисника права из пензијског и инвалидског осигурања:
„Службени лист СЦГ“, број 49/2004-1



У члану 3. испог табеле
в, у доњем левом углу, испод
речи: “(потпис
осигураника)”, треба додати омашком испуштене речи:



“–––––––––––––––––––––––––––––––––––––––––”.

(потпис
надлежног персоналног
органа)


	










*

*Службени
лист
СРЈ,
број 54/1998









*

*Службени
лист
СРЈ,
број 54/1998











*

*Службени
лист
СЦГ,
број 47/2004









