


	
	Zakon



	
			На основу члана 21. став 4. Закона о заштити ваздуха („Службени гласник РС”, бр. 36/09 и 10/13) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			УРЕДБУ
			о утврђивању Листе категорија квалитета ваздуха по зонама и агломерацијама на територији Републике Србије за 2017. годину
			"Службени гласник РС", број 104 од 28. децембра 
			2018.
			Члан 1.
			Овом уредбом утврђујe се Листа категоријa квалитета ваздуха по зонама и агломерацијама на територији Републике Србије за 2017. годину, која је дата у Прилогу – Листа категорија квалитета ваздуха по зонама и агломерацијама на територији Републике Србије за 2017. годину, који је одштампан уз ову уредбу и чини њен саставни део.
			Члан 2.
			Ова уредба ступа на снагу осмог дана од дана објављивања у „Службеном гласнику Републике Србије”.
			05 број 110-12544/2018
			У Београду,  27. децембра 2018. године
			Влада
			Председник,
			Ана Брнабић, с.р.
			ПРИЛОГ
			ЛИСТА КАТЕГОРИЈА КВАЛИТЕТА ВАЗДУХА ПО ЗОНАМА И АГЛОМЕРАЦИЈАМА НА ТЕРИТОРИЈИ РЕПУБЛИКЕ СРБИЈЕ ЗА 2017. ГОДИНУ
			На територији Републике Србије утврђује се Листа категоријa квалитета ваздуха, на основу резултата оцењивања квалитета ваздуха у 2017. години: 
			1. Прва категорија квалитета ваздуха:
			1) Зона „Србија”, осим територије града Ваљева, територије града Краљева и територије града Крагујевца;
			2) Зона „Војводина”, осим територије града Суботице;
			3) Агломерација „Нови Сад”;
			4) Агломерација „Бор”.
			2. Трећа категорија квалитета ваздуха:
			1) Агломерација „Београд”; 
			2) Агломерација „Ниш”;
			3) Агломерација „Панчево”;
			4) Агломерација „Ужице”;
			5) Територија града Ваљева у оквиру зоне „Србија”;
			6) Територија града Краљева у оквиру зоне „Србија”;
			7) Територија града Крагујевца у оквиру зоне „Србија”;
			8) Територија града Суботице у оквиру зоне „Војводина”.
	

