


	
	Zakon


	
				На основу члана 219. став 3. Закона о ваздушном саобраћају („Службени гласник РС”, бр. 73/10, 57/11, 93/12, 45/15 и 66/15 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				УРЕДБУ
				о раду Националног комитета за олакшице у ваздушном саобраћају
				"Службени гласник РС", број 87 од 22. 
				септембра 2017.
				Члан 1.
				Овом уредбом се ближе уређује рад Националног комитета за олакшице у ваздушном саобраћају (у даљем тексту: Комитет).
				Члан 2.
				Ради координације спровођења Националног програма за олакшице у ваздушном саобраћају (у даљем тексту: Програм) и давања препорука за унапређење мера предвиђених Програмом, основан је Комитет као повремено радно тело Владе.
				Члан 3.
				Комитет одржава састанке најмање једном у три месеца, a по потреби и чешће. 
				Састанци се могу одржавати коришћењем конференцијске везе.
				Члан 4.
				Позив за састанак доставља се сваком члану Комитета најкасније два дана пре дана одржавања састанка.
				Кворум за састанак чини обична већина чланова Комитета.
				Члан 5.
				Комитет доноси одлуке и закључке.
				Комитет доноси одлуке када обавља послове које му је одредила Влада.
				Када не доноси одлуке Комитет доноси закључке.
				Члан 6.
				Комитет доноси одлуке једногласно.
				Комитет доноси закључке обичном већином присутних чланова Комитета.
				Члан 7.
				Ова уредба ступа на снагу осмог дана од дана објављивања у „Службеном гласнику Републике Србије.”
				05 број 110-9152/2017-1
				У Београду, 22. септембра 2017. године 
				Влада
				Председник, 
				Ана Брнабић, с.р.
	

