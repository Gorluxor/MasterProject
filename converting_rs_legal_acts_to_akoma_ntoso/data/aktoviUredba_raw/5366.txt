


	
	Zakon

	


	
			На основу члана 3. став 2. Закона о обнови након елементарне и друге непогоде („Службени гласник РС”, број 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			УРЕДБУ
			о утврђивању Државног програма обнове, односно хитних радова на санацији објеката за заштиту од вода оштећених у поплавама изазваним елементарним непогодама у мају и јуну 2018. године
			"Службени гласник РС", број 66 од 29. августа 
			2018.
			Члан 1.
			Овом уредбом утврђује се Државни програм обнове, односно хитних радова на санацији објеката за заштиту од вода оштећених у поплавама изазваним елементарним непогодама у мају и јуну 2018. године.
			Члан 2.
			Државни програм из члана 1. ове уредбе одштампан је уз ову уредбу и чини њен саставни део.
			Члан 3.
			Ова уредба ступа на снагу наредног дана од дана објављивања у „Службеном гласнику Републике Србије”.
			05 број 110-8004/2018
			У Београду, 28. августа 2018. године
			Влада
			Председник,
			Ана Брнабић, с.р.
			ДРЖАВНИ ПРОГРАМ ОБНОВЕ, ОДНОСНО ХИТНИХ РАДОВА НА САНАЦИЈИ ОБЈЕКАТА ЗА ЗАШТИТУ ОД ВОДА ОШТЕЋЕНИХ У ПОПЛАВАМА ИЗАЗВАНИМ ЕЛЕМЕНТАРНИМ НЕПОГОДАМА У МАЈУ И ЈУНУ 2018. ГОДИНЕ
			1. Област у којој се спроводе мере и територија на којој се спроводе мере
			Државни програм хитних радова на санацији оштећених објеката за заштиту од вода, обухвата радове које треба предузети у циљу отклањања последица разорних поплава и постизања потребног степена заштите од поплава подручја локалних јединица самоуправа које су погођене поплавама изазваних елементарним непогодама у мају и јуну 2018. године, органе државне управе надлежне за координацију, односно носиоце спровођења појединих мера и активности, као и процену потребних финансијских средстава и изворе финансирања.
			Мере утврђене овим програмом спроводе се на територији Републике Србије у складу са Одлуком о проглашењу елементарне непогоде („Службени гласник РС”, број 48/18) и Одлуке о допуни одлуке о проглашењу елементарне непогоде („Службени гласник РС”, број 52/18). 
			2. Анализа затеченог стања и настале штете и сагледавање даљих поплавних последица
			У периоду након катастрофалних поплавних таласа у 2014. години, када је поплавама било угрожено готово 25% територије Републике Србије, Државним програмом обнове оштећених водних објеката за уређење водотокова, водних објеката за заштиту од поплава, ерозије и бујица и водних објеката за одводњавање („Службени гласник РС”, бр. 86/14, 103/14, 69/15, 75/15, 109/15, 33/16 и 80/16), обухваћене су деонице и локалитети водотокова на којима су хитне санације биле неопходне за обезбеђење функционалне и статичке стабилности заштитних објеката у циљу заштите угрожених подручја. Ефекти ових хитних санационих радова били су позитивни што је потврђено приликом каснијих поплавних догађаја у 2016. и 2017. години – на санираним деоницама нису евидентирани проблеми у одбрани од поплава, нису забележена изливања и плављења приобалних подручја. 
			У пролећном периоду 2018. године услед ванредних хидролошко метеоролошких околности, у више наврата забележени су учестали поплавни таласи на великом броју бујичних водотока I и II реда, готово на целом подручју Републике Србије. Велике штете услед размера поплава условиле су и проглашење елементарних непогода на подручјима јединица локалних самоуправа: Петровац на Млави, Алексинац, Свилајнац, Жагубица, Топола, Прибај, Бољевац, Смедеревска Паланка, Аранђеловац, Велика Плана, Пожега, Љиг, Чачак, Ужице, Горњи Милановац, Лазаревац, Младеновац, Ивањица, Куршумлија, Власотинце, Александровац, Краљево, Мионица и градских општина Барајево и Гроцка.
			Већ у периоду великих вода, утврђен је значајан број оштећења на водним објектима за заштиту од вода, због чега је статус критичних места добило 37 локалитета и деоница на значајном броју водотока у Србији на реци Бусур (притока Млаве код Петровца), Јужној Морави и Турији (притока Јужне Мораве) код Алексинца, потоку Булињак (притока Велике Мораве код Свилајнца), Кубршници код Тополе, Аранђеловца и Смедеревске Паланке, Скрапежу код Пожеге, Ђетиња у Ужицу, Моравици код Ивањице, Лиму код Прибоја, Качеру код Љига, Рибници код Мионице, Сеони и Бељаници код Лазаревца, Власини код Власотинаца, Топлици код Куршумлија, Западној Морави код Чачка, Гружи и Рибници код Краљева.
			Велике количине падавина у кратком периоду условили су и достизање историјских максимума, па чак и превазилажење капацитета заштитних објеката, што је довело до значајних оштећења, изливања и плављења насеља. Посебно се издваја поплавни догађај на подручју Петровца и Свилајнца, који је изазвао и рушење бране „Бусур”, на реци Бусур (лева притока Млаве код Петровца), продор воде и плављења насеља Кушиљево у приобаљу Булињака код Свилајнца. Размере ових ошетећења и присутни ризици од поплава условљава значајне санационе радове на овим објектима.
			Након поплавних догађаја извршена је анализа стања објеката, са оценом да су ризици од нових поплава и даље присутни и поред благовремено извршених интервенција. на 37 локалитета, за које се припрема техничка документација. 
			3. Мере које треба предузети 
			Ови радови имају карактер хитних и морају се спровести у циљу санације оштећења и обезбеђења потребног степена заштите поплављених подручја.
			Оцењује се да би при појави нових великих вода, била могућа нова и већа оштећења на водним објектима, као и да се због смањене пропусне моћи могу десити изливања и на другим деоницама са новим штетама. 
			Радове дефинисане овим програмом требало би започети најкасније у септембру 2018. године, са кратким роковима извршења на бујичним водотоковима, пре наиласка новог поплавног таласа и то не само на оштећеним локалитетима, већ и на деоницама на којима су уочене појаве и процеси урушавања које могу прерасти у критичне деонице и локалитете. 
			Усвојена су техничка решења хитних санационих радова на водним објектима за заштиту од поплава и штетног дејства вода (насипима, обалоутврдама, регулисаним коритима, противерозионим објектима, каналима за одводњавање, бранама) који не могу бити само локалног карактера, већ морају бити усаглашени са постојећом угроженом инфраструктуром и морају обезбедити потребан степен заштите и спремност за нове поплавне догађаје. 
			4. Начин и обим спровођења мера, као и критеријуми за спровођење мера 
			Санационим радовима обезбеђује се: повећана пропусна моћ корита на ширем потезу речних деоница уз линијска надвишења обала за подизање степена заштите (посебно у зони мостова и у зони насеља), санација оштећења заштитних водних објеката, (брана, насипа, обалоутврда, обала и дна регулисаних речних корита), противерозиона заштита са објектима за спречавање засипања речних корита на бујичним притокама непосредно узводно од угрожених насеља и у зони виталне инфраструктуре.
			Јавно водопривредно предузеће „Србијаводе” (у даљем тексту: ЈВП „Србијаводе”) покрећу и спроводе поступaк јавне набавке и закључују уговор са извођачем радова. ЈВП „Србијаводе” дужно је да редовно о свим фазама реализације овог државног програма извештавају Канцеларију за управљање јавним улагањима (у даљем тексту: Канцеларија), у складу са уговором којим се уређују права и обавезе у реализацији овог државног програма, закљученим између Канцеларије и ЈВП „Србијаводе”.
			Рокови за завршетак санационих радова условљени су метеоролошким и хидролошким условима за извођење радова на терену и очекује се да буду изведени најкасније до краја 2019. године.
			ЈВП „Србијаводе” доставља Канцеларији, ради плаћања, потписан и оверен захтев за плаћање са документацијом о реализацији уговора (привремене и окончану ситуацију, фактуре, банкарске гаранције и друго) и извештајем стручног надзора. Преглед хитних санационих радова који ће се извршити на оштећеним водним објектима дат је у Прилогу.
			5. Редослед спровођења мера и рокови за спровођење мера
			У току одбране од поплава на поплављеним подручјима, стручне службе ЈВП „Србијаводе” извршиле су хитне интервенције на критичним локалитетима у циљу заштите заштитне водне инфраструктуре, како би се спречиле веће штете. Отклањање последица великих вода, елементарно обезбеђење стабилности оштећених објеката и обезбеђење пропусне моћи изведено је само локално, на најкритичнијим локалитетима.
			Након снижења водостаја, извршено је снимање оштећења и започета је техничка припрема за санационе радове – на одређеним локалитетима, започете су хитне хидротехничке анализе са геодетском и геотехничком припремом подлога. Напред наведене активности део су хитних мера и извршиће се док су трагови штетног дејства вода видљиви, за потребе усвајања оптималних техничких решења санационих радова и у складу су са Наредбом о утврђивању Оперативног плана за одбрану од поплава за 2018. годину („Службени гласник РС”, број 15/18) и Уредбом о утврђивању Општег плана за одбрану од поплава за период од 2012. до 2018. године („Службени гласник РС”, број 23/12).
			ЈВП „Србијаводе” врше инвеститорско управљање санационим радовима (припрема и спровођење поцедуре јавних набавки, уговарање, увођења извођача у посао, управљање хитним санационим радовима и вршење стручног надзора).
			Очекивани ефекти санационих радова су: потребна функционална стабилност санираних заштитних водних објеката (регулисаних корита, обалоутврда, насипа, канала, брана), обезбеђење пропусне моћи корита за велике воде, подизање степена заштите угроженог приобаља и инфраструктуре, локална противерозиона заштита, као и подизање отпорности подручја на нове поплавне догађаје.
			Рокови за завршетак радова условљени су метеоролошким и хидролошким условима за извођење радова на терену и очекује се да буду изведени у року од 9 месеци од дана увођења извођача у посао.
			6. Органи државне управе надлежни за координацију, односно носиоци спровођења појединих мера и активности
			Канцеларија за управљање јавним улагањима и министарство надлежно за послове водопривреде координираће спровођење мера из Одељака 3. и 4. овог програма, а ЈВП „Србијаводе” носилац је спровођења тих мера.
			ЈВП „Србијаводе”, у име и за рачун Републике Србије, врши инвеститорска права са техничком припремом за извођење санационих радова за обнову оштећених заштитних водних објеката. 
			Јединице локалне самоуправе донеће одлуке о мерама хитности и обезбедити решавање имовинско правних питања у складу са својим надлежностима.
			7. Процена потребних финансијских средстава и извори финансирања 
			Средства за спровођење овe уредбе у износу од 799.787.500 динара обезбедиће се повећањем извора финансирања 11 – Примања од иностраних задуживања, преносом средстава из Зајма за развојне политике у области управљања ризицима од непогода с опцијом одложеног повлачења средстава у случају непогода (ДРМ ЦАТ-ДОО) из зајма Међународне банке за обнову и развој/Светска банка (IBRD/WB), закљученог 12. маја 2017. године.
			Након тога средства ће се распоредити на Раздео 3 – Влада, Глава 3.22 – Канцеларија за управљање јавним улагањима, Програм – 1511 Обнова и изградња објеката јавне намене и санирање последица елементарне непогоде, Функција 110 – Извршни и законодавни органи, финансијски и фискални послови и спољни послови, Извор финансирања 11 – Примања од иностраних задуживања, Програмска активност 0002 – Координација послова након елементарне и друге непогоде, апропријација економска класификација 484 – накнаде штете за повреду или штету насталу услед елементарних непогода или других природних узрока у износу од 799.787.500 динара.
			ПРИЛОГ
			Хитни радови на санацији објеката за заштиту од вода, оштећеним у поплавама изазваних елементарним непогодама у мају и јуну 2018. године
			
				
					
					
					
					
					
					
				
				
					
						
							Редни број
						
						
							Водоток
						
						
							Водна јединица/ Сектор/ Деоница/ број објекта из Оперативног плана
						
						
							Град/ Општина/угрожено насеље
						
						
							Опис радова/ локација оштећења(описно, стационажа, дужина)
						
						
							Вредност са ПДВ-ом
						
					
				
				
					
						
							А. Водно подручје „ДУНАВ”
						
					
					
						
							1
						
						
							Бусур
						
						
							„Млава и Пек – Петровац”/Д.22./Д.22.4
						
						
							Петровац/ Бусур, Табановац, Велико Лаоле
						
						
							Санација оштећења објеката за заштиту Петровца од поплава: санација десног насипа Млаве (0+000 до 0+350); формирање корита и насипа у зони насеље Бусур (фаза 1.), локално обезбеђење пропусне моћи старог корита Бусура кроз насеље Кључ у Петровцу (2 локалитета на деоници Л =2,7 km до моста на путу за Велико Лаоле), и нерегулисаног корита Бусура кроз насеље Табановац (2 локалитета на деоници Л=1,8 km) и поред пута Табановац–Бусур (3 локалитета на деоници Л=2,8 km)
						
						
							23.000.000
						
					
					
						
							2
						
						
							Бусур
						
						
							„Млава и Пек – Петровац”/Д.22./Д.22.4
						
						
							Петровац/
							Бусур
						
						
							Заштита насеља Бусур од поплава и наноса услед рушења бране „Бусур”: хитни санација оштећења бране, интервентни припремни радови за заштиту стабилности депоније наноса у акумулацији и формирање нове бране, обезбеђење пропусне моћи низводних деоница реке Бусур (проширење речног корита, обострани насипи, обнова оштећених пропуста) 
						
						
							195.000.000
						
					
					
						
							Водно подручје „ДУНАВ”
						
						
							218.000.000
						
					
					
						
							Б. Водно подручје „САВА”
						
					
					
						
							3
						
						
							Качер
						
						
							Колубара – Ваљево/С.5./С.5.10.2
						
						
							Љиг
						
						
							Санација ушћа реке Качер у реку Љиг, санација оштећених косина реке Качер и обезбеђењем пропусне моћи (9 локалитети узводно од ушћа у Љиг у дужини од 10 km)
						
						
							22.000.000
						
					
					
						
							4
						
						
							Рибница
						
						
							Колубара – Ваљево/С.5./С.5.7
						
						
							Мионица
						
						
							Санација реке Рибнице узводно и низводно од Мионице, обезбеђење пропусне моћи и стабилизација локалних оштећених обала реке Рибнице ( 9 локалитета на деоници дужине 6 km)
						
						
							15.000.000
						
					
					
						
							5
						
						
							Лим
						
						
							Лим – Пријепоље/С.7./С.7.4.
						
						
							Прибој
						
						
							Хитни радови на санацији корита реке Лим са заштитом и надвишењем одбрамбених линија у зони Бањског Чамца у Прибоју, од km 0+466 до km 671 
						
						
							10.000.000
						
					
					
						
							6
						
						
							Сеона
						
						
							Колубара – Лазаревац / С.3.
						
						
							Лазаревац
						
						
							Хитни радови на санацији насипа, речних обала и пропуста на реци Сеони (km 0+000 до km 1+942)
						
						
							8.000.000
						
					
					
						
							7
						
						
							Бељаница
						
						
							Колубара – Лазаревац / С.3.
						
						
							Лазаревац
						
						
							Хитни санациони радови у водотоку реке Бељанице од km 0+000 до km 10+868, чишћење слапишта и санацији слапишта на стационажи km 3+130
						
						
							13.000.000
						
					
					
						
							8
						
						
							Барајевска река
						
						
							Колубара – Лазаревац / С.3.
						
						
							Барајево
						
						
							Санација насипа и водотока Барајевске реке од km 0+000 до km 8+909
						
						
							28.750.000
						
					
					
						
							9
						
						
							Баричка река
						
						
							Колубара – Лазаревац / С.3.
						
						
							Обреновац
						
						
							Обезбеђење пропусне моћи Баричке реке од km 0+000 до km 0+900, са уклањањем наноса, пањева и дрвне масе и одвозом утовареног материјала камионима на депонију у Грабовцу, ГО Обреновац
						
						
							2.500.000
						
					
					
						
							10
						
						
							Брана и акумулација„Дубоки поток”
						
						
							Колубара – Лазаревац / С.3.
						
						
							Барајево
						
						
							Обезбеђење пропусне моћи Дубоког потока, узводно од улива у акумулацију „Дубоки поток”, са уклањањем наноса, пањева и дрвне масе и одвозом утовареног материјала камионима на депонију у, ГО Барајево
						
						
							1.500.000
						
					
					
						
							11
						
						
							Колубара
						
						
							Колубара – Лазаревац / С.3.
						
						
							Лазаревац
						
						
							Санација оштећења десног насипа са заштитом форланда реке Колубаре: km 1+100 – km 1+300 са обезбеђењем улива реке Лукавице и обезбеђење протицајног профила реке Колубаре у зони улива реке Пештан
						
						
							22.000.000
						
					
					
						
							Водно подручје „САВА”
						
						
							122.750.000
						
					
					
						
							В. Водно подручје „МОРАВА”
						
					
					
						
							12
						
						
							ОК Кушиљево (Базовац)
						
						
							„Велика Морава – Јагодина, Свилајнац”/ В.М.6.1. Кушиљево
						
						
							Свилајнац/
							Кушиљево
						
						
							Санација места пробоја на левообалном насипу канала узводно од моста на каналу ОК Кушиљево (Базовац) и чишћење корита канала до улива у Булињак од наноса око (2,5 km)
						
						
							9.500.000
						
					
					
						
							13
						
						
							Булињак
						
						
							„Велика Морава – Пожаревац”/ М.2./ М.2.3./ М.2.3.3 „Велика Морава – Јагодина, Свилајнац”/ В.М.6.1. Кушиљево
						
						
							Свилајнац/
							Кушиљево
						
						
							Заштита насеља Кушиљево: санација оштећења десног насипа потока Булињак узводно од моста „Бела кобила” km 5+520 – km 5+560 (локалитет продора великих вода Булињака) и санација оштећења левог насипа узводно од моста „Бела кобила” (локалитет контролисаног продора великих вода Булињака) 
						
						
							5.500.000
						
					
					
						
							14
						
						
							поток Бук са Свињским потоком
						
						
							„Велика Морава – Јагодина, Свилајнац”/ 
						
						
							Свилајнац / Кушиљево
						
						
							Санација притоке Ресаве, потока Бук узводно од моста Свилајнац-Луковица у дужини око 1400 m 
						
						
							8.500.000
						
					
					
						
							15
						
						
							Ресава
						
						
							„Велика Морава – Јагодина – Свилајнац” М.6./М.6.1
						
						
							Свилајнац / Суботица,
						
						
							Санација оштећења насипа и корита реке Ресаве у зони насеља Суботица ( km 21+160 – km 22+394), са укорењем у висок терен у зони (Фаза 2)
						
						
							33.000.000
						
					
					
						
							16
						
						
							Булињак
						
						
							„Велика Морава – Пожаревац”/ М.2./ М.2.3./ М.2.3.3
						
						
							Велика Плана / Доња Ливадица
						
						
							Обезбеђење пропусне моћи корита Булињак – формирање новог прелаза преко корита (уклањање постојећег пропуста и израда „мокрог прелаза”, km 0+200)
						
						
							3.500.000
						
					
					
						
							17
						
						
							Кубршница
						
						
							„Јасеница – С. Паланка”/ М.4. није у ОП
						
						
							Аранђеловац
						
						
							Заштита Аранђеловца од великих вода Кубршнице: проширење корита и стабилизација обала и дна реке Кубршнице кроз Аранђеловац до регулисане деонице од ЦППОВ у дужини од 4 km. 
						
						
							12.000.000
						
					
					
						
							18
						
						
							Кубршница
						
						
							„Јасеница – С. Паланка”/ М.4. није у ОП
						
						
							Топола
						
						
							Заштита Тополе од великих вода Кубршнице: проширење и чишћење корита од ушћа притоке потока Каменица и низводно (3 km) 
						
						
							13.000.000
						
					
					
						
							19
						
						
							Кубршница
						
						
							„Јасеница – Смедеревска Паланка”/ М.4./ М.4.1./ М.4.1.3. и М.4.1.5.
						
						
							Смедеревска Паланка
						
						
							Санација регулисаног корита реке Кубршнице од km 0+000 до km 2+826 (од ушћа у Јасеницу до ушћа потока Ивак – деоница кроз град)
						
						
							13.000.000
						
					
					
						
							20
						
						
							Турија
						
						
							„Јужна Морава – Алексинац” / М.8. није у ОП
						
						
							Алексинац / Чукуревац
						
						
							Хитни радови на санацији и заштити леве и десне обале са обезбеђењем пропусне моћи нерегулисаног корита реке Турије у насељу Чукуровац (300 m) 
						
						
							6.000.000
						
					
					
						
							21
						
						
							Јужна Морава
						
						
							„Јужна Морава – Алексинац”/  М.8.3.  
						
						
							Алексинац /  Банковац 
						
						
							Санација леве нерегулисане обале реке Јужне Мораве у дужини од 250 m, узводно од ушћа реке Турије у насељу Банковац
						
						
							8.000.000
						
					
					
						
							22
						
						
							Турија
						
						
							„Јужна Морава – Алексинац” / М.8. није у ОП
						
						
							Алексинац / Породин, Кулина, Чукуровац, Честа, Врћеновица, Лоћика и Банковац 
						
						
							Хитни радови на осигурању оштећених обала каменим набачајем и чишћењу нерегулисаног корита реке Турије од дрвећа, пањева и наноса ради обезбеђења пропусне моћи у насељима Породин, Кулина, Чукуровац, Честа, Врћеновица, Лоћика и Банковац у дужини од 16 km. 
						
						
							12.500.000
						
					
					
						
							23
						
						
							Власина
						
						
							„Јужна Морава – Врање” М.10. није у ОП
						
						
							Власотинце
						
						
							Санација регулисаног корита реке Власине, узводно од моста у селу Стајковце и обезбеђење пропусне моћи нерегулисаног корита узводно од моста у дужини од 2,0 km и обезбеђење пропусне моћи корита реке Власине са израдом просека низводно од моста у селу Стајковце (0,5 km). 
						
						
							29.500.000
						
					
					
						
							24
						
						
							Власина
						
						
							„Јужна Морава – Врање” M.10. није у ОП
						
						
							Власотинце
						
						
							Обезбеђење пропусне моћи нерегулисаног корита реке Власине, узводно од моста у селу Манастириште до млина у селу Бољаре у дужини од 2800 m.
						
						
							18.000.000
						
					
					
						
							25
						
						
							Топлица
						
						
							„Јужна Морава – Лесковац” M.10. није у ОП
						
						
							Куршумлија
						
						
							Обезбеђење пропусне моћи нерегулисаног корита реке Топлице у дужини од 5000 метара, узводно од регулисаног корита реке у Куршумлији и кроз МЗ Доња Микуљана, Данковиће, Влахиња и Жуч 
						
						
							18.000.000
						
					
					
						
							26
						
						
							Топлица
						
						
							„Јужна Морава – Лесковац” M.10. није у ОП 
						
						
							Куршумлија
						
						
							Обезбеђење пропусне моћи нерегулисаног корита реке Топлице низводно од регулисаног корита реке у Куршумлији до моста у селу Пепељевац у дужини од 4000 m као и кроз села Барлово и Ново село у дужини од 1000 m. 
						
						
							18.000.000
						
					
					
						
							27
						
						
							Топлица
						
						
							„Јужна Морава – Лесковац” M.10. није у ОП 
						
						
							Куршумлија
						
						
							Обезбеђење пропусне моћи нерегулисаног корита реке Косанице у дужини од 3500 m узводно од ушћа у Тплицу до железничког моста у селу Кастрат 
						
						
							15.000.000
						
					
					
						
							28
						
						
							Западна Морава
						
						
							„Западна Морава – Чачак”/ Ван ОП-а
						
						
							Чачак
						
						
							Заштита десне обале Западне Мораве у зони бунара и инфилтрационих поља водовода Чачак у Бељини (стабилизација корита са надвишењем насипа, и израдом АБ зида на магистралном путу Е763)
						
						
							25.000.000
						
					
					
						
							29
						
						
							Западна Морава
						
						
							„Западна Морава – Чачак”/ „Чачак 2” Затворена касетаМ.13.1.2.
						
						
							Чачак
						
						
							Санација круне и ножице л.о. насипа са надвишењем, у дужини од 200 m, и оштећене леве обале реке, у дужини од 400 m (око 2335 m узводно од профила рекреативне бране) са уклањањем спруда на десној обали, наспрам оштећене обале.
						
						
							28.000.000
						
					
					
						
							30
						
						
							Западна Морава
						
						
							„Западна Морава-Чачак”/М.13./ М.13.1.1
						
						
							Чачак
						
						
							Санација оштећења корита за велику воду са обезбеђењем протицајног профила реке Западне Мораве у Чачку на деоници од km 141+900 до 143+700
						
						
							22.000.000
						
					
					
						
							31
						
						
							Моравица 
						
						
							„Западна Морава – Чачак”/ Ван ОП-а
						
						
							Ивањица
						
						
							Хитни радови на санацији леве и десне обале реке Моравице кроз уже градско језгро Ивањице – наставак радова узводно до улива Црњевачког потока
						
						
							18.000.000
						
					
					
						
							32
						
						
							Гружа 
						
						
							„Западна Морава – Крушевац”/ Ван ОП-а
						
						
							Краљево 
						
						
							Обезбеђење пропусне моћи и формирање корита реке Груже од моста у Закути до ушћа реке Дрлупе у Гружу у дужини од 3 km
						
						
							12.000.000
						
					
					
						
							33
						
						
							Рибница
						
						
							„Ибар – Краљево, Нови Пазар”/ Ван ОП-а
						
						
							Краљево 
						
						
							Санација оштећених обала и обезбеђење пропусне моћи корита реке Рибнице у Краљеву, узводно од постојеће регулације (у дужини од 200 m) 
						
						
							7.000.000
						
					
					
						
							34
						
						
							Толишница
						
						
							„Западна Морава-Крушевац”/ М.12.
						
						
							Краљево
						
						
							Санација оштећења обала и дна реке Толишнице (слив Лопатнице) у насељу Толишница (у дужини од 170 m) 
						
						
							16.000.000
						
					
					
						
							35
						
						
							Ђетиња
						
						
							Ван ОП-а
						
						
							Ужице / Севојно
						
						
							Санација оштећења, заштита и надвишење десне обале у насељу Рујевац у дужини од око 550 m низводно од зоне моста.
						
						
							20.000.000
						
					
					
						
							36
						
						
							Скрапеж
						
						
							„Западна Морава – Чачак”/ М.13.8.-2
						
						
							Пожега
						
						
							Надвишење насипа од моста на магистралном путу па узводно до ушћа Бакионичког потока као и дела насипа уз Бакионички поток, у дужини од 500 m 
						
						
							22.000.000
						
					
					
						
							Водно подручје „МОРАВА”
						
						
							393.000.000
						
					
					
						
							ХИТНИ САНАЦИОНИ РАДОВИ
						
						
							733.750.000
						
					
					
						
							ТЕХНИЧКА ДОКУМЕНТАЦИЈА, УПРАВЉАЊЕ РАДОВИМА И НАДЗОР
						
						
							66.037.500
						
					
					
						
							УКУПНО
						
						
							799.787.500
						
					
					
						
							Водна подручја „Дунав”, „Сава” и „Морава”
						
					
				
			
	

