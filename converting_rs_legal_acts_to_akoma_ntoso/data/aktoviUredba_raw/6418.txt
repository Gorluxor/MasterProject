


	
	Zakon

	


	
				На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон, 92/16 и 104/16 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				УРЕДБУ
				о утврђивању лучког подручја луке у Сремској Митровици
				"Службени гласник РС", број 110 од 6. децембра 
				2017.
				Члан 1.
				Овом уредбом утврђује се подручје луке у Сремској Митрoвици у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
				Члан 2.
				Лучко подручје из члана 1. ове уредбе чине катастарске парцеле бр. 5880/6 и 5880/8 уписане у лист непокретности број 21043 Катастарске општине Сремска Митровица, укупне површине 4 ha 56 а 85 m².
				Саставни део лучког подручја из става 1. овог члана је и сидриште луке омеђено координатним тачкама.
				Члан 3.
				На основу ове уредбе извршиће се забележба лучког подручја и права прече куповине Републике Србије на лучкој инфраструктури и супраструктури у катастру непокретности.
				Агенција за управљање лукама доставиће потребну документацију надлежном правобранилаштву, које ће извршити упис забележбе из става 1. овог члана.
				Члан 4.
				Графички приказ подручја и координате сидришта из члана 2. ове уредбе одштампани су уз ову уредбу и чине њен саставни део.
				Члан 5.
				Ова уредба ступа на снагу осмог дана од дана објављивања у „Службеном гласнику Републике Србије”.
				05 број 110-11846/2017
				У Београду, 5. децембра 2017. године
				Влада
				Председник,
				Ана Брнабић, с.р.
				
				КООРДИНАТЕ ГРАНИЧНИХ ТАЧАКА ПОЛИГОНА СИДРИШТА ЛУКЕ У СРЕМСКОЈ МИТРОВИЦИ
				Сидриште опште намене
				
					
						
							
								Тачка
							
							
								x
							
							
								y
							
						
						
							
								1
							
							
								7392625
							
							
								4980568
							
						
						
							
								2
							
							
								7393033
							
							
								4980603
							
						
						
							
								3
							
							
								7393045
							
							
								4980472
							
						
						
							
								4
							
							
								7392636
							
							
								4980437
							
						
					
				
	

