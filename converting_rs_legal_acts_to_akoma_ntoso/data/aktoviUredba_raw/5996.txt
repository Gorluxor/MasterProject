


	
	Zakon


	
			На основу члана 10. став 2. Закона о штрајку („Службени лист СРЈ”, број 29/96 и „Службени гласник РС”, бр. 101/05 – др. закон и 103/12 –  УС) и члана 42. став 1. Закона о Влади („Службени гласник РС”, бр. 55/05, 71/05 –  исправка, 101/07, 65/08, 16/11, 68/12 –  УС, 72/12, 7/14 – УС, 44/14 и 30/18 – др. закон), 
			Влада доноси
			УРЕДБУ
			о минимуму процеса рада у Републичком геодетском заводу
			"Службени гласник РС", број 26 од 5. априла 2019.
			Члан 1.
			Минимум процеса рада у Републичком геодетском заводу, за време штрајка обухвата обављање послова којима се обезбеђује:
			1)  пријем захтева у службама за катастар непокретности и у седишту Завода;
			2) услови за омогућавање свим странкама да поднесу захтев за упис, издавање података, издавање листа непокретности, поседовног листа, копије плана и уверења;
			3)  послови у вези са премером и копијом планова од значаја за безбедност земље;
			4) омогућавање геодетским организацијама да могу да подносе захтеве за издавање података;
			5)  рад Комисија за излагање на јавни увид података о непокретностима и стварним правима на њима.
			Члан 2.
			Директор Републичког геодетског завода одређује начин обезбеђивања минимума процеса рада, као и послове и број извршилаца који су дужни да раде за време штрајка, у складу са овом уредбом, одмах по ступању на снагу ове уредбе. 
			Члан 3.
			Ова уредба ступа на снагу осмог дана од дана објављивања у „Службеном гласнику Републике Србије”.
			05 број 110-3452/2019
			У Београду, 4. априла 2019. године
			Влада
			Председник,
			Ана Брнабић, с.р.
	

