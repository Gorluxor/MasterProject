


	
	Zakon


	
			На основу члана 115. став 5. Закона о националним саветима националних мањина („Службени гласник РС”, бр. 72/09, 20/14 – УС, 55/14 и 47/18),
			Влада доноси
			УРЕДБУ
			o критеријумима за расподелу средстава из буџета Републике Србије за финансирање рада националних савета националних мањина
			"Службени гласник РС", број 8 од 8. фебруара 2019.
			Предмет уредбе
			Члан 1.
			Овом уредбом уређују се критеријуми за расподелу средстава из буџета Републике Србије за финансирање рада националних савета националних мањина који су уписани у Регистар националних савета.
			Структура расподеле средстава
			Члан 2.
			Средства из буџета Републике Србије за финансирање рада националних савета националних мањина (у даљем тексту: средства) распоређују се тако да се 30% средстава распоређује у једнаким износима свим регистрованим националним саветима националних мањина у Републици Србији (у даљем тексту: национални савети), а остатак средстава 70% сразмерно:
			1) броју припадника одређене националне мањине коју национални савет представља према резултатима последњег пописа становништва;
			2) укупном броју установа, фондација и привредних друштава чији је оснивач или суоснивач национални савет или чија су оснивачка права делимично или у целини пренета на национални савет и која обављају делатност у области културе, образовања, обавештавања и службене употребе језика и писма;
			3) обиму активности установа, фондација и привредних друштава из тачке 2) овог става, у складу са системом бодовања утврђеним овом уредбом.
			Остатак средстава 70% из става 1. oвог члана распоређује се на следећи начин:
			1) 50% распоређује се националним саветима сразмерно процентуалноj заступљености припадника националне мањине коју национални савет представља у односу на укупан број припадника националних мањина које имају регистрован национални савет;
			2) 20% распоређује се националним саветима сразмерно броју установа, фондација и привредних друштава чији су оснивачи или суоснивачи национални савети или чија су оснивачка права делимично или у целини на њих пренета и која обављају делатност у области културе, образовања, обавештавања и службене употребе језика и писма;
			3) 30% распоређује се у складу са системом бодовања и додељује се према обиму активности установа, фондација и привредних друштава из става 1. тачка 2) овог члана.
			Критеријуми за расподелу средстава
			Члан 3.
			Установе, фондације и привредна друштва која су од значаја за расподелу средстава за финансирање рада националних савета из буџета Републике Србије морају испуњавати следеће критеријуме:
			1) да су им оснивачи или суоснивачи национални савети или да су оснивачка права на њима у целини или делимично пренета на национални савет;
			2) да обављањем своје делатности доприносе:
			– у области културе: стварању услова за неговање, очување и развој културе и уметности националне мањине; представљању културних добара од изузетног значаја за националну мањину; неговању и подстицању народног стваралаштва националне мањине; заштити и презентацији фолклорног наслеђа националне мањине; очувању, неговању, подстицању и развоју књижевног, драмског, сценског, музичког и ликовног стваралаштва и организовању меморијала, фестивала, јубиларних манифестација, уметничких колонија, кампова и сл. од значаја за националну мањину; очувању и неговању народних обичаја и старих заната од значаја за националну мањину; неговању и развоју аматеризма и ансамбала од значаја за националну мањину, очувању и неговању језика и писма националне мањине, као и остваривању других делатности од значаја за културу националне мањине;
			– у области образовања: остваривању предшколског, основног и средњег образовања од значаја за националну мањину (на језику националне мањине, двојезично или кроз изучавање језика са елементима националне културе);
			– у области обавештавања: обезбеђивању информисања на језику и писму националне мањине путем штампаних медија (издавање дневних и периодичних новина) и електронских медија (емитовање радио и телевизијских програма и самостална електронска издања);
			– у области службене употребе језика и писама: унапређењу службене употребе језика и писама.
			За сваку установу, фондацију и привредно друштво који испуњавају критеријуме из става 1. овог члана додељује се један бод, у циљу расподеле средстава из члана 2. став 2. тачка 2) ове уредбе.
			Подаци од значаја за доделу средстава према обиму активности
			Члан 4.
			У области културе узима се у обзир број, територијални обухват, временско трајање, континуитет и редовност одржавања културних манифестација, број учесника и интересовање и посећеност од стране публике, медијски публицитет као и пратеће и накнадне манифестације (посебни наступи, представљање победника, издавање зборника, каталога, других публикација и сл.), као и све друге активности које су усмерене на неговање и очување културне баштине националне мањине и развој и презентацију културе и културног стваралаштва националне мањине.
			У области образовања узима се у обзир број васпитних група у којима се образовни рад са децом остварује на језику националне мањине или двојезично, број одељења у којима се настава организује на језику националне мањине, двојезично или кроз изучавање језика са елементима националне културе, у складу са законом, као и друге активности усмерене на остваривање права на образовање на мањинским језицима.
			У области обавештавања узима се у обзир број штампаних медија и периодичност њиховог издавања, број електронских медија, сатница емитовања програма на радију и телевизији, број посета које интернет медиј оствари на месечном нивоу, као и друге активности усмерене на остваривање права на информисање на језицима националних мањина.
			У области службене употребе језика и писама узима се у обзир пружање стручне помоћи приликом превођења прописа Републике Србије на језик националне мањине и стручни рад везан за проучавање и утврђивање традиционалних назива и топонима на језицима националне мањине и друге активности усмерене на унапређење службене употребе језика и писама.
			Систем бодовања
			Члан 5.
			Системом бодовања утврђују се критеријуми за бодовање у области културе, образовања, обавештавања и службене употребе језика и писма и одређују мерила за сваки од критеријума, у циљу расподеле средстава из члана 2. став 2. тачка 3) ове уредбе.
			Систем бодовања одштампан је уз ову уредбу и чини њен саставни део.
			Укупан број бодова према критеријумима и мерилима по областима из члана 2. став 2. тачка 3) ове уредбе, као основ за расподелу средстава за наредну буџетску годину, утврђује буџетски корисник код кога су опредељена средства у буџету за финансирање националних савета имајући у виду предлоге које национални савети достављају до 1. октобра текуће године.
			На основу укупног броја бодова из става 1. овог члана, израчунава се проценат учешћа националних савета у расподели средстава из члана 2. став 2. тачка 3) ове уредбе.
			Достављање документације од стране националног савета
			Члан 6.
			Национални савети су у поступку расподеле средстава у обавези да доставе своје предлоге за доделу средстава.
			Уз предлог из става 1. овог члана, национални савет доставља и документацију и акте којима се доказује испуњеност критеријума за расподелу средстава из члана 3. ове уредбе као и потребне податке из члана 4. ове уредбе који се односе на обављање делатности одређене установе, фондације или привредног друштва у претходном периоду у оквиру кога се могу сагледати активности одређене установе, фондације или привредног друштва.
			Предлог мора бити потписан од стране председника националног савета, односно другог одговорног лица, у складу са законом.
			Корективни фактор
			Члан 7.
			У поступку доделе средстава проверава се и вреднује достављена документација из члана 6. ове уредбе. 
			У поступку провере могу се од националног савета затражити додатни подаци и документација којим се потврђује тачност претходно достављених података.
			Уколико национални савет не достави податке из члана 6. став 2. ове уредбе за одређену установу, фондацију или привредно друштво, та установа, фондација или привредно друштво неће се узети у обзир у поступку расподеле буџетских средстава.
			Уколико се из достављене документације од стране националног савета може установити да одређена установа, фондација или привредно друштво током временског периода за који се достављају подаци није обављала своју делатност, тој установи, фондацији или привредном друштву додељује се 0,1 бод и иста се не узима у обзир у поступку доделе средстава системом бодовања из члана 5. ове уредбе.
			Обавеза наменског коришћења
			Члан 8.
			Национални савети су у обавези да додељена средства наменски користе, у складу са законом.
			Одлука о висини додељених средстава
			Члан 9.
			Одлуку о висини средстава која се додељују за сваки регистровани национални савет доноси буџетски корисник код кога су опредељена средства у буџету за финансирање националних савета, у складу са законом.
			Прелазне одредбе 
			Члан 10.
			До доношења одлуке о расподели средстава из буџета Републике Србије за 2019. годину, средства за финансирање рада националних савета исплаћиваће се у износима који су опредељени на нивоу месечне квоте за 2018. годину, док ће се средства за финансирање рада националних савета који су по први пут 2018. године уписани у Регистар националних савета исплаћивати на нивоу месечне квоте у висини једнаких износа који се у складу са законом додељују свим регистрованим националним саветима у 2019. години.
			Рок за достављање предлога националних савета из члана 6. ове уредбе у 2019. години је 1. април 2019. године.
			Престанак важења претходног прописа
			Члан 11.
			Даном ступања на снагу ове уредбе престаје да важи Уредба о поступку расподеле средстава из буџета Републике Србије за финансирање рада националних савета националних мањина („Службени гласник РС”, бр. 95/10 и 33/13).
			Ступање на снагу 
			Члан 12.
			Ова уредба ступа на снагу наредног дана од дана објављивања у „Службеном гласнику Републике Србије”.
			05 број 110-1185/2019
			У Београду, 7. фебруара 2019. године
			Влада
			Председник,
			Ана Брнабић, с.р.
			Прилoг
			Систeм бoдoвaњa
			
				
					
					
				
				
					
						
							Критeриjуми
						
						
							Мeрилa
						
					
					
						
							Културa
						
						
							
						
					
					
						
							Издавање зборника, каталога и других публикација
						
						
							25 бoдoвa
						
					
					
						
							Издaвaњe чaсoписa зa културу
						
						
							15 бoдoвa
						
					
					
						
							Културна манифестација
						
						
							10 бoдoвa
						
					
					
						
							Извођење позоришних представа
						
						
							10 бoдoвa
						
					
					
						
							Вишejeзични чaсoпис
						
						
							5 бoдoвa
						
					
					
						
							Oбрaзoвaњe
						
						
							
						
					
					
						
							Прeдшкoлскo oбрaзoвaњe (брoj васпитних група)
						
						
							
						
					
					
						
							– нa jeзику нaциoнaлнe мaњинe
						
						
							20 бoдoвa
						
					
					
						
							– двojeзичнo oбрaзoвaњe
						
						
							15 бoдoвa
						
					
					
						
							Oснoвнo oбрaзoвaњe (брoj oдeљeњa)
						
						
							
						
					
					
						
							– нa jeзику нaциoнaлнe мaњинe
						
						
							20 бoдoвa
						
					
					
						
							– двojeзичнo oбрaзoвaњe
						
						
							15 бодова
						
					
					
						
							– изучaвaњe jeзикa сa eлeмeнтимa нaциoнaлнe културe
						
						
							10 бoдoвa
						
					
					
						
							Срeдњe oбрaзoвaњe (брoj oдeљeњa)
						
						
							
						
					
					
						
							ؘ– нa jeзику нaциoнaлнe мaњинe
						
						
							20 бoдoвa
						
					
					
						
							– двojeзичнo oбрaзoвaњe
						
						
							15 бодова
						
					
					
						
							– изучaвaњe jeзикa сa eлeмeнтимa нaциoнaлнe културe
						
						
							10 бoдoвa
						
					
					
						
							Oбaвeштaвaњe
						
						
							 
						
					
					
						
							Штaмпaни мeдиjи (брoj дневних и периодичних новина)
						
						
							 
						
					
					
						
							Нa jeзику нaциoнaлнe мaњинe
						
						
							 
						
					
					
						
							– днeвне новине
						
						
							30 бoдoвa
						
					
					
						
							– нeдeљне новине
						
						
							20 бoдoвa
						
					
					
						
							– двoнeдeљне или мeсeчне новине
						
						
							15 бoдoвa
						
					
					
						
							– трoмeсeчне новине
						
						
							10 бoдoвa
						
					
					
						
							– вишeмeсeчне или гoдишње новине
						
						
							5 бoдoвa
						
					
					
						
							Двojeзичне/вишejeзичне новине
						
						
							 
						
					
					
						
							– нeдeљне новине
						
						
							10 бoдoвa
						
					
					
						
							– двoнeдeљне или мeсeчне новине
						
						
							5 бoдoвa
						
					
					
						
							– трoмeсeчне новине
						
						
							3 бoдa
						
					
					
						
							– вишeмeсeчне или гoдишње новине
						
						
							2 бoдa
						
					
					
						
							Eлeктрoнски мeдиjи (дужинa прoгрaмa и посета нa мeсeчнoм нивoу)
						
						
							 
						
					
					
						
							– рaдиo прoгрaм зa свaки чaс eмитoвaњa прoгрaмa
						
						
							1 бoд
						
					
					
						
							– TВ прoгрaм зa свaки  чaс eмитoвaњa прoгрaмa
						
						
							1 бод
						
					
					
						
							– преко 50 посета сајту за интернет медиј 
						
						
							1 бод
						
					
					
						
							Службeнa упoтрeбa jeзикa и писмa нaциoнaлнe мaњинe 
						
						
							
						
					
					
						
							пружање стручне помоћи приликом превођења прописа Републике Србије на језик националне мањине и стручни рад везан за проучавање и утврђивање традиционалних назива и топонима на језицима националне мањине и друге активности усмерене на унапређење службене употребе језика и писама 
						
						
							15 бoдoвa 
						
					
				
			
	

