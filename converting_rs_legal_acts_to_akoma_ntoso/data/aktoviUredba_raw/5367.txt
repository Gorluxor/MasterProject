


	
	Zakon

	


	
			На основу члана 3. став 2. Закона о обнови након елементарне и друге непогоде („Службени гласник РС”, број 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			УРЕДБУ 
			о утврђивању Државног програма санационих радова на објектима за заштиту од вода оштећеним у поплавама  у 2016. и 2017. години
			"Службени гласник РС", број 61 од 8. августа 
			2018.
			Члан 1.
			Овом уредбом утврђује се Државни програм санационих радова на објектима за заштиту од вода оштећеним у поплавама у 2016. и 2017. години.
			Члан 2.
			Државни програм из члана 1. одштампан је уз ову уредбу и чини њен саставни део.
			Члан 3.
			Ова уредба ступа на снагу наредног дана од дана објављивања у „Службеном гласнику Републике Србије”.
			05 број 110-7563/2018
			У Београду, 6. августа 2018. године
			Влада
			Председник,
			Ана Брнабић, с.р.
			ДРЖАВНИ ПРОГРАМ 
			САНАЦИОНИХ РАДОВА НА ОБЈЕКТИМА ЗА ЗАШТИТУ ОД ВОДА ОШТЕЋЕНИМ У ПОПЛАВАМА У 2016. И 2017. ГОДИНИ
			1. Област у којој се спроводе мере и територија на којој се спроводе мере
			Државни програм санационих радова на објектима за заштиту од вода оштећеним у поплавама у 2016. и 2017. години обухвата радове које треба предузети у циљу постизања потребног степена заштите од поплава, органе државне управе надлежне за координацију, односно носиоце спровођења појединих мера и активности, као и процену потребних финансијских средстава и изворе финансирања.
			Мере утврђене овим програмом спроводе се на територији Републике Србије у јединицама локалних самоуправа обухваћеним Одлуком о проглашењу елементарне непогоде („Службени гласник РС”, број 24/16), Одлуком о проглашењу елементарне непогоде на територији Републике Србије („Службени гласник PC”, број 26/16) и Одлуком о проглашењу елементарне непогоде („Службени гласник PC”, бр. 60/17 и 71/17). 
			2. Анализа затеченог стања и настале штете и сагледавање даљих поплавних последица
			У периоду након катастрофалних поплавних таласа у 2014. години, када је поплавама било угрожено готово 25% територије Републике Србије, Државним програмом обнове оштећених водних објеката за уређење водотокова, водних објеката за заштиту од поплава, ерозије и бујица и водних објеката за одводњавање („Службени гласник РС”, бр. 86/14, 103/14, 69/15, 75/15, 109/15, 33/16 и 80/16), обухваћене су деонице и локалитети водотокова на којима су хитне санације биле неопходне за обезбеђење функционалне и статичке стабилности заштитних објеката у циљу заштите угрожених подручја. 
			Ефекти ових хитних санационих радова били су позитивни што је потврђено приликом каснијих поплавних догађаја у 2016. и 2017. години – на санираним деоницама нису евидентирани проблеми у одбрани од поплава, нису забележена изливања и плављења приобалних подручја. Међутим, размере поплавних таласа у поменуте две године, од којих су неки достигли и историјске максимуме, условиле су проглашење елементарне непогоде на целој територији Републике Србије. 
			Већ у периоду великих вода у 2016. и 2017. години, утврђен је значајан број нових критичних места и деоница, на којима је одбрана од поплава спроведена уз значајне ризике од изливања и плављења, посебно на сливу Западне Мораве, али и на другим подручјима Републике Србије. Успешно су спроведене мере одбране од поплава, а у периоду великих вода извршене су само хитне интервенције у циљу постизања елементарне функционалне способности заштитних објеката и спремности за нове поплавне таласе (средства за ове радове обезбеђена су у оквиру редовног Програма пословања Јавног водопривредног предузећа „Србијаводе”).
			Након поплавних догађаја извршена је анализа стања објеката чији су резултати анализе оштећења евидентирана на заштитним водним објектима, углавном на бујичним водотоковима (Тимок, Млава, Пек, Уб, Тамнава, Топлица, Рибница, Раља, Лепеница, Јасеница, Кубршница, Бjелица, Кутинска река, Нишава, Јабланица, Грошничка река, Расина и другим), али и на заштитним објектима на великим рекама: на Дрини, Сави, Дунаву код Београда, Великој и Јужној Морави. 
			Утврђени су приоритети санационих радова који се морају извести на водним објектима за заштиту од спољних вода, водним објектима за заштиту од унутрашњих вода, који до сада нису изведени због недостатка финансијских средстава.
			Значајан број санационих радова, представља и превентиву – обезбеђењем пропусне моћи корита смањује се ризик од загушења, изливања и плављења штићених подручја.
			Поред наведених локалитета на којима је радове потребно извршити у што краћем року (Прилог 1) за функционисање система заштите на најугроженијим подручјима, неопходно је у наредном периоду обезбедити и додатна средства. Због степена ризика од повећања оштећења и плављења штићених подручја за ове локалитете припремљена је техничка документација.
			3. Мере које треба предузети 
			Ови радови имају карактер хитних и морају се спровести након сваког поплавног таласа, због чињенице да оштећења заштитних водних објеката представљају редовне и очекиване појаве после проласка великих вода, а њихово санирање, поред редовног одржавања, најважнија је превентивна мера на очувању функционалне сигурности заштитног система.
			Оцењује се да би при појави нових великих вода, била могућа нова и већа оштећења на водним објектима, као и да се због смањене пропусне моћи могу десити изливања и на другим деоницама са новим штетама. 
			Радове дефинисане овим програмом требало би започети без одлагања, са кратким роковима извршења на бујичним водотоковима, пре наиласка новог поплавног таласа и то не само на оштећеним локалитетима, већ и на деоницама на којима су уочене појаве и процеси урушавања који могу прерасти у критичне деонице и локалитете. 
			Усвојена су техничка решења хитних санационих радова на водним објектима за заштиту од поплава и штетног дејства вода (насипима, обалоутврдама, регулисаним коритима, противерозионим објектима, каналима за одводњавање, бранама) који не могу бити само локалног карактера, већ морају бити усаглашени са постојећом угроженом инфраструктуром и морају обезбедити потребан степен заштите и спремност за нове поплавне догађаје. 
			4. Начин и обим спровођења мера, као и критеријуми за спровођење мера 
			Санационим радовима обезбеђује се: повећана пропусна моћ корита на ширем потесу речних деоница уз линијска надвишења обала за подизање степена заштите (посебно у зони мостова и у зони насеља); санација оштећења заштитних водних објеката (брана, насипа, обалоутврда, обала и дна регулисаних речних корита); противерозиона заштита са објектима за спречавање засипања речних корита на бујичним притокама непосредно узводно од угрожених насеља и у зони виталне инфраструктуре.
			Јавно водопривредно предузеће „Србијаводе” (у даљем тексту: ЈВП „Србијаводе”) покреће и спроводи поступaк јавне набавке и закључује уговор са извођачем радова. ЈВП „Србијаводе” дужно је да редовно о свим фазама реализације овог државног програма извештава Канцеларију за управљање јавним улагањима (у даљем тексту: Канцеларија), у складу са уговором којим се уређују права и обавезе у реализацији овог државног програма, закљученим између Канцеларије и ЈВП „Србијаводе”.
			Рокови за завршетак санационих радова условљени су метеоролошким и хидролошким условима за извођење радова на терену и очекује се да буду изведени најкасније до краја 2019. године.
			ЈВП „Србијаводе” доставља Канцеларији, ради плаћања, потписан и оверен захтев за плаћање са документацијом о реализацији уговора (привремене и окончану ситуацију, фактуре, банкарске гаранције и друго) и са извештајем стручног надзора. Преглед хитних санационих радова који ће се извршити на оштећеним водним објектима дат је у Прилогу 1 – Радови на санацији критичних локалитета и деоница регулационих и заштитних водних објеката и водних објеката за одводњавање оштећеним у поплавама 2016. и 2017. године, који је одштампан уз ову уредбу и чини њен саставни део.
			5. Редослед спровођења мера и рокови за спровођење мера
			У току одбране од поплава на поплављеним подручјима, стручне службе ЈВП „Србијаводе” извршиле су хитне интервенције на критичним локалитетима у циљу заштите заштитне водне инфраструктуре, како би се спречиле веће штете. 
			Отклањање последица великих вода, елементарно обезбеђење стабилности оштећених објеката и обезбеђење пропусне моћи изведено је само локално, на  најкритичнијим локалитетима. 
			Након снижења водостаја, извршено је снимање оштећења и започета је техничка припрема за санационе радове – на одређеним локалитетима, започете су хитне хидротехничке анализе са геодетском и геотехничком припремом подлога. Напред наведене активности део су хитних мера и извршиће се док су трагови штетног дејства вода видљиви, за потребе усвајања оптималних техничких решења санационих радова и у складу су са Наредбом о утврђивању Оперативног плана за одбрану од поплава за 2017. годину („Службени гласник РС”, бр. 5/17 и 71/17) и Уредбом о утврђивању Општег плана за одбрану од поплава за период од 2012. до 2018. године („Службени гласник РС”, број 23/12).
			ЈВП „Србијаводе” врши инвеститорско управљање санационим радовима (припрема и спровођење поцедуре јавних набавки, уговарање, увођења извођача у посао, управљање хитним санационим радовима и вршење стручног надзора).
			Очекивани ефекти санационих радова су: потребна функционална стабилност санираних заштитних водних објеката (регулисаних корита, обалоутврда, насипа, канала, брана), обезбеђење пропусне моћи корита за велике воде, подизање степена заштите угроженог приобаља и инфраструктуре, локална противерозиона заштита, као и подизање отпорности подручја на нове поплавне догађаје.
			Локалитети наведени у прилогу у вредности 695.420.000 динара санираће се у року од девет месеци од дана увођења извођача у посао.
			6. Органи државне управе надлежни за координацију, односно носиоци спровођења појединих мера и активности
			Канцеларија за управљање јавним улагањима и министарство надлежно за послове водопривреде координираће спровођење мера из Одељака 3. и 4. овог програма, а ЈВП „Србијаводе” носилац је спровођења тих мера.
			ЈВП „Србијаводе”, у име и за рачун Републике Србије, врши инвеститорска права са техничком припремом за извођење санационих радова за обнову оштећених заштитних водних објеката. 
			Јединице локалне самоуправе донеће одлуке о мерама хитности и обезбедити решавање имовинско правних питања у складу са својим надлежностима.
			7. Процена потребних финансијских средстава и извори финансирања 
			Средства за спровођење ове уредбе за радове наведене у Прилогу 1 у износу од 695.420.000 динара обезбедиће се из текуће буџетске резерве у оквиру буџета Републике Србије за 2018. годину („Службени гласник РС”, број 113/17) и распоредиће се у оквиру Раздела 3 – Влада, Глава 3.22 – Канцеларија за управљање јавним улагањима, Програм 1511 – Обнова и изградња објеката јавне намене и санирање последица елементарне непогоде, функција 110 – извршни и законодавни органи, финансијски и фискални послови и спољни послови, Програмска активност 0002 – Координација послова након елементарне и друге непогоде, економска класификација 484 – Накнада штете за повреду или штету насталу услед елементарних непогода или других природних катастрофа у износу од 695.420.000 динара. 
			ПРИЛОГ 1
			Радови на санацији  критичних локалитета и деоница регулационих и заштитних водних објеката и водних објеката за одводњавање оштећеним у поплавама 2016. и 2017. године
			
				
					
					
					
					
					
				
				
					
						
							Редни број
						
						
							Водна јединица/Сектор/Деоница/Број објекта из Оп. Плана
						
						
							Град/Општина
						
						
							ОПИС
							Хитних санационих радова
						
						
							Вредност радова са ПДВ
						
					
				
				
					
						
							А.
						
						
							Водно подручје „ДУНАВ”
						
					
					
						
							А.1.
						
						
							Спољне воде
						
					
					
						
							1
						
						
							„Тимок – Зајечар”/Д.2./Д.2.1.
						
						
							Зајечар
						
						
							Обезбеђење протицајног профила узводно од  регулисаног корита реке Бели Тимок у Зајечару до Барбарошког потока и низводноа до улива у Црни Тимок – наставак радова из 2017. године
						
						
							22.000.000
						
					
					
						
							2
						
						
							„Тимок – Зајечар”/Д.2./Д.2.6.
						
						
							Сврљиг
						
						
							Санација корита реке Сврљишки Тимоку  у Сврљигу од km 36+000 до km 36+400
						
						
							3.000.000
						
					
					
						
							3
						
						
							„Панчевачки рит”/Д.6./Д.6.1.
						
						
							Београд,Палилула
						
						
							Санација  левог насипа реке Дунав од km 2+830 до km 5+800
						
						
							21.000.000
						
					
					
						
							Свега А1 Спољне воде: 
						
						
							46.000.000
						
					
					
						
							Водно подручје „ДУНАВ”
						
						
							46.000.000
						
					
					
						
							Б.
						
						
							Водно подручје „Сава”
						
					
					
						
							Б.1.
						
						
							Спољне воде
						
					
					
						
							4
						
						
							„Колубара – Обеновац,Уб”/С.3./С.3.5./С.3.5.1.
						
						
							Београд,Обреновац
						
						
							Санација левог насипа и заштита регулисаног корита реке Колубаре у Обреновцу од km 0+900 до km 1+200
						
						
							22.000.000
						
					
					
						
							5
						
						
							„Колубара – Обеновац,Уб”/С.3./С.3.5./С.3.5.3.
						
						
							Београд,Обреновац
						
						
							Санација левог насипа и стабилизација речног корита реке Тамнаве низводно од Ћемановог моста од km 13+492 до km 13+692.
						
						
							15.000.000
						
					
					
						
							6
						
						
							„Сава – Шабац”/С.4./С.4.4.
						
						
							Шабац
						
						
							Санација десне обале реке Дрине  у зони локалитата „Ардамовача” од km 24+000 до km 25+000 – наставак радова
						
						
							35.000.000
						
					
					
						
							7
						
						
							„Колубара – Обеновац,Уб”/С.5./С.5.5.
						
						
							Доње Црниљево, Коцељева, Шабачка Каменица
						
						
							Санација обале  у зони станице за пречишћавање отпадних вода у Доњем Црниљеву:1. Радови на обезбеђењу протицајног профила реке Тамнаве низводно од насеља Коцељева у дужини од 1 km и узводно од ушћа Раснице у дужини од 1 km,2. Обезбеђење протицајног профила реке Тамнаве у зони улива потока Козарица и Змајевац на дужини од 1 km у зони насеља Шабачка Каменица.
						
						
							25.000.000
						
					
					
						
							8
						
						
							„КОЛУБАРА – ВАЉЕВО”  С.5./С.5.6. С.5.7
						
						
							Мионица
						
						
							Санација регулисаног корита реке Рибнице кроз Мионицу. Обезбеђење протицајног профила реке Топлице низводно од Бање Врујци у дужини од 2 km и санација оштећених цевастих пропуста – наставак хитних санационих радова
						
						
							22.000.000
						
					
					
						
							9
						
						
							„Колубара – Ваљево”/С.5./С.5.9.
						
						
							Љиг
						
						
							Санација оштећења регулисаног корита реке Љиг низводно од главног друмског моста у Љигу (km 23+565) до ушћа Качера у Љиг (km 21+965) – наставак хитних санационих радова
						
						
							15.000.000
						
					
					
						
							10
						
						
							„Лим – Пријепоље” С.7.6.
						
						
							Сјеница
						
						
							Санација регулисаног корита реке Грабовице у Сјеници од km 0+000 до km 0+894 
						
						
							15.000.000
						
					
					
						
							Свега Б1 Спољне воде: 
						
						
							149.000.000
						
					
					
						
							Б.2.
						
						
							Унутрашње воде
						
					
					
						
							11
						
						
							Београд, Београд Сава 1БГ Сава 1.1 и БГ Сава 1.2
						
						
							Београд,Сурчин, КО Сурчин
						
						
							Санација  канала „Галовица” и „Петрац” са уградњом табластих затварача на спојном каналу и доводном каналу Галовица.
						
						
							38.000.000
						
					
					
						
							12
						
						
							„Сава Шабац”, Подрињско КолубарскоХМС  ПК 12.
						
						
							Шабац, Владимирци
						
						
							Санација хидромашинске опреме, замена постојећих агрегата  и прилагођавање електромоторног погона ЦС „Мрђеновац”
						
						
							27.500.000
						
					
					
						
							Свега Б2 Унутрашње воде: 
						
						
							65.500.000
						
					
					
						
							Водно подручје „Сава“
						
						
							260.500.000
						
					
					
						
							В.
						
						
							Водно подручје „Морава”
						
					
					
						
							В.1.
						
						
							Спољне воде
						
					
					
						
							13
						
						
							,,Велика Морава-Пожаревац”/
							M.2./М.2.2./М.2.2.1.
						
						
							Жабари/ Александровац
						
						
							Хитни радови на санацији десне обале минор корита реке Велике Мораве на локалитету Александровац-од km 41+113 до km 41+703 – наставак радова
						
						
							40.000.000
						
					
					
						
							14
						
						
							Лепеница – Крагујевац/
							М.3./М.3.2./М.3.2.3. и М.3.2.4.
						
						
							Баточина
						
						
							Санација оштећеног насипа и минор корита реке Лепенице, на стац од km 3+070 до km 5+900, кроз насељено место Баточина
						
						
							15.000.000
						
					
					
						
							15
						
						
							Лепеница – Крагујевац/М.3./
							М.3.1. М.3.2./М.3.1.4. и М.3.2.1.
						
						
							Лапово
						
						
							Санација регулисаног корита реке Раче, деоница  од km 2+400 до km 4+760 (ушће Широког потока), односно од ушћа Широког потока  до ушћа Доловског потока од km 4+760 до km 8+060 и деонице од km 9+700  до km 10+215. (Фаза I)
						
						
							20.000.000
						
					
					
						
							16
						
						
							„ЈАСЕНИЦА – СМЕДЕРЕВСКА ПАЛАНКА”/М.4./М.4.1./М.4.1.1. М.4.1.4. и М.4.1.6.
						
						
							Смедеревска Паланка
						
						
							Санација оштећења регулисаног корита Јасенице са обезбеђењем пропусне моћи, km 19+810 до km 25+190  (од Церовачке преграде до КО Башин) и осигурање обале.
						
						
							20.000.000
						
					
					
						
							17
						
						
							Ресава М.6.2. 
						
						
							Општина Деспотовац
						
						
							Санација левообалног насипа на реци Ресави на деоници између Миливе и Деспотовца ( од km 35+560 до km 37+100)
						
						
							20.000.000
						
					
					
						
							18
						
						
							„Велика Морава – Јагодина – Свилајнац” М.6./М.6.1
						
						
							Општина Свилајнац,
						
						
							Санација оштећења насипа и корита реке Ресаве у зони насеља Суботица (од km 21+160 до km 22+394), са укорењем у висок терен. (Фаза I)
						
						
							30.000.000
						
					
					
						
							19
						
						
							„Нишава – Ниш Димитровградˮ  М.9.1.4
						
						
							Ниш
						
						
							Санација и надвишење насипа Нишаве од моста на булевару Медијана  до висећег моста у Брзом Броду у дужини од 2,6 km. 
						
						
							15.000.000
						
					
					
						
							20
						
						
							„Јужна Морава – Врање”M.10.
						
						
							Власотинце
						
						
							Обезбеђење пропусне моћи реке Власине, узводно од моста у селу Конопница   у дужини од 3,0 km 
						
						
							25.000.000
						
					
					
						
							21
						
						
							„ЈУЖНА МОРАВА / ЛЕСКОВАЦ” / М.10.6.1
						
						
							Дољевац
						
						
							Санацијa оштећења обала и дна регулисаног корита Пусте реке: деоница узводно од ушћа у Јужну Мораву (6,0 km)
						
						
							30.000.000
						
					
					
						
							22
						
						
							„ЈУЖНА МОРАВА / ЛЕСКОВАЦ” М.10. 
						
						
							Медвеђа
						
						
							Санација оштећења и чишћење од наноса регулисаног корита реке Јабланице кроз Медвеђу, од ушћа реке Лапаштице и узводно (2,5 km) и обезбеђење  пропусне моћи реке Јабланице (0,5 km), низводно од ушћа реке Лапаштице.
						
						
							25.000.000
						
					
					
						
							23
						
						
							„Јужна Морава – Врање” М.11.
						
						
							Врање
						
						
							Санација обале и чишћење од наноса корита реке Јужне Мораве између Ћуковачког и Златокопачког моста у дужини од око 300 метара.
						
						
							15.000.000
						
					
					
						
							24
						
						
							„ЈУЖНА МОРАВА / ВРАЊЕ”  М.11./М.11.4./М.11.4.2.
						
						
							Бујановац
						
						
							Санација оштећења регулисаног корита Кршевичке реке, у Давидовцу,у зони ушћа у Јужну Мораву, km 0+000 до km 0+800 и km 2+860 – km 3+500
						
						
							24.000.000
						
					
					
						
							25
						
						
							„Западна Морава Крушевац”/М.12./М.12.1-3
						
						
							Крушевац
						
						
							Санација левог и десног насипа и корита реке Расине у Крушевцу у дужини од 2.4 km
						
						
							7.000.000
						
					
					
						
							26
						
						
							„Западна Морава – Крушевац”/М.12.  
						
						
							Крушевац  
						
						
							Санациони радови у кориту Ломничке реке на три депонијске преграде у месту Равниште код Крушевца за заштиту од засипања корита реке Расине 
						
						
							18.500.000
						
					
					
						
							27
						
						
							„Западна Морава – Крушевац”/М.12.   
						
						
							Трстеник
						
						
							Санацију оштећења рушевне десне обале реке Западне Мораве у селу Почековина код Трстеника од km 42+100 до km 42+300.
						
						
							23.000.000
						
					
					
						
							28
						
						
							„Западна Морава – Чачак”/М.13
						
						
							Чачак
						
						
							Санација оштећења десне обале Западне Мораве за заштиту пољопривредних површина у зони насеља Вапа (Забреће), 150 m
						
						
							10.000.000
						
					
					
						
							29
						
						
							„Западна Морава – Чачак”/М.13
						
						
							Севојно
						
						
							Санациони радови на заштити десне обале реке Ђетиње у Севојну са обезбеђењем протицајног профила
						
						
							15.000.000
						
					
					
						
							30
						
						
							„ЗАПАДНА МОРАВА – ЧАЧАК”M.13.9.
						
						
							Ужице
						
						
							Санација регулисаног корита реке Ђетиње у Ужицу са обезбеђењем протицајног профила у зони ушћа Коштичког потока.
						
						
							4.000.000
						
					
					
						
							31
						
						
							„ЗАПАДНА МОРАВА – ЧАЧАК” 
						
						
							Косјерић
						
						
							Санација регулисаног корита реке Скрапеж са заштитом обала и обезбеђењем протицајног профила.
						
						
							15.000.000
						
					
					
						
							Свега В1 Спољне воде: 
						
						
							371.500.000
						
					
					
						
							Водно подручје „Морава”
						
						
							371.500.000
						
					
					
						
						
							Пројекти за унапређење заштите
						
						
					
					
						
							32
						
						
							Пројекти  (ИДР, ИДП, ПГД) за реконструкцију регулисаног корита реке Власине и  Пушкине Долине
						
						
							6.000.000
						
					
					
						
							ХИТНИ САНАЦИОНИ РАДОВИ И ПРОЈЕКТИ 
						
						
							648.000.000
						
					
					
						
							ТЕХНИЧКА ДОКУМЕНТАЦИЈА, УПРАВЉАЊЕ РАДОВИМА И НАДЗОР:
						
						
							57.420.000
						
					
					
						
							УКУПНО 
							Водна подручја „Дунав”, „Сава” и „Морава”
						
						
							695.420.000
						
					
				
			
	

