


	
	Zakon


	
			На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон, 92/16, 104/16 – др. закон, 113/17 – др. закон, 41/18 и 95/18 – др. закон) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			УРЕДБУ
			о утврђивању лучког подручја међународног путничког пристаништа у Кањижи
			"Службени гласник РС", број 23 од 29. марта 2019.


			Члан 1.
			Овом уредбом утврђује се лучко подручје међународног путничког пристаништа у Кањижи, у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
			Члан 2.
			Лучко подручје из члана 1. ове уредбе чини катастарска парцела број 5/5 уписана у лист непокретности број 903 КО Кањижа, укупне површине 500 m².
			Члан 3.
			На основу ове уредбе извршиће се забележба лучког подручја и права прече куповине Републике Србије на лучкој инфраструктури и супраструктури у катастру непокретности.
			Агенција за управљање лукама доставиће потребну документацију надлежном правобранилаштву, које ће извршити спровођење забележбе из става 1. овог члана.
			Члан 4.
			Графички приказ подручја из члана 2. ове уредбе је одштампан уз ову уредбу и чини њен саставни део.
			Члан 5.
			Ова уредба ступа на снагу осмог дана од дана објављивања у „Службеном гласнику Републике Србије”.
			05 број 110-3095/2019
			У Београду, 28. марта 2019. године
			Влада
			Председник,
			Ана Брнабић, с.р.
			
	

