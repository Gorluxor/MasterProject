


	
	Zakon

	


	
				
				На основу члана 2. став 2. Закона о издавању доплатне поштанске марке („Службени гласник РС”, број 61/05), члана 17. став 1. и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				
				УРЕДБУ
				о издавању доплатне поштанске марке „МЕДАЉА СЕ ОСВАЈА СРЦЕМ – РИО 2016”
				"Службени гласник РС", број 39 од 15. априла 
				2016.
				
				Члан 1.
				На поштанске пошиљке у унутрашњем поштанском саобраћају, осим на пошиљке новина и часописа, плаћа се доплатна поштанска марка „МЕДАЉА СЕ ОСВАЈА СРЦЕМ – РИО 2016” од 21. до 28. априла 2016. године.
				Марка из става 1. овог члана издаје се у тиражу од 750.000 комада, у апоену у висини од 10 динара.
				Члан 2.
				Средства од продате доплатне поштанске марке из члана 1. ове уредбе, Јавно предузеће „Пошта Србије”, Београд, уплаћује дневно на рачун прописан за уплату средстава остварених продајом доплатне поштанске марке „МЕДАЉА СЕ ОСВАЈА СРЦЕМ – РИО 2016”.
				Средства из става 1. овог члана намењују се Параолимпијском комитету Србије, Београд, Сјеничка 1, а користиће се према програму који доноси корисник тих средстава, на који сагласност даје Влада.
				Члан 3.
				Начин издавања доплатне поштанске марке регулише се уговором између корисника доплатне поштанске марке и предузећа које обавља послове продаје доплатне поштанске марке у складу са законом.
				Члан 4.
				Ова уредба ступа на снагу наредног дана од дана објављивања у „Службеном гласнику Републике Србије”.
				
				05 број 110-4054/2016
				У Београду, 15. априла 2016. године
				Влада
				Председник, 
				Александар Вучић, с.р.
	

