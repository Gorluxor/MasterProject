


	
	Zakon


	
			На основу члана 2. став 2. Закона о издавању доплатне поштанске марке („Службени гласник РС”, број 61/05) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон),
			Влада доноси
			УРЕДБУ
			о издавању доплатне поштанске марке „НЕДЕЉА ЦРВЕНОГ КРСТА”
			"Службени гласник РС", број 29 од 19. априла 2019.
			Члан 1.
			На поштанске пошиљке у унутрашњем поштанском саобраћају, осим на пошиљке новина и часописа, плаћа се доплатна поштанска марка „НЕДЕЉА ЦРВЕНОГ КРСТА” од 8. до 15. маја 2019. године.
			Марка из става 1. овог члана издаје се у тиражу од 750.000 комада, у апоену у висини од 10 динара.
			Члан 2.
			Средства од продате доплатне поштанске марке из члана 1. ове уредбе, ЈП „Пошта Србије”, Београд уплаћује дневно на рачун прописан за уплату средстава остварених продајом доплатне поштанске марке „НЕДЕЉА ЦРВЕНОГ КРСТА”.
			Средства из става 1. овог члана намењују се Црвеном крсту Србије, Београд, Симина 19, а користиће се према програму који доноси корисник тих средстава, на који сагласност даје Влада.
			Члан 3.
			Начин издавања доплатне поштанске марке регулише се уговором између корисника доплатне поштанске марке из члана 2. став 2. ове уредбе и предузећа које обавља послове продаје доплатне поштанске марке у складу са законом.
			Члан 4.
			Ова уредба ступа на снагу наредног дана од дана објављивања у „Службеном гласнику Републике Србије”.
			05 број 110-4024/2019
			У Београду, 18. априла 2019. године
			Влада
			Председник,
			Ана Брнабић, с.р.
	

