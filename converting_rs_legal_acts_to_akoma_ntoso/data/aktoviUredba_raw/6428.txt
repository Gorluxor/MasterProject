


	
	Zakon

	


	
				Редакцијски пречишћен текст
				
				
				На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12 и 18/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				 
				УРЕДБУ
				о утврђивању лучког подручја луке у Смедереву
				"Службени гласник РС", бр. 90 од 4. новембра 
				2016, 6 од 1. фебруара 2019.
				 
				Члан 1.
				Овом уредбом утврђује се лучко подручје луке у Смедереву у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
				Члан 2.
				Лучко подручје из члана 1. ове уредбе 
				чине катастарска парцела број 691, уписана у лист непокретности 
				број 13433 Катастарске општине Смедерево, катастарска парцела 
				број 1/2, уписана у лист непокретности број 13846 Катастарске 
				општине Смедерево, катастарска парцела број 1/3, уписана у лист 
				непокретности број 1938 Катастарске општине Смедерево, 
				катастарска парцела број 1/4 уписана у лист непокретности број 
				13847 Катастарске општине Смедерево, катастарскe парцелe бр. 
				1/11, 1/12, 1/17, 1/19/, 1/21, 1/23, 1/24, 1/25, 2/5, 247/3, 
				247/4, 501/3, 501/4, 501/5 и 13429/2, уписанe у лист 
				непокретности број 14108 Катастарске општине Смедерево, 
				катастарскa парцелa број 203/2 уписана у лист непокретности број 
				14060 Катастарске општине Смедерево, укупне површине 43 hа 33 а 
				84 m². Део катастарске парцеле 691 намењен је терминалу за 
				међународни путнички саобраћај.
				Саставни део лучког подручја из става 1. овог члана је и сидриште луке омеђено координатним тачкама.
				*Службени гласник РС, број 6/2019
				Члан 3.
				На основу ове уредбе извршиће се забележба лучког подручја у катастру непокретности.
				Агенција за управљање лукама доставиће потребну документацију надлежном општинском правобранилаштву које ће извршити спровођење забележбе из става 1. овог члана.
				Члан 4.
				Графички прикази подручја и координате сидришта из члана 2. ове уредбе одштампани су уз ову уредбу и чинe њен саставни део.
				Члан 5.
				Ова уредба ступа на снагу осмог дана од дана објављивања у „Службеном гласнику Републике Србије”.
				05 број 110-10285/2016
				У Београду, 3. новембра 2016. године
				Влада
				Председник,
				Александар Вучић, с.р.
				
				ПРИЛОЗИ
				НАПОМЕНА ИЗДАВАЧА: Уредбом о изменама Уредбе о утврђивању 
				лучког подручја луке у Смедереву ("Службени гласник РС", 
				број 6/2019) Графички приказ подручја замењен је новим графичким 
				приказом (види члан 2. Уредбе - 6/2019-20). 
				
				Прилог 1 - Графички приказ подручја
				
				Прилог 2 - Координате граничних тачака полигона сидришта старе 
				луке у Смедереву
	

