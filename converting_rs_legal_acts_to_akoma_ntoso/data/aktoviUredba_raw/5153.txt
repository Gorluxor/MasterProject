


	
	Zakon


	
				На основу члана 31. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14),
				Влада доноси
				УРЕДБУ
				о Канцеларији Националног савета за координацију сарадње са Руском Федерацијом и Народном Републиком Кином
				"Службени гласник РС", број 49 од 22. маја 
				2017.
				Садржина Уредбе
				Члан 1.
				Овом уредбом оснива се Канцеларија Националног савета за координацију сарадње са Руском Федерацијом и Народном Републиком Кином (у даљем тексту: Канцеларија), одређује делокруг њеног рада, уређење и друга питања значајна за њен рад.
				Канцеларија је служба Владе.
				Делокруг Канцеларије
				Члан 2.
				Канцеларија врши стручне и административно-техничке послове за потребе Националног савета за координацију сарадње са Руском Федерацијом и Народном Републиком Кином.
				Директор Канцеларије
				Члан 3.
				Канцеларијом руководи директор Канцеларије, кога поставља Влада на пет година, на предлог председника Владе, у складу са уредбом којом се уређују службе Владе.
				Заменик директора Канцеларије
				Члан 4.
				Директор Канцеларије има заменика, кога сам предлаже, а кога поставља Влада на пет година.
				Заменик директора Канцеларије помаже директору Канцеларије у оквиру овлашћења која му он одреди и замењује га ако је одсутан или спречен.
				Заменик директора Канцеларије је државни службеник на положају.
				Помоћници директора Канцеларије
				Члан 5.
				Директор Канцеларије има помоћнике, које сам предлаже, а које поставља Влада на пет година.
				Помоћник директора Канцеларије је државни службеник на положају.
				Рок за доношење правилника
				Члан 6.
				Директор Канцеларије донеће правилник о унутрашњем уређењу и систематизацији радних места у Канцеларији у року од 45 дана од дана ступања на снагу ове уредбе.
				Ступање на снагу
				Члан 7.
				Ова уредба ступа на снагу осмог дана од дана објављивања у „Службеном гласнику Републике Србије”.
				05 број 110-4416/2017-1
				У Београду, 19. маја 2017. године
				Влада
				Председник, 
				Александар Вучић, с.р.
	

