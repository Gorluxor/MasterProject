







На
основу члана 90. тачка 2. Устава Републике Србије, а у вези са Законом о заштити
биља („Службени лист СРЈ”, бр. 24/98, 26/98 – исправка и „Службени гласник РС”,
број 101/05 – др. закон),

Влада
доноси
	

УРЕДБУ

о
условима за третирање и обележавање дрвеног материјала за паковање

„Службени
гласник РС”, број 49 од
8. јуна 2006.





I. УВОДНЕ ОДРЕДБЕ



Члан 1.

Овом
уредбом уређују се услови за обављање послова третирања и означавања дрвеног материјала
за паковање (у даљем тексту: ДМП), као и начин топлотног третирања и означавања
ДМП.
	

Члан 2.

Поједини
изрази употребљени у овој уредби имају следеће значење:

1)
ДМП је дрво или производ израђен од дрвета (изузимајући папир) за паковање, учвршћивање,
заштиту или за одржавање пошиљке;

2)
Дрво без коре је дрво са кога је скинута сва кора, осим васкуларног камбијума, коре
око ураслих чворова и џепова коре између прстенова годишњег пораста (годови);

3)
Импрегнација хемијским притиском је третирање дрвета хемијским заштитним средством
под притиском;

4)
Дрво са скинутом кором је дрво са кога је скинута кора (при чему се дрво са скинутом
кором не сматра за дрво без коре у смислу тачке 2) овог члана); 

5)
Сушење у комори је процес током кога се дрво суши у затвореној комори користећи
топлоту и/или контролу влажности да би се достигао жељени садржај влаге;

6)
Ознака је знак или обележје на ДМП, који је међународно признат и којим се означава
да је ДМП третиран у складу са овом уредбом;

7)
Третирање је званично одобрен начин уништавања биљних штеточина;

8)
Међународни стандард за фитосанитарне мере бр. 15 (International Standards for 
Fhythosanitary Measures 15) – стандард одобрен од Привремене комисије за фитосанитарне мере у оквиру
Међународне конвенције за заштиту биља, а који регулише фитосанитарне услове које
мора да испуни ДМП у међународном промету.
	

Члан 3.

Одредбе
ове уредбе се односе на ДМП израђен од четинара и листопадног дрвећа, као што су:
дрво за паковање, придржавање, причвршћивање или за ојачавање пошиљке, палете, сандуци,
кутије, оквири, носачи, преграде, облоге и други производи.

Одредбе
ове уредбе се не односе на ДМП израђен у целости од ивера, одломака, отпадака, шпер-плоче,
фурнира и слично, обрађени дрвени материјал, синтетичке материјале, картон, пластику
и смоле, као и на ДМП израђен од необрађеног дрвета дебљине мање од 6 mm.
	

II. УСЛОВИ ЗА ОБАВЉАЊЕ
ПОСЛОВА ТРЕТИРАЊА И ОЗНАЧАВАЊА ДРВЕНОГ МАТЕРИЈАЛА ЗА ПАКОВАЊЕ 



Члан 4.

Третирање
ДМП може да обавља привредно друштво, односно предузеће и предузетник које је регистровано
у регистру привредних субјеката за обављање дрвнопрерађивачке делатности, испуњава
услове у погледу техничке опремљености за обављање послова топлотног третирања ДМП
и које има запослено лице са најмање средњом стручном спремом из области прераде
дрвета или шумарства (у даљем тексту: овлашћени субјект).

Овлашћени
субјект испуњава услове у погледу техничке опремљености за обављање послова топлотног
третирања ДМП ако има уређај за термичко третирање који се састоји од: коморе за
третирање; система за команду, контролу и надгледање; система за мерење и бележење
температуре; система за принудну унутрашњу циркулацију ваздуха и генератора топлоте.


Министар
надлежан за послове заштите биља (у даљем тексту: министар) прописује ближе услове
у погледу техничке опремљености из става 1. овог члана.

Испуњеност
услова из става 1. овог члана и јединствени број овлашћеног субјекта утврђује министарство
надлежно за послове заштите биља (у даљем тексту: министарство) решењем са роком
важности од једне године од дана његовог издавања.
	

Члан 5.

Означавање
ДМП, поред привредног друштва, односно предузећа и предузетника из члана 4. ове
уредбе може да обавља привредно друштво, односно предузеће и предузетник које је
регистровано у регистру привредних субјеката за обављање дрвнопрерађивачке делатности
и које има запослено лице са најмање средњом стручном спремом из области прераде
дрвета или шумарства.

Испуњеност
услова из става 1. овог члана и јединствени број овлашћеног субјекта утврђује министарство
решењем са роком важности од једне године од дана његовог издавања.
	

Члан 6.

Привредно
друштво, односно предузеће и предузетник подноси министарству захтев за утврђивање
испуњености услова за обављање послова третирања, односно означавања ДМП на Обрасцу
1, који је одштампан уз ову уредбу и чини њен саставни део.

Уз
захтев из става 1. овог члана прилаже се доказ о испуњености услова у погледу техничке
опремљености за обављање послова третирања ДМП.
	

Члан 7.

Списак
овлашћених субјеката из чл. 4. и 5. ове уредбе објављује се у „Службеном гласнику
Републике Србије”.
	

Члан 8.

Министарство
ће одузети овлашћење за обављање послова третирања, односно означавања ДМП: 

1)
на захтев овлашћеног субјекта;

2)
ако овлашћени субјект престане да испуњава услове за обављање послова третирања
односно означавања ДМП;

3)
ако овлашћени субјект не третира, односно не означава ДМП на прописани начин или
ако је означио ДМП који није третиран на прописани начин.

Захтев
из става 1. тачка 1) овог члана овлашћени субјект подноси министарству у року од
30 дана од дана престанка обављања послова третирања, односно означавања ДМП.
	

III. НАЧИН ТОПЛОТНОГ
ТРЕТИРАЊА И ОЗНАЧАВАЊА ДРВЕНОГ
МАТЕРИЈАЛА ЗА ПАКОВАЊЕ



Члан 9.

Топлотно
третирање ДМП подразумева загревање ДМП док се не постигне минимална температура
у средини елемента од 56şС и то најмање у трајању од 30 минута. 

Топлотним
третирањем из става 1. овог члана сматра се и сушење у комори, импрегнација хемијским
притиском и слична третирања, ако се њиховом применом постижу ефекти једнаки онима
прописаним за топлотно третирање.

Министар
ближе прописује начин топлотног третирања ДМП.
	

Члан 10.

О
извршеном третирању ДМП овлашћени субјект издаје потврду којом потврђује да је ДМП
третиран у складу са овом уредбом на Обрасцу 2, који је одштампан уз ову уредбу
и чини њен саставни део. 
	

Члан 11.

ДМП
који је третиран у складу са овом уредбом означава се ознаком која обавезно садржи:


1)
симбол Међународне конвенције о заштити биља (IPPC);

2)
ISO код Републике Србије;

3)
јединствени број овлашћеног субјекта и

4)
међународну ознаку примењеног начина топлотног третирања.

За
означавање појединих начина топлотног третирања користе се следеће међународне ознаке:

1)
„HT” за топлотно третирање;

2)
„KD” за сушење у комори;

3)
„CPI” за хемијску импрегнацију притиском;

4)
„DB” за скидање коре дрвета.

Ознаке
„KD”, „CPI” и „DB” могу се користити само после ознаке „HT”.

Ознака
из става 1. овог члана је правоугаоног облика, минималних димензија 50 х 70 mm;
мора да буде читљива, постојана и непреносива; постављена на видљиво место, када
је то могуће на две супротне стране и да није црвене или наранџасте боје. 

Изглед
ознаке из става 1. овог члана дат је у прилогу који је одштампан уз ову уредбу и
чини њен саставни део. 
	

Члан 12.

Надзор
над спровођењем ове уредбе врши министарство.
	

IV. ЗАВРШНА ОДРЕДБА 



Члан 13.

Ова уредба ступа на снагу осмог дана од дана објављивања
у „Службеном гласнику Републике Србије”.



05 број
110-3146/2006

У Београду, 8. јуна
2006. године


Влада

Председник,


Војислав Коштуница, с.р.



 



