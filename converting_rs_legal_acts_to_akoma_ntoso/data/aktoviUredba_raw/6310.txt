



Редакцијски пречишћен текст


На
основу члана 35. став 2. Закона о планирању и изградњи („Службени гласник РС”, број
72/09) и члана 42. став 1. Закона о Влади („Службени гласник РС”, бр. 55/05,
71/05 – исправка, 101/07 и 65/08),
Влада
доноси
УРЕДБУ
о утврђивању Просторног плана подручја инфраструктурног
коридора Ниш – граница Бугарске
"Службени гласник РС", бр. 86 од 21. октобра 2009, 96 од 27. 
октобра 2017.
Члан 1.
Утврђује
се Просторни план подручја инфраструктурног коридора Ниш – граница Бугарске (у даљем
тексту: Просторни план), који је одштампан уз ову уредбу и чини њен саставни део.
Члан 2.
Просторним планом утврђују се основе организације, 
коришћења, уређења и заштите подручја инфраструктурног коридора на деловима 
територија градова Ниша и Пирота и општина Бела Паланка и Димитровград.
*Службени гласник РС, број 96/2017
Члан 3.
Просторни план састоји се из текстуалног дела, 
графичких приказа и посебног прилога који се односи на посебне мере уређења и 
припреме територије за потребе одбране земље са подацима о подручјима и зонама 
објеката од посебног значаја и интереса за одбрану земље.
Графички прикази (рефералне карте) израђени у размери 
1: 100 000 су:
1) Реферална карта број 1: „Посебна намена простора”;
2) Реферална карта број 2: „Мрежа насеља и 
инфраструктурни системи”;
3) Реферална карта број 3: „Природни ресурси, заштита 
животне средине и природних и културних добара”;
4) Реферална карта број 4: „Карта спровођења”.
Графичке приказе из става 2. овог члана, израђене у 
девет примерака, својим потписом оверава овлашћено лице органа који је донео 
плански документ.
Текстуални
део Просторног плана објављује се у „Службеном гласнику Републике Србије”.
*Службени гласник РС, број 96/2017
Члан 4.
Уређење, коришћење и заштита подручја спроводиће се 
сагласно решењима из Просторног плана. 
*Службени гласник РС, број 96/2017
Члан 5.
Графички прикази из члана 3. став 2. ове уредбе чувају 
се трајно у Влади (један комплет), Министарству грађевинарства, саобраћаја и 
инфраструктуре (два комплета), Министарству трговине, туризма и телекомуникација 
(један комплет), у градовима Нишу и Пироту (по један комплет), у општинама Бела 
Паланка и Димитровград (по један комплет) и у Јавном предузећу „Путеви Србије” 
(један комплет).
Аналитичко-документациона основа планског документа 
израђује се у два примерка и трајно се чува у министарству надлежном за послове 
просторног планирања.
*Службени гласник РС, број 96/2017
Члан 6.
Просторни план је доступан заинтересованим лицима, у 
електронском облику, преко Централног регистра планских докумената, који води 
орган надлежан за послове државног премера и катастра.
*Службени гласник РС, број 96/2017
Члан 7.
Усклађивање важећих планских докумената, планова и 
програма развоја и техничке документације са решењима, правилима и смерницама 
Просторног плана извршиће се на начин утврђен Просторним планом.
*Службени гласник РС, број 96/2017
Члан 8.
Даном
ступања на снагу ове уредбе престаје да важи Уредба о утврђивању Просторног плана
подручја инфраструктурног коридора Ниш – граница Бугарске („Службени гласник РС”,
бр. 83/03 и 41/06). 
Члан 9.
Ова
уредба ступа на снагу осмог дана од дана објављивања у „Службеном гласнику Републике
Србије”.
05 број 110-6334/2009-1
У Београду, 9. октобра 2009. године
Влада
Први потпредседник Владе –
заменик председника Владе,
Ивица Дачић, с.р.
ПРОСТОРНИ ПЛАН
ПОДРУЧЈА ИНФРАСТРУКТУРНОГ КОРИДОРА НИШ – ГРАНИЦА
БУГАРСКЕ
I. ПОЛАЗНЕ ОСНОВЕ
1. Правни и плански основ за израду Просторног
плана
Просторни
план подручја инфраструктурног коридора Ниш – граница Бугарске (у даљем тексту:
Просторни план) је дугорочни плански документ којим се разрађује Просторни план
Републике Србије, утврђују планска решења, смернице и правила за коришћење, организацију,
уређење и заштиту простора, као и изградњу, реконструкцију и функционисање магистралних
и регионалних инфраструктурних система на подручју Просторног плана за период до
2026. године.
Просторни
план је израђен на основу Одлуке о изради Просторног плана подручја инфраструктурног
коридора Ниш – граница Бугарске (у даљем тексту: Одлука), коју је донела Влада на
седници од 19. јуна 2000. године („Службени гласник РС”, број 22/00), а према Програму
израде Просторног плана подручја инфраструктурног коридора Ниш – граница Бугарске
(у даљем тексту: Програм) који је саставни део те одлуке.
Планска
решења Просторног плана урађена су у складу са одредбама Закона о планирању и изградњи
(„Службени гласник РС”, број 47/03), Закона о Просторном плану Републике Србије
(„Службени гласник РС”, број 13/96) и Правилника о садржини и изради планских докумената
(„Службени гласник РС”, број 60/03) и других комплементарних закона из области саобраћаја,
водопривреде, животне средине, споменика културе и др.
2. Садржај Просторног плана
Просторни
план је елабориран у две књиге од којих свака садржи:
КЊИГА
I
I
Границе Просторног плана
II
Значај и функцију инфраструктурног коридора за интеграцију простора
III
Циљеве и основне поставке развоја подручја Просторног плана 
IV
Организацију и намену простора
V
Размештај магистралних инфраструктурних система у инфраструктурном коридору
VI
Заштиту простора
VII
Правила за уређење и коришћење простора
VIII
Примену и спровођење Просторног плана
IX
Карте Просторног плана
КЊИГА
II
Брдска
варијанта аутопута Е-80 Ниш – граница Бугарске на деоници Бела Паланка – петља
„Пирот – исток”.
Документациона
основа Просторног плана елаборирана је у књигу III и садржи: документацију о важећим
просторним и урбанистичким плановима и релевантним развојним документима, анализу
и оцену развоја и организације, коришћења и уређења простора, циљеве и пројекције
развоја, планска решења са образложењем и смерницама за спровођење Просторног плана,
услове за израду и друга документа из процедуре припремања, јавног увида и стручне
расправе о Просторном плану.
3. Циљ израде Просторног плана
Просторни
план је израђен са циљем да се утврде таква решења за изградњу, реконструкцију,
усаглашавање и опремање магистралних инфраструктурних система у коридору од Ниша
до границе Бугарске и таква решења и смернице за организацију, уређење и заштиту
природних, створених и планираних вредности на подручју Просторног плана која ће
да обезбеде:
–
уравнотежено и хармонично функционисање свих магистралних инфраструктурних система
у коридору;
–
релативизирање конфликата које производе инфраструктурни системи међусобно и у односу
на окружење;
–
максимизирање позитивних ефеката инфраструктурног коридора на окружење (подстицај
за развој друштвених заједница кроз које пролази коридор);
–
рационално заузимање пољопривредног земљишта и шума у грађевинске сврхе.
II. ОБУХВАТ И ГРАНИЦЕ ПРОСТОРНОГ ПЛАНА
*Службени гласник РС, број 96/2017
Просторни план обухвата делове територија градова Ниша 
и Пирота и општина Бела Паланка и Димитровград.
На територији града Ниша обухвата следеће катастарске 
општине: Чамурлија, Паљина, Рујник, Доњи Матејевац II, Кнез Село, Манастир, 
Просек, Раутово, Чукљеник, Куновица, Сићево, Островица, Равни До, Банцарево и 
делове катастарских општина: Радикина Бара, Јелашница, Паси Пољана, Ниш „Бубањ”, 
Ново Село, Медошевац, Поповац, Трупале, Доњи Комрен, Ниш „Црвени крст”, Ниш 
„Ћеле кула”, Ниш „Пантелеј”, Хум, Бреница, Каменица, Доњи Матејевац I, Горњи 
Матејевац, Доња Врежина, Брзи Брод, Суви До, Прва Кутина, Нишка Бања, Горња 
Врежина и Малча.
На територији општине Бела Паланка, обухвата следеће 
катастарске општине: Градиште I, Градиште II, Црнче, Долац, Крупац, Ланиште, 
Лесковик, Тамњаница, Вета, Топоница, Врандол, Дражево, Моклиште, Црвени Брег, 
Глоговац, Црвена Река, Шпај, Вргудинац, Ново Село, Мокра, Ореовац, Кременица, 
Клисура, Теловац, Чифлик, Сињац, Трешњанци, Љубатовица, Клење, Букуровац Дол, 
Дол, Бела Паланка (варош) и Бела Паланка – ван варош.
На територији града Пирота, обухвата следеће 
катастарске општине: Враниште, Црноклиште, Црвенчево, Куманово, Темска, Сопот, 
Нишор, Градашница, Бериловац, Извор, Басара, Станичење, Мали Суводол, Велики 
Суводол, Гњилан, Понор, Блато, Костур, Барје Чифлик, Расница, Пирот (град), 
Пирот (ван варош), Пољска Ржана, Трњана, Петровац, Држина, Велики Јовановац, 
Мали Јовановац, Велико Село, Крупац, Градиште, Чиниглавци, Милојковац, 
Обреновац, Срећковац, Суково и Војнеговац.
На територији општине Димитровград, обухвата следеће 
катастарске општине: Паскашија, Гојин Дол, Жељуша, Лукавица, Градиње, Бачево и 
Димитровград.
Просторни план нарочито обухвата: 
1) коридор аутопута Е-80, деоница Ниш – граница 
Бугарске, укупне дужине око 105,4 km и ширине од 200 m до 700 m (по 100 m, 
односно 350 m од осе коридора аутопута) обухвата трасу са заштитним појасевима 
(непосредним заштитним појасом – са трасом, петљама, денивелисаним укрштањима и 
пратећим функционалним садржајима путног саобраћаја, објектима за потребе 
корисника у саобраћају, заштитним зеленилом и др., и ширим заштитним појасом);
2) постојеће и планиране коридоре других магистралних 
инфраструктурних система који су у обухвату планског подручја, и то: железничке 
пруге, гасоводе, далеководе, оптичке каблове и водну и водопривредну 
инфраструктуру. 
Просторни план ће дефинисати: пратећи алтернативни 
путни правац аутопута Е-80 (без наплате путарине); зону утицаја коридора 
аутопута – простор између коридора, то јест ширих заштитних појасева појединих 
магистралних инфраструктурних система, који су у физичкој и функционалној вези 
са коридором аутопута (најближа насеља, туристички простори и сл.). 
Укупна површина Просторног плана је око 1150,65 km2.
*Службени гласник РС, број 96/2017
III. ЗНАЧАЈ И ФУНКЦИЈА ИНФРАСТРУКТУРНОГ КОРИДОРА
ЗА ИНТЕГРАЦИЈУ ПРОСТОРА
Економско,
садржајно и инфраструктурно повезивање Републике Србије са окружењем одвија се првенствено
развијањем транзитних функција између Европе и Азије токовима који прате главне
осовине развоја Републике Србије: Дунавско-Савску и Моравску осовину развоја.
Централни
положај Републике Србије на Балканском полуострву и укрштање Дунавско-Савске и Моравске
осовине развоја на њеној територији представљају компаративну предност Републике
Србије и реалну могућност за формирање најкраће друмске и железничке везе западне
и централне Европе са земљама јужне Европе и Азије преко територије Републике Србије.
Планом
Паневропске саобраћајне мреже утврђен је мултимодални коридор „10” (Салцбург–Љубљана–Загреб–Београд–Ниш–Скопље–Велес–Солун)
са краком „Ц” Ниш–Димитровград–Софија, који представља окосницу формирања инфраструктурног
коридора Ниш–граница Бугарске.
Изградња
инфраструктурног коридора Ниш–граница Бугарске утицаће подстицајно на бољу саобраћајну
и привредну повезаност Републике Србије са окружењем као и на бржи развој региона
који се наслања на овај коридор. Преко овог коридора и регионалне саобраћајне мреже
оствариће се боље везе југоисточне Србије са западном, централном и јужном Србијом
и тимочким Подунављем. Интензивирање и повезивање саобраћајних токова у коридору
утицаће на јачање привредних и других функција Ниша, који је већ сада најзначајније
чвориште у Републици Србији после Београда, као и на развој Пирота, Беле Паланке
и Димитровграда, центара на траси коридора Ниш–граница Бугарске.
У
инфраструктурном коридору Ниш–граница Бугарске утврђени су следећи магистрални инфраструктурни
системи:
–
аутопут Е-80;
–
железничка пруга Е-70 за возове великих брзина;
–
магистрални оптички кабл;
–
магистрални гасовод;
–
далеководи 110 kV, 220 kV и 400 kV;
–
објекти заштите од вода – одбрамбени насипи, цевовод регионалног система водоснабдевања.
1. Значај и функција аутопута Е-80
*Службени гласник РС, број 96/2017
Путни правац Е-80 Ниш – граница Бугарске има веома 
значајну саобраћајну функцију у Републици Србији (ДП бр. IА–А4) (М1.12), као и у 
мрежи Е путева средње и југоисточне Европе. Функционално представља крак 
основног магистралног пута (ДП бр. IА–А1) (М-1), који се пружа у правцу Бугарске 
и Републике Турске односно земаља Блиског и Средњег Истока, а 
саобраћајно-стратешки се поклапа са правцем трансевропског (ТЕМ) пута и краком 
„Ц” Паневропског мултимодалног коридора „10”. Као саставни део оптималне путне 
везе између европске и азијске путне мреже има велики значај у комуницирању 
Европе са Блиским Истоком преко територије Републике Србије и у повезивању 
земаља западно европског и алпског подручја са земљама на југоистоку Европе и 
подручју Азије.
Преко мреже ТЕМ путева који се пружају територијом 
Републике Србије, пут Е-80 повезује се са:
– западном Европом преко путног правца Е-75 
Ниш–Београд–Суботица;
– Републиком Грчком, преко путног правца Е-75 Ниш – 
граница Републике Македоније;
– средњом и западном Србијом преко путног правца Е-761 
у долини Западне Мораве;
– са Црном Гором преко ауто-пута Е-80 Ниш – Приштина – 
Косовска Митровица – Рожаје;
– са источном Европом преко путног правца Е-70 Београд 
– Панчево – граница Румуније;
– са Јадраном, путним правцем Е-763 Београд – Јужни 
Јадран.
Функција ауто-пута Е-80 Ниш – граница Бугарске је 
прихватање планираних и очекиваних саобраћајних токова и подстицање развоја 
подручја у зони утицаја планираног аутопута, што подразумева:
– обезбеђење услова за реализацију саобраћајних 
система великог капацитета и високог нивоа саобраћајне услуге за задовољење 
очекиваних саобраћајних токова;
– обезбеђење економичнијег, ефикаснијег и безбеднијег 
транспорта; 
– непосредни подстицај за привредни развој подручја и 
обезбеђивање већег степена функционалне интегрисаности; 
– подизање тзв. „степена инвестиционе привлачности” 
окружења (побољшања „регионалног профила”), у првом реду за развој активности и 
функција којима ће се валоризовати погодности положаја у инфраструктурном 
коридору.
*Службени гласник РС, број 96/2017
2. Значај и функција железничке пруге Е-70
*Службени гласник РС, број 96/2017
Железничке пруге у коридору „10” повезаће Републику 
Србију са свим деловима Европе, као и са Блиским и Далеким истоком. Крацима 
коридора „10”, у којима је и железничка пруга Е-70, омогућиће се регулисање 
железничког саобраћаја и повезивање великих градова Европе са градовима 
Републике Србије, двоколосечним пругама високих перформанси за мешовити 
(путнички и теретни) саобраћај и комбиновани транспорт са пројектованим брзинама 
од 160 km/h, а где је то могуће и брзинама до 220 km/h.
На основу плана развоја железничке мреже Европе и 
потребе развоја железничког саобраћаја у Републици Србији утврђено је да пруге 
високих перформанси представљају надградњу на систем двоколосечних пруга 
стандардних брзина. Ове пруге уклапају се у мрежу пруга високих перформанси 
Европе. 
Железничка пруга високих перформанси Е-70 Ниш – 
граница Бугарске, дефинисана Законом о Просторном плану Републике Србије 
(„Службени гласник РС”, број 88/10) од 2010. до 2020. године, повезује се са 
планираним пругама високих перформанси (Е-85) Суботица – Београд – Ниш – граница 
Републике Македоније, (Е-66) Београд – Панчево – граница Румуније и Београд – 
Шид – граница Републике Хрватске.
Функција железничких пруга високих перформанси јесте 
да испуни захтеве ефикасности, безбедности и економичности транспорта путника и 
робе побољшањем конкурентске оспособљености железничког у односу на друге видове 
саобраћаја.
Од стратешког је значаја решавање нишког железничког 
чвора и измештање железничке пруге из центра града, што подразумева изградњу 
северне обилазнице око града Ниша на деоници Ниш путничка – Просек у новом 
коридору са циљем стварања услова на овој деоници за функционисање двоколосечне 
железничке пруге високе перформансе.
*Службени гласник РС, број 96/2017
3. Значај и функција магистралних оптичких каблова
Оптички
каблови који су положени од транзитне телефонске централе „Ниш” зракасто ка:
–
северу, према међународној (транзитној) централи „Београд”;
–
истоку, према главној телефонској централи „Пирот” и међународној телефонској централи
„Софија”;
–
југу, према главној телефонској централи „Врање” и међународној телефонској централи
„Скопље”;
–
југозападу, према транзитној телефонској централи „Приштина”;
–
североистоку, према главној телефонској централи „Зајечар”,
омогућавају
укључивање међународне централе Ниш у међународни саобраћај према истоку, југу и
северу и обављање локалног телефонског саобраћаја преко транзитне телефонске централе
„Ниш”.
4. Значај и функција магистралног гасовода
*Службени гласник РС, број 96/2017
У инфраструктурном коридору Ниш – граница Бугарске, 
Ниш, својим положајем у мрежи планираних магистралних гасовода, има изузетан 
значај као „чвориште из кога се рачвају гасоводи за све правце јужне и источне 
Србије.
Магистрални гасоводи МГ-09 „Појате–Ниш” и МГ-10 
„Ниш–Димитровград” који се спајају у изграђеном ГРЧ-у „Ниш” омогућавају 
двострано снабдевање гасом (из правца Мађарске и из правца Бугарске) територије 
Републике Србије.
Магистрални гасовод МГ-10 Ниш – Димитровград 
представљаће интегрални део магистралне гасоводне мреже Републике Србије и има 
стратешки значај за развој система гасификације јужног и југоисточног дела 
Србије. Изградња овог дела гасовода има за циљ да обезбеди наставак развоја 
гасификације на територији општина Нишавског и Пиротског управног округа, пре 
свих градова Ниш и Пирот и општина Бела Паланка и Димитровград. Развој 
гасификације омогућава и ствара предуслове за економски развој, отварање нових 
радних места као и побољшање квалитета животне средине, уз могућност смањења 
разлика између развијенијих и мање развијених делова територије Републике 
Србије, којима припадају општине на истоку и југоистоку Србије.
Изградњом овог дела магистралног гасовода високог 
притиска (притиска до 55 bar) створиће се услови за даљи развој гасификације на 
територији источне и југоисточне Србије. Поред изградње гасовода планира се и 
изградња главних мерно регулационих станица (ГМРС) и примопредајних станица 
(ППС) које ће уз магистрални гасовод представљати основу система развоја и 
дистрибуције природног гаса (ППС „Трупале”, ГМРС „Ниш 2”; ГРЧ „Књажевац”, од 
кога се планира траса гасовода МГ-12; БС „Нишка Бања”, БС (блок станица) „Црвена 
Река”, ГМРС „Бела Паланка”, за снабдевање гасом општине Бела Паланка; БС 
„Кременица”; ГМРС „Пирот” (са БС), са које ће се гасом снабдевати потрошачи на 
подручју града Пирота; ГМРС „Димитровград”, са које ће се гасом снабдевати 
потрошачи на територији општине Димитровград; примопредајна станица (ППС) 
„Градиње”, која се налази у непосредној близини државне границе Републике Србије 
и Бугарске.
Највећи планирани потрошачи природног гаса у делу 
конзумног подручја магистралног гасовода МГ 10 су подручја градова Ниша и Пирота 
и општина Бела Паланка и Димитровград. 
Регионални значај развоја система гасификације огледа 
се у сигурном, редовном, квалитетном и поузданом снабдевању енергијом и 
енергентима потрошача на југу Србије, као и стварању услова за поуздан и 
безбедан рад и одрживи развој енергетских система. Ово ће омогућити усклађивање 
рада и развоја енергетских производних система са потребама сектора потрошње 
енергије, као и рационализацију потрошње свих видова енергије.
Коришћење природног гаса као енергента у индустрији и 
у широкој потрошњи има за циљ и да се смањи потрошња електричне енергије и на 
тај начин ослободе одређени инсталисани капацитети у електропостројењима за 
потребе нових потрошача.
*Службени гласник РС, број 96/2017
5. Значај и функција електроенергетских објеката
У
инфраструктурном коридору Ниш–граница Бугарске, а у оквиру преносног 400 kV система
Србије, ТС 400/220/110 kV „Ниш 2” је једно од најзначајнијих чворишта. До њега долазе
далеководи из највећих централа „Обреновца” (преко Крагујевца), „Ђердапа” (преко
Бора) и Аутономне покрајине Косово и Метохија. Преко далековода за Софију врши се
размена енергија са Бугарском, а преко 220 kV мреже из ТС „Ниш 2” снабдева се енергијом
конзумно подручје Лесковца и дела Врања, а по потреби и конзумно подручје Крушевца.
Преко
110 kV мреже из ТС „Ниш 2” снабдевају се електричном енергијом потрошачи у Нишавској
и Топличкој котлини, Алексинац са Соко Бањом, Сврљиг и по потреби део конзума Лесковца.
6. Значај и функција водопривредних система
„Нишавски
подсистем” за снабдевање становништва водом представља део Доње-Јужноморавског регионалног
система из ког се снабдевају водом насеља у општини Ниш и Бела Паланка и из кога
ће се снабдевати водом насеља у општинама Пирот, Димитровград, Гаџин Хан и Мерошина
када се у коначној фази изградње подсистема укључе акумулације „Селова” (у изградњи)
на Топлици и „Завој” (изграђена) на Височици.
Регулациони
радови изведени углавном на Нишави затварају касете око већих насеља Ниша, Беле
Паланке, Пирота и Димитровграда и служе за одбрану територије насеља и пољопривредног
земљишта у њиховој непосредној близини. Изградњом линијских система у оквиру Јужноморавског
система, постићи ће се адекватна заштита од поплава и могућност планског и контролисаног
коришћења, уређења и заштите речних вода.
Планиране
акумулације на Нишави „Сопот” и „Чифлик” имају за циљ побољшање електроенергетског
потенцијала као основне намене, углавном локалног карактера и одржавање режима малих
вода и биолошког минимума.
Решавање
проблема пречишћавања отпадних вода Ниша и Пирота у склопу Јужноморавског система
коришћења, уређења и заштите речних вода уз учешће постојећих постројења у Белој
Паланци и Димитровграду, добија на значају у оквиру обезбеђења прописане категорије
водотока, односно заштите вода у сливу Нишаве, посебно најузводнијих деоница основног
тока реке и њених притока.
Поља
за наводњавање и одводњавање углавном служе као допунске мере стабилизације пољопривредне
производње у првом реду ради неутрализације последица суше (Бело Паланачко поље)
и као заштита земљишта од сувишних вода (Пиротска котлина). С обзиром на то да имају
искључиво локални карактер, немају посебан значај на подручју коридора.
7. Значај и функција продуктовода
*Службени гласник РС, број 96/2017
Продуктовод представља систем цевовода за транспорт 
течних деривата нафте – моторних горива (моторних бензина и дизела). 
Цевоводни транспорт нафтних деривата има низ предности 
у односу на конвенционални начин транспорта камионским транспортом у цистернама 
или железничким – вагонима цистернама. Предност цевоводног система транспорта се 
пре свега огледа у: (а) ефикаснијем и економичнијем начину транспорта; (б) 
безбеднијем и еколошки прихватљивијем начину транспорта; (в) смањењу трошкова за 
гориво и одржавању путне и железничке инфраструктуре; (г) смањењу саобраћајних 
оптерећења; (д) подстицању конкурентности произвођача и снабдевача; као и (ђ) 
увођењу савремених технологија у управљању токовима нафтних деривата.
Цевоводним транспортом нафтних деривата омогућиће се: 
(а) увођење савременог транспорта деривата; (б) смањење транспортних тарифа у 
односу на друге видове транспорта, повећање запослености (у току изградње и у 
току експлоатације); (в) стварање нове друштвене вредности и ефикасности 
повећањем друштвене нето садашње вредности и друштвене интерне стопе 
рентабилности; (г) виши степен еколошке безбедности уз већу ефикасност и 
поузданост транспорта.
Изградња продуктовода кроз Републику Србију конципира 
се као једноцевни и двоцевни систем за транспорт моторних горива којим би било 
повезано седам планираних припадајућих терминала са управљачко-дистрибутивним 
центрима. Терминали представљају чворна места на којима се врши мерна 
регулација, складиштење, дистрибуција и др. функције неопходне за несметан, 
поуздан и безбедан транспорт нафтних деривата.
Изградњом и радом система продуктовода, планира се да 
се пре свега опскрби домаће тржиште нафтних деривата, а у перспективи и 
инострана тржишта.
Визија је да се поред снабдевања домаћег тржишта, када 
се створе услови, преузме и снабдевање пограничних подручја суседних земаља, а у 
перспективи да се размотри могућност повезивања са системима продуктовода у 
Мађарској, Румунији, Бугарској и другим земљама. У том смислу терминал у Сомбору 
би био оријентисан на снабдевање тржишта у Републици Хрватској и Мађарској, 
терминал у Јагодини за тржиште у Републици Српској (БиХ), док би терминал и Нишу 
био усмерен ка тржиштима у Бугарској и Републици Македонији. До изградње 
терминала у Приштини, у гравитацији терминала у Нишу је подручје АП Косово и 
Метохија.
Саставне делове продуктовода представљају и пумпне 
станице, блок станице, разводни колектори, мерно-регулациона опрема, системи 
катодне заштите, телекомуникациона мрежа за потребе система даљинског надзора и 
друга одговарајућа постројења и уређаји. Цевоводи продуктовода углавном 
транспортују течне нафтне деривате у једном смеру 333 дана у години.
Укупни капацитет продуктовода кроз Републику Србију 
планиран је на нивоу од cca 4,3 мил. тона моторних горива годишње (1,6 мил. тона 
за моторни бензин и 2,7 мил. тона за дизел гориво), од чега је око 3,37 мил. 
тона намењено за пласман на домаће тржиште (1,12 мил. тона бензина и 2,25 мил. 
тона дизел горива) а 0,96 мил. тона (по 0,48 мил. тона бензина и дизел горива) 
за пласман земљама у окружењу.
*Службени гласник РС, број 96/2017
IV. ЦИЉЕВИ И ОСНОВНЕ ПОСТАВКЕ РАЗВОЈА ПОДРУЧЈА
ПРОСТОРНОГ ПЛАНА
1. Општи циљеви
Утврђују
се општи циљеви дугорочног развоја подручја Просторног плана, и то:
–
остваривање уравнотеженог и хармоничног развоја укупног подручја Просторног плана;
–
ублажавање негативних демографских и привредних кретања на подручју Просторног плана;
–
подстицање рационалне организације и уређења простора у складу са могућностима простора
и са потребама дугорочног социјалног и економског развоја;
–
остваривање оптималног коришћења земљишта у складу са његовим природно-еколошким
својствима и потенцијалима;
–
оптимално коришћење погодности географско-саобраћајног положаја подручја Просторног
плана;
–
активирање природних и антропогених туристичких вредности;
–
формирање рационалне мреже инфраструктурних система и њено уклапање у јединствене
техничке системе ширих подручја;
–
отклањање негативних последица и деградационих процеса од функционисања већ изграђених
инфраструктурних система на стање и квалитет земљишта, вода, ваздуха и грађевинских
објеката;
–
усклађивање концепције организације, уређења и заштите простора са потребама заштите
животне средине, природних вредности и непокретних културних добара од елементарних
и других непогода и од интереса за одбрану.
2. Посебни циљеви
2.1. Коришћење и организација простора
У
циљу очувања пољопривредног и шумског земљишта као трајног, непроцењивог добра,
треба обезбедити:
–
заустављање тенденције стихијског заузимања плодног земљишта у непољопривредне сврхе;
–
усклађивање обима и начина коришћења пољопривредног земљишта и шума са природним
условима и ограничењима;
–
побољшање стања уређености пољопривредног земљишта путем комасација, мелиорација,
регулација водотокова, уређења путне мреже, уређења насеља и руралне средине.
У
циљу диференцијације функција центара у потенцијалној мрежи насеља у оквиру Просторног
плана и у његовом функционалном окружењу треба:
–
усмерити насељавање урбано поларизованог становништва у насеља вишег степена централитета
у оквиру потенцијалне мреже насеља;
–
повећати степен урбанизованости сеоских насеља;
–
подстицати дисперзију привредних капацитета у секундарне центре у оквиру потенцијалне
мреже насеља.

2.2. Саобраћај и везе
*Службени гласник РС, број 96/2017
Циљеви развоја саобраћаја базирају се на компаративним 
предностима саобраћајно-стратешког положаја Републике Србије и подручја 
Просторног плана на раскрсници коридора међународних саобраћајних праваца Е-75 и 
Е-80, који повезују земље Европе са земљама Блиског истока и Северне Африке, а 
то су:
– изградња аутопута – (ДП IА–А4; (М1.12)) Ниш – Пирот 
– Димитровград – државна граница са Бугарском (гранични прелаз Градина), 
(међународног саобраћајног правца Е-80), као крака „Ц” Ниш – Софија – Истанбул 
мултимодалног коридора „10”;
– укључивање региона у међународне токове саобраћаја;
– модернизација, унапређење и развој мреже државних и 
општинских путева;
– изградња обилазница на магистралним правцима око 
Ниша, Пирота и Димитровграда;
– реконструкција, изградња и модернизација постојећих 
пруга коридора „10”, Е-85: Београд–Ниш, Е-85: Ниш – Прешево – граница Републике 
Македоније, Е-70: Ниш – Димитровград – граница Бугарске, у двоколосечне пруге 
високих перформанси за мешовити (путнички и теретни) саобраћај и комбиновани 
транспорт са пројектованим брзинама од 160 km/h, а где је то могуће и брзинама 
до 220 km/h, представљаће дугорочну визију;
– изградња железничке обилазнице око града Ниша на 
деоници Ниш путничка – Просек у новом коридору, при чему се у првој фази гради 
као једноколосечна пруга; 
– реконструкција и модернизација постојеће 
једноколосечне железничке пруге са опремањем пруге стабилним постројењима 
електричне вуче на деоници од Сићева до Димитровграда – државна граница 
(Драгоман);
– изградња другог колосека на деоници Ниш путничка – 
Просек у новом коридору, са циљем стварања услова на овој деоници за 
функционисање двоколосечне железничке пруге високе перформансе;
– изградња двоколосечне железничке пруге високе 
перформансе на деоници Просек–Долац у новом коридору, са тунелским вођењем кроз 
масив Сићевачке клисуре;
– реконструкција железничких капацитета у зони Просека 
и Долца, са циљем стварања услова за функционисање двоколосечне железничке пруге 
високе перформансе Е-70 (Ниш – Димитровград – граница Бугарске), као и железнице 
у постојећем коридору једнокoлосечне железничке пруге на деоници Нишка Бања – 
Просек – Долац;” 
– изградња робно-транспортних центара и укључење у 
систем европских робно-транспортних центара;
– полагање оптичких каблова и укључење региона у 
међународни телекомуникациони систем;
– развој кабловске телевизије и мобилне телефоније.
*Службени гласник РС, број 96/2017
2.3. Остала инфраструктура
У
развоју остале инфраструктуре циљеви су:
–
рационално заузимање нових простора за изградњу мреже инфраструктуре;
–
координирано и контролисано вођење планираних инфраструктурних система кроз инфрастаруктурне
коридоре свуда где то природни фактори и технолошко-технички услови грађења експлоатације
и заштите дозвољавају;
–
размештај магистралних инфраструктурних система у коридору којим се број премошћавања
водотока и депресија и међусобног укрштања своди на најмању могућу меру, с тим да
је за магистралне инфраструктурне системе са значајним техничко-технолошким и локацијским
захтевима (аутопут и железничка пруга) пожељан размештај дуж исте обале водотока;
–
положај трасе инфраструктурних система који је безбедан од дејства великих вода
водотока и не угрожава објекте у залеђу од штетних дејства унутрашњих вода;
–
повећање производње енергије коришћењем хидропотенцијала реке Нишаве;
–
побољшање квалитета рада и поузданости постојеће електроенергетске мреже и магистралне
гасоводне мреже и даљи развој ових мрежа и система;
–
ревитализација делова мреже 110, 220 и 400 kV;
–
гасификација градова у подручју коридора, на бази усклађених концепција гасификације
и топлификације.
3. Утицај инфраструктурног коридора на окружење
Активирање
и експлоатација мреже планираних и потенцијалних инфраструктурних система у инфраструктурном
коридору оствариће непосредне (промена начина коришћења простора) и посредне (демографска
кретања, мрежа насеља, привредни развој) утицаје на само подручје Просторног плана
и његово функционално окружење.
Усмеравањем
ових утицаја обезбедиће се:
–
довођење у склад локалних и регионалних интереса са националним;
–
покретање привредних активности и читавог ланца међусобно повезаних социјалних и
просторних унапређења,
–
подизање подручја и окружења на виши степен инвестиционе привлачности.
Подручје
Просторног плана представља део макрорегионалног подручја Ниша, које свој утицај
остварује на подручју које чини 31 општина, са око 1,3 милиона становника. Концентрација
свих видова саобраћаја на уском подручју речних долина Јужне Мораве, Нишаве и Топлице
условила је концентрацију око 90% укупног становништва региона, градских насеља,
привредних капацитета неаграрног карактера и магистралних инфраструктурних система
на овим осовинама.
Развојне
перспективе подручја обухваћеног Просторним планом биће вишеструке, и то: 

1)
предности које проистичу из географско-саобраћајне позиције подручја Просторног
плана, које имају трајну вредност, на основу које се у планском периоду може очекивати
реализација значајних ефеката у домену инвестиционих улагања што ће генерирати и
друге економске ефекте и промене у простору;
2)
у домену демографских кретања не очекује се већи обим просторне редистрибуције становништва.
За интензивнија миграциона кретања не постоје претпоставке у укупном демографском
потенцијалу који се налази у силазној развојној фази (негативан природни прираштај,
неповољна старосна структура становништва). Степен концентрације становништва у
градским центрима (Ниш, Пирот, Бела Паланка, Димитровград) ће се повећавати, више
по основу опадања укупног броја становника у сеоским насељима него по основу пораста
у градовима;
3)
хијерархија градских центара одређује доминантну улогу у систему насеља већ афирмисаним
центрима (Ниш, Пирот, Бела Паланка и Димитровград) који ће задржати стечене позиције
са становишта интеррегионалне поделе функције (тростепена хијерархија).
Промене
у структури сеоских насеља обележиће наставак већ започетог процеса демографског
пропадања (гашења) великог броја малих насеља и формирање мањих центара са обележјима
урбане структуре на руралном подручју. Процес формирања руралних центара подразумева
њихово преструктурирање са становишта заступљености друштвено-економских активности,
тако што ће се у њима развијати и неаграрне делатности (занатство, ситна индустрија,
угоститељство и остале услужне делатности). Степен ових промена зависиће од величине
и позиција центра у мрежи насеља, односно положаја у односу на инфраструктурне системе
у првом реду саобраћајне. Формирање већег броја оваквих центара са полифункционалним
одликама подразумева виши ниво друштвено-економске развијености, а имаће позитивне
ефекте у смислу смањења потреба за транспортом, успоравање динамике раста већих
урбаних центара, побољшања квалитеета животне средине у насељима, ефикаснију заштиту
у случају ратних и мирнодопских опасности;
4)
простор обухваћен Просторним планом има добре претпоставке за интензиван развој
привреде, и то: повољан географско-саобраћајни положај, постојеће индустријске капацитете
и природно-еколошки и демографски потенцијал. Полазећи од наведених услова, привредни
развој ће се усмеравати у следећим правцима:
–
приоритетни развој терцијарних делатности (саобраћајне услуге, трговина, угоститељство,
туризам). Локационе повољности за изградњу одговарајућих објеката налазе се на скоро
целој релацији пута и пруге. У овом погледу две локације имају изразите предности:
туристички комплекс на граничном прелазу „Градина” на територији општине Димитровград
и подручје града Ниша, посебно простор деонице аутопута од Трупала до Просека. За
ове локације већ су припремљени одговарајући урбанистички планови и започете активности
на изградњи робно-транспортних центара, слободних царинских зона, угоститељско-туристичких
објеката и сервиса;
–
развој индустрије који ће карактерисати два приоритета, и то: технолошко, организационо
и власничко преструктуирање постојећих друштвених предузећа и дисперзиван размештај
малих индустријских капацитета за чију изградњу постоје услови у секундарним и општинским
центрима заједнице насеља. Ова стратешка оријентација треба да реализује више позитивних
развојних ефеката, од којих су најзначајнији побољшање конкурентске позиције на
светском тржишту и брзо ефектуирање инвестиционих улагања у смислу пораста укупног
друштвеног производа и запослености;
–
развој пољопривреде који ће се базирати на природним потенцијалима, традицији и
савременим техничко-технолошким и научним достигнућима. Организациона форма која
обједињује наведене факторе је агрокомплекс који, осим примарне пољопривредне производње,
подразумева индустријску прераду, прометну и развојну функцију. Предност овој области
имаће развој воћарства, виноградарства и сточарства, односно производња еколошки
здраве хране за којом ће се у будућности стално повећавати тражња на домаћем и светском
тржишту;
–
развој туризма са изградњом и уређењем туристичких комплекса за транзитни туризам
у коридору аутопута (информациони пунктови, мотели, одморишта, гранични прелаз
„Градина”), боравишни туризам у градским и бањским туристичким центрима као што
је Ниш са Медијаном и Церјанском пећином, Бела Паланка, Пирот, Димитровград, Нишка
Бања и други видови туризма као што је здравствени туризам у Нишу и Нишкој Бањи,
конгресни туризам у Нишу и Нишкој Бањи, рекреативни туризам на Бојаниним водама,
у Дивљани, Сићевачкој клисури, Бањи Топило, Каменичком Вису и други. Саобраћајна
повезаност атрактивних туристичких потенцијала са подручјем инфраструктурног коридора
остварена је преко саобраћајних чворишта и саобраћајних праваца и то: преко триангле
Трупале правцем Е-75 (М.1) са Сокобањом, језером Бован, Озреном, Врањском и Бујановачком
Бањом; правцем М-25 са туристичком регијом Копаоник; правцем М-25 са централном
перипанонском регијом Ђердап и са истоименим националним парком; правцем Р-121 са
источном високопланинском регијом Старе Планине са Завојским језером, Видличем,
Заглавком, Буџаком; правцима Р-244а и М-9 са источном високопланинском регијом Крајишта
и Власине са клисуром Јерме, Чемерником, Вардеником, Погановским манастиром, Звоначком
Бањом, Власинским језером;
–
развој рударства и енергетике узевши у обзир могућност наставка вршења експлоатације
минералних сировина и развоја нових лежишта минералних сировина, као и локације
за изградњу малих хидроелектрана које се налазе у оквиру подручја овог просторног
плана у складу са документом „Катастар малих хидроелектрана на територији СР Србије
ван САП” из 1987. године и могућност градње комбинованог постројења за производњу
електричне и топлотне енергије на гас капацитета до 600МЊ а за потребе града Ниша.

V. ОРГАНИЗАЦИЈА И НАМЕНА ПРОСТОРА
Планска
решења организације и намене простора графички су приказана на рефералној карти
2. Просторног плана.
1. Организација простора
Према
демографској пројекцији на подручју општина чији делови улазе у састав подручја
Просторног плана ће 2026. године живети 313.750 становника (подручје града Ниша
226.350, општина Бела Паланка 12.600, општина Пирот 64.100, општина Димитровград
10.700) у 97 насеља. Јасно је изражено пет нивоа центара који у потенцијалној мрежи
насеља представљају:
–
макрорегионални центар: Ниш;
–
регионални центар: Пирот;
–
градске центре: Бела Паланка и Димитровград;
–
центре заједнице села (укупно 5): Горњи Матејевац (град Ниш); Црвена Река и Чифлик
(општина Бела Паланка); Темска и Суково (општина Пирот);
–
центре два и више села (укупно 13): Јелашница, Сићево, Малча, Каменица, Хум (град
Ниш); Глоговац, Долац, Моклиште (општина Бела Паланка); Блато, Крупац, Расница и
Станичење (општина Пирот); и Жељуша (општина Димитровград).
Приоритети
потенцијалне организације простора су:
1)
конституисање Ниша као градске заједнице и макрорегиона Ниш као основних административних
јединица у оквиру Републике Србије и успостављање трајнијих регионалних утицаја
на подручју макрорегиона са побољшањем саобраћајне и инфраструктурне повезаности;
2)
политика развоја села и руралних подручја подстицањем развоја инфраструктуре на
овом подручју и подизањем стандарда његове опште опремљености;
3)
изградња, развој и повезивање магистралних и регионалних инфраструктурних система
(аутопут Е-80, пруга за возове великих брзина, оптички кабл, гасовод и др.) као
предуслова привредног активирања регионалних развојних предности простора;
4)
подизање квалитета и нивоа услуга у оквиру магистралних и регионалних инфраструктурних
система.
Планска
мрежа насеља утврдиће се регионалним просторним планом макрорегиона или Нишавског
округа, док се овим просторним планом дефинишу само полазишта и потенцијалне оријентације.
2. Намена простора
Као
резултат пројекције дугорочног друштвено – економског и демографског развоја на
подручје Просторног плана утврђена је намена простора за:
1)
неизграђено подручје, површине 857,73 km² (86% од укупног простора подручја
Просторног плана) које чине пољопривредно земљиште, шуме и шумско земљиште, водно
земљиште и остале слободне површине;
2)
изграђено подручје, површине 140,68 km² (14% од укупног простора подручја Просторног
плана) које чине површине насеља, посебних функција, мреже и објекти инфраструктурних
система и других изграђених простора.
2.1. Неизграђено подручје
2.1.1. Пољопривредно земљиште
Најквалитетније
пољопривредно земљиште налази се у долинама река Јужне Мораве и Нишаве. До краја
планског периода површина пољопривредног земљишта ће се смањити за 7,18% односно
71,64 km² и износиће укупно 294,15 km² до краја 2026. године. 
Смањење
ће бити проузроковано ангажовањем 15,08 km² пољопривредног земљишта за изградњу
инфраструктурних система (аутопут и пруга) и за проширење граница грађевинског подручја
градова Ниш, Бела Паланка и Димитровград и Пирот за 55,56 km². Није предвиђена
промена структуре коришћења пољопривредног земљишта на појасевима постављања оптичког
кабла и гасовода.
Планирано
је обнављање и интензивирање пољопривредне производње активнијим коришћењем земљишта
у складу са његовим педолошким својствима. Реализација планских усмерења подразумева
примену мера мелиорације земљишта (превасходно његовог наводњавања), санирања клизишта
и јаке ерозије (затравњивањем и пошумљавањем), унапређења мреже атарских путева
и подстицања тржишних услова привређивања.
2.1.2. Шуме и шумско земљиште
Шуме
покривају просторе изнад VI бонитетне класе земљишта укупне површине од 561,08 
km².
Површине под шумама ће се смањити за 0,64 km², односно 0,066% (Табела 2).
Приоритет
ће имати пошумљавање ерозијом захваћених подручја на земљишту II – V бонитетне класе
као и уређење заштитних шума у зонама водозахвата и водотокова, саобраћајних коридора
и других подручја заштите као и санација осиромашених шумских заједница и обнова
аутохтоним врстама.
2.1.3. Водно и остало земљиште
Водно
земљиште на подручју Просторног плана чине корито и обала водотока Нишаве, њених
притока и акумулација „Чифлик” и „Сопот”, заједно са појасом земљишта који се протеже
непосредно уз корито за велику воду водотока Нишаве, њених притока и акумулација
„Чифлик” и „Сопот”, при чему обала у подручју заштићеном од поплава чини појас земљишта
ширине 50 метара рачунајући од унутрашње ножице насипа према брањеном подручју.
Остало
земљиште чине сва непродуктивна тла (баре, шикаре, камењари и сл.). 
Укупна
површина водног и осталог земљишта износи око 143,18 km².
2.1.4. Геолошки ресурси*
*Службени гласник РС, број 96/2017
На простору предметног просторног плана, Министарство 
рударства и енергетике, Сектор за геологију и рударство је одобрило извођење 
геолошких истраживања минералних ресурса, и то: нафте и гаса, јужно од Саве и 
Дунава; локалитет Копајска река – Планиница, сировина Cu, Аg; локалитет 
Доња–Студена, сировина Сu, Аg; локалитет Бабин Кал, сировина Аu; и локалитет 
Пирот, сировина Сu, Аg. 
На основу службене евиденције катастра експлоатационих 
поља које се води у Министарству рударства и енергетике утврђено је да постоје 
следећа експлоатациона поља: Фабрика хемијских производа Поморавље; лежиште 
Островица – Сићевачка клисура, сировина кречњак; лежиште Долац, сировина 
кречњак; лежиште Долац II код Беле Паланке, сировина кречњак; лежиште Бабин Кал, 
сировина кречњак као ТГК; лежиште Кале – Мали Врх, сировина кречњак; лежиште 
Китка – Северни ревир, сировина кречњак; лежиште Китка – Јужни ревир, сировина 
кречњак; Рудник мрког угља Јелашница, лежиште Јама Јелашница, сировина мрки 
угаљ. 
Истражене су и оверене резерве следећих 
минералних сировина: локалитет Островица, сировина кречњак; локалитет Долац, 
сировина кречњак; локалитет Долац II, сировина кречњак ТГК; локалитет Бабин Кал 
– Душиловик, сировина кречњак ТГК; локалитет Мала Рудина – Мртвине рудно тело 2, 
сировина лапоровита стена; локалитет Кале, сировина кречњак; локалитет Мали Врх, 
сировина кречњак; локалитет Бериловац, сировина шљунак и песак; локалитет Китка 
код Пирота, сировина кречњак; локалитет Тепош, сировина мермер; локалитет Виштин 
камен, сировина кречњак ТГК.
*Службени гласник РС, број 96/2017
2.2. Изграђено подручје
Основни
критеријуми за утврђивање грађевинског подручја инфраструктурних система су: 

–
рационално коришћење простора за нову магистралну инфраструктуру;
–
дислокација у највећој могућој мери постојеће магистралне инфраструктуре, која је
у колизији са већ изграђеним простором грађевинских подручја насеља.
2.2.1. Зоне урбанизације
Зоне
интензивне урбанизације задржаће се у долини Мораве и Нишаве на правцима инфраструктурних
коридора. Концентрисана урбанизација наставиће се око урбаних центара Ниш, Пирот,
Бела Паланка и Димитровград, тако да ће оптимална грађевинска подручја ових градова
бити: за Ниш 99,92 km² (на подручју Просторног плана 30,58 km²), Пирот
14,26 km², Белу Паланку 4,60 km² и Димитровград 6,12 km².
Није
планирано веће проширење грађевинских подручја сеоских насеља, већ само попуњавање
постојећих простора. Евентуална нова изградња је могућа као интерполација у већ
изграђеном ткиву или као замена дотрајалих стамбених објеката новим.
Укупна
површина ове зоне износи 55,56 km², односно 5,56% од укупног простора подручја
Просторног плана.
2.2.2. Простори за инфраструктурне системе
Просторним
планом се резервише простор – коридор за изградњу и функционисање и формирање заштитних
појасева следећих магистралних и регионалних инфраструктурних система (Табела
1):
–
аутопута Е-80 Ниш – граница Бугарске, магистралне и регионалне путне мреже са пратећим
објектима укупне површине 46,54 km²;
–
потенцијалне северне обилазнице аутопута око Ниша укупне површине око 4,32 km²;
–
железничке пруге за возове великих брзина Ниш–граница Бугарске, модернизацију постојеће
магистралне пруге Ниш–Пирот–Димитровград и реконструкцију регионалне пруге Ниш–Зајечар
на подручју града Ниша, укупне површине 18,42 km²;
–
магистралног гасовода Ниш–Димитровград укупне површине 31,6 km²;
–
оптичког кабла Ниш–Димитровград укупне површине 0,41 km²;
–
коаксијалног кабла укупне површине 0,365 km²;
–
далековода напонских нивоа 400 kV, 220 kV и 110 kV од подручја Просторног плана
ка Крушевцу, Крагујевцу, Бору, Софији, Лесковцу и Косову укупне површине 11,12 
km²;
–
магистралног цевовода регионалног водоводног система Љуберађа–Крупац–Ниш, укупне
површине 1,2 km² (до повезивања са Моравским водоводом);
–
полагање магистралног цевовода Нишавског подсистема Доње – Јужноморавског регионалног
система за водоснабдевање од ХЕ Пирот до споја са трасом постојећег цевовода укупне
површине 0,7 km².
Инфраструктурни
системи су рационално вођени углавном кроз саобраћајне коридоре. Одступања од коридорских
праваца појављују се најчешће код магистралних и других далековода, чије трасе не
деградирају простор, али ограничавају његово коришћење.
За
изградњу и функционисање планираних и потенцијалних магистралних и регионалних инфраструктурних
система резервисан је потребан простор од 21,06 km².
2.2.3. Биланс потребних површина за изградњу,
функционисање и заштиту инфраструктурних система
Применом
изведеног критеријума за ширину коридора аутопута од 700 m, пруге за велике брзине
435 m, гасовода од 400 m, оптичког кабла од 10 m и далековода од 10 до 35 m утврђене
су површине коридора свих инфраструктурних система (Табела 1).
Табела
1. Биланс површина инфраструктурних система

	
		
		Инфраструктурни
  систем
		
		
		Површина у 
  km²
	
		
		Траса
		
		
		Пратећи објекти
		
		
		Заштита
		
		
		Укупно коридор
		
	
	
		
		Аутопут
  и магистрални путеви
		
		
		9,25
		
		
		1,08
		
		
		31,03
		
		
		72,451)
		
	
	
		
		Пруге
		
		
		2,80
		
		
		1,50
		
		
		37,70
		
		
		40,00
		
	
	
		
		Гасовод
		
		
		0,20
		
		
		0,02
		
		
		48,00
		
		
		48,22
		
	
	
		
		Телекомуникациони
  каблови
		
		
		0,25
		
		
		–
		
		
		0,52
		
		
		0,77
		
	
	
		
		Далеководи
  
		
		
		–
		
		
		0,12
		
		
		11,00
		
		
		11,12
		
	
	
		
		Магистрални
  цевовод
		
		
		0,26
		
		
		–
		
		
		1,64
		
		
		1,88
		
	

___________________________
1) Разлика у површинама је због ширине коридора ван зоне заштите
у коме се јављају утицају аутопута на окружење.
2.2.4. Простори за индустрију
Не
планира се значајније проширење постојећих индустријских зона које су лоциране у
оквиру грађевинских подручја градова Ниш, Бела Паланка, Пирот и Димитровград. Перспективно
се очекује технолошка преоријентација у коришћењу постојећих капацитета, укључивањем
нових програма са савременом технологијом, која захтева мање простора и обезбеђује
еколошки прихватљивију производњу.
2.2.5. Складишта и сервиси
Складишни
простор ће се у планском периоду интензивније ширити и опремати посебно уз градове
Ниш и Пирот, уз пограничну зону, као и у зонама интензивне пољопривредне производње.
Сервисне
зоне, осим уз веће градове, могу се развијати и као мање самосталне јединице уз
трасе магистралних саобраћајних праваца, као сервисно – трговинско – угоститељски
центри дуж аутопута у непосредној близини већих саобраћајних раскрсница као што
су туристичко-услужни центри: „Малча”, „Бела Паланка”, „Сопот”, „Суково” и „Градина”.

2.2.6. Специјализовани центри
Интензивирање
транспорта на магистралним правцима омогућиће даље јачање и уређење специјализованих
центара као што су: бањски (Нишка Бања, Островичке Терме, Бања Топило), робно-транспортни
(Ниш, Пирот), погранични (Градина), туристички и спортско – рекреативни центри
(Стара планина, Сува планина, Селичевица, Сићевачка клисура, Јелашничка клисура
и друге зоне природних вредности и непокретних културних добара).
2.3. Биланс планиране основне намене површина
Реализацијом
планских решења организације и уређења простора, која су усмерена ка оптимизацији
међуодноса намене и коришћења простора са једне и еколошких својстава простора са
друге стране, доћи ће до конверзија површина од 2,81 km² у општини Димитровград;
5,95 km² у граду Нишу; 6,2 km² у општини Бела Паланка до 9,57 km²
у општини Пирот. Биланс планиране намене површина дат је у Табели 2.
Табела
2. Биланс планиране основне намене површина 


VI. РАЗМЕШТАЈ МАГИСТРАЛНИХ ИНФРАСТРУКТУРНИХ
СИСТЕМА У ИНФРАСТРУКТУРНОМ КОРИДОРУ
Размештај
магистралних инфраструктурних система графички је приказан на рефералној карти
1. Просторног плана.
1. Положај коридора магистралних инфраструктурних 
система
*Службени гласник РС, број 96/2017
1.1. Положај коридора аутопута Е-80 Ниш – граница Бугарске
*Службени гласник РС, број 96/2017
Коридор ауто-пута Е-80 (ДП IА–А4; (М1.12)), дужине око 105.4 km почиње на 
његовом укрштању са коридором ауто-пута Е-75 (ДП IА–А1; (М-1)) (на стационажи 
ауто-пута Е-75 km 435+007; односно на стационажи аутопута Е-80 km 000+000) 
северозападно од Ниша, на петљи „Трупале”, код истоименог насеља, а завршава се 
на граници са Бугарском (на стационажи km 105+405,96). Ширина коридора износи од 
200 до 700 m. Обухвата аутопутно земљиште (појас аутопута) ширине око 70 m са 
обостраним заштитним појасом и појасом контролисане изградње укупне ширине 130 
m, односно 630 m.
У односу на морфолошке карактеристике и изграђеност простора, као и у односу 
на постојећу саобраћајну мрежу, коридор аутопута Е-80 (ДП IА–А4; (М1.12)), 
деоница Ниш – граница Бугарске има следећи положај и техничке карактеристике по 
деоницама:
1) Трупале–Просек (km 000+000 – km 17+462.63) – изграђена деоница аутопута 
пружа се на обе обале долине реке Нишаве у дужини од 17,46 km, са техничким 
карактеристикама за брзину кретања возила од 120 km/h са четири саобраћајне 
траке, две зауставне траке и разделним појасом. Пролази северним ободом града 
Ниша, пресеца формиране стамбене зоне и радну зону „Север” са Робно-транспортним 
центром „Ниш”, насеља Комрен, Пантелеј и Горњу Врежину раздвајајући их од 
градског језгра и већ формираних комуникација. Ова деоница је на благо нагнутом 
терену са јако повољним елементима ситуационог и нивелационог пружања. На овој 
деоници налазе се петље: „Трупале”, „Комрен”, „Центар I”, „Матејевац” и „Малча”, 
укрштај са ДП IБ-35; (Р-274) и више укрштаја са градским улицама и локалним 
путевима као и са мањим речним токовима;
2) Просек – Црвена река (km 17+462.63 – km 39+987.46) – деоница је са 
техничким карактеристикама за брзину кретања возила од 120 km/h са четири 
саобраћајне траке, две зауставне траке и разделним појасом. На деловима трасе у 
успону пре и после тунела Банцарево, предвиђенo је проширење попречног профила 
увођењем траке за спора возила. Ова деоница се састоји из два дела (лота) 
Просек–Банцарево (km 18+125.17 – km 27+550.00), у дужини од 9,4 km и Банцарево – 
Црвена река (km 27+550.00 – km 40+650.00) у дужини од 13,1 km. На простору иза 
села Малча, траса аутопута скреће на југоисток, прелази преко градске 
саобраћајнице, преко постојеће пруге Ниш–Димитровград и реке Нишаве, напушта 
Сићеваћку клисуру, пење се до коте (499 м.н.в.) и тунелом Банцарево од km 28+629 
до km 29+347 дужине 718 m пролази испод вододелнице у долину Црвене Реке. По 
висинској разлици коју савладава терен коридора аутопута би се могао сврстати у 
брдски до брдско – планински. Деоница Банцарево – Црвена Река на почетку се 
налази у сливу Куновачке реке, а онда на развођу траса ове деонице прелази у 
слив реке Драгуше, одакле прелази у долину Црвене Реке. Траса пролази кроз терен 
у коме се при ископу могу јавити бројне нестабилне косине, због којих се морају 
радити мере санације и додатне експропријације. 
Иза тунела на km 29+450 је Оперативни центар за управљање тунелом Банцарево. 
На делу где траса аутопута заузима положај постојећег државног пута II Б реда 
бр. 427 Нишка Бања – Јелашница – Црвена река, предвиђено је његово измештање. На 
овој деоници аутопута су предвиђене разне врсте објеката (мостови, натпутњаци, 
потпутњаци, пропусти) за пролаз водотокова, железничке пруге, државних путева и 
локалних саобраћајница, девијације постојећих саобраћајница, нови атарски путеви 
за прилаз њивама, регулације водотокова, објекти за провођење атмосферских вода 
и одвођење до реципијената.
За снабдевање тунела Банцарево електричном енергијом, у складу са условима 
„ЕПС Дистрибуција” д.о.о. Београд предвиђене су две ТС 10/0.4 kV Tунeл Бaнцaрeвo 
1 и ТС 10/0.4 kV Tунeл Бaнцaрeвo 2, испред и иза тунела. За њихово сигурно 
снабдевање према условима „ЕПС Дистрибуција” д.о.о. Београд потребна је изградња 
ТС 35/10 kV Бaнцaрeвo, изградња ДВ 35 kV од ТС 110/35 kV Сврљиг до ТС 35/10 kV 
Островица, 35 kV вода од ДВ 35 kV Пирот–Ниш (Островица–Долац) до ТС 35/10 kV 
Бaнцaрeвo и реконструкција ДВ 35 kV Пирот–Ниш (прикључак за ТС Островица – 
прикључак за ТС Долац). 
3) Црвена река – Чифлик (km 39+987.46 – km 52+653.79) – деоница аутопута је 
дужине 12,67 km са техничким карактеристикама за брзину кретања возила од 120 
km/h са четири саобраћајне траке, две зауставне траке и разделним појасом. Траса 
аутопута на овој деоници се пружа речном долином Нишаве у коридору између реке, 
железничке пруге Ниш–Димитровград и постојећег ДП IIА – 259 (М1.12). На km 
47+520 се укршта са ДП IIA-223 (Р244а). На самом крају деонице траса аутопута се 
пружа преко постојећег ДП IIА – 259 (М1.12). На km 46+490 се налази ,,петља Бела 
Паланка”. На овој деоници аутопута су предвиђене разне врсте објеката (мостови, 
натпутњаци, потпутњаци, пропусти) за пролаз водотокова, железничке пруге, 
државних путева и локалних саобраћајница, девијације постојећих саобраћајница, 
нови атарски путеви за прилаз њивама, регулације водотокова, објекти за 
провођење атмосферских вода и одвођење до реципијената. 
4) Чифлик–Станичење (km 52+653.79 – km 64+726.21) ова деоница аутопута је 
дужине 11.48 km са техничким карактеристикама за брзину кретања возила од 120 
km/h са четири саобраћајне траке, две зауставне траке и разделним појасом. Траса 
аутопута на овој деоници се пружа преко постојећег ДП IIА – 259 (М1.12) уском, 
вијугавом речном долином Нишаве. У овом коридору се налази и железничка пруга 
Ниш–Димитровград. Како је траса на овој деоници у коридору постојећег ДП IIА – 
259 (М1.12), предвиђено је проширење постојећег профила ДП IIА – 259 (М1.12) до 
ширине од 10,70 m на десној коловозној траци и изградња нове леве коловозне 
траке. 
На овој деоници аутопута су предвиђене разне врсте објеката (мостови, 
натпутњаци, потпутњаци, пропусти) за пролаз водотокова, железничке пруге, 
државних путева и локалних саобраћајница, девијације постојећих саобраћајница, 
нови атарски путеви за прилаз њивама, регулације водотокова, објекти за 
провођење атмосферских вода и одвођење до реципијената.
5) Станичење – Пирот исток (km 64+800 – km 81+450), дужина ове деонице 
аутопута износи 16,65 km и она је са техничким карактеристикама за брзину 
кретања возила од 120 km/h са четири саобраћајне траке, две зауставне траке и 
разделним појасом. Траса аутопута на овој деоници се пружа у коридору постојећег 
ДП IIА – 259 (М1.12), на делу трасе он представља паралелни некомерцијални пут, 
а делом је његова траса измештена. Делом се пружа речном долином Нишаве, а 
касније се река Нишава укршта са аутопутем и удаљава од њега. Аутопут се око 
Пирота креће паралелно постојећем магистралном путу, односно постојећој 
обилазници Пирота. Постојећа обилазница Пирота ДП IIА – 259 (М1.12) остаје са 
леве стране аутопута и користиће се као паралелни некомерцијални пут.
Северно од аутопута се пружа ДП IIA реда бр. 221 (R121) 
Књажевац–Пирот–Димитровград. На месту постојеће везе државног пута IIА реда бр. 
221 и државног пута IIА реда бр. 259, која је прекинута изградњом ауто-пута, 
предвиђена је нова веза ова два државна пута код km 66+450 (АП). На деоници се 
налази: на km 69+743 петља „Пирот – Запад”, на km 80+561 петља „Пирот – Исток”, 
два тунела са по две тунелске цеви, тунел „Сопот” дужине 115 m (km 65+865 до km 
65+980) и тунел „Сарлах” приближне дужине 477 m (km 72+709 до km 73+186), као и 
разне врсте објеката (мостови, натпутњаци, потпутњаци, пропусти) за пролаз 
водотокова, железничке пруге, државних путева и локалних саобраћајница, као и за 
провођење атмосферских вода. На km 73+400 аутопут се укршта са ДП IБ-39 (M9) 
Пирот – Бабушница – Власотинце – Лесковац – Лебане – Медвеђа – Приштина – Пећ – 
државна граница са Црном Гором. 
Код петље „Пирот Исток” је база за одржавање наспрам km 80+500 (АП). На овој 
деоници аутопута су осим наведених објеката предвиђене девијације постојећих 
саобраћајница, нови атарски путеви за прилаз њивама, регулације водотокова, 
објекти за провођење атмосферских вода и одвођење до реципијената.
За снабдевање тунела „Сопот” електричном енергијом, према условима „ЕПС 
Дистрибуција” д.о.о. Беорад предвиђена је изградња ТС 10/0.4 kV Сопотска петља – 
тунел, у путном појасу, а у непосредној близини постојеће ТС 10/0.4 kV Сопотска 
петља, чији ће водови бити превезани на нову ТС.
За снабдевање тунела „Сарлах” електричном енергијом, према условима „ЕПС 
Дистрибуција” д.о.о. Беорад предвиђена је изградња ТС 10/0.4 kV Тунел „Сарлах” 
који ће бити лоциран испред тунела „Сарлах”, а напајаће се 10 kV водовима из ТС 
35/10 kV Индустријски парк и ТС 35/10 kV Пирот 1, као и са стуба ДВ ТС 10/0.4 kV 
Тунел – ТС 10/0.4 kV ИВК.
6) Пирот исток – Димитровград (km 81+450 – km 95+731), дужина ове деонице 
аутопута износи 14,29 km и састоји се из два дела (лота) Пирот (исток) – Суково 
од km 81+450 до km 87+447.73, у дужини од 6 km и Суково–Димитровград од km 
87+447.73 до km 95+731.17 у дужини од 8,3 km. Траса аутопута је у коридору 
постојећег ДП IIА – 259 (М1.12). Пружа се равничарским тереном и претежно је у 
правцу и са минималним нагибом нивелете. На деоници између Пирота и 
Димитровграда јавља се више денивелисаних укрштаја са локалним путевима и са ДП 
IIА – 223 (Р-244а). На овој деоници је чеона наплатна рампа Димитровград на km 
95+375. Предвиђене су разне врсте објеката (мостови, натпутњаци, потпутњаци, 
пропусти) за пролаз водотокова, државних путева и локалних саобраћајница, нови 
атарски путеви за прилаз њивама, регулације водотокова, објекти за провођење 
атмосферских вода и одвођење до реципијената. У оквиру ове деонице је предвиђено 
измештање и осигурање путног прелаза преко железничке пруге, локалитет 
Чиниглавци на km 90+642.
7) Обилазница Димитровград (km 95+647 – km 103+915), дужина ове деонице 
аутопута износи око 8 km и она је са техничким карактеристикама за брзину 
кретања возила од 120 km/h са четири саобраћајне траке, две зауставне траке и 
разделним појасом. Траса аутопута прати ток реке Нишаве до уласка у градско 
подручје Димитровграда. Затим, обилази Димитровград и приградска насеља са 
северне стране преко стабилног, неплодног и неизграђеног земљишта, што не ремети 
постојеће функционисање Димитровграда и његов будући просторни развој. На делу 
граничног прелаза траса аутопута се уклапа у постојећу саобраћајницу. Положај 
петље „Димитровград” је западно од градског језгра на km 93+450. На предметној 
деоници се налазе два тунела: „Пржојна падина” km 95+576 до km 95+948 приближне 
дужине 0,37 km и „Прогон” од km 96+834 до km 97+865 приближне дужине 1,03 km. 
Иза излазног потала тунела „Пржојна падина” предвиђен је Оперативни центар 
„Димитровград” на km 96+215 за управљање тунелима „Прогон”, „Пржојна падина”, 
„Сарлах” и „Сопот”. На крају деонице је петља ,,Градина”, након које се аутопут 
уклапа у раније изведену деоницу до границе са Бугарском. На петљи Градина 
предвиђена је кружна раскрсница којом се кракови петље повезују са постојећим ДП 
IIА-259 и излазном саобраћајницом са теретног граничног терминала. Осим тунела 
на овој деоници су и: разне врсте објеката (мостови, натпутњаци, потпутњаци, 
пропусти) за пролаз железничке пруге, водотокова, државних путева и локалних 
саобраћајница, нови атарски путеви за прилаз њивама, регулације водотокова, 
објекти за провођење атмосферских вода и одвођење до реципијената.
*Службени гласник РС, број 96/2017
1.1.1. План размештаја пратећих садржаја у коридору аутопута Е-80*
*Службени гласник РС, број 96/2017
Основна подела подразумева садржаје којима се обезбеђује функција пута – 
функционални садржаји и садржаје за задовољење потреба корисника пута – садржаји 
за потребе корисника. Функционални садржаји директно утичу на укупне 
експлоатационе услове, а садржаји за потребе корисника, осим тога што посредно 
доприносе безбедности и удобности вожње, представљају извор додатног прихода за 
управљача пута и могу бити развојни подстицај за гравитационо подручје пута.
*Службени гласник РС, број 96/2017
1.1.1.1. Функционални пратећи садржаји*
*Службени гласник РС, број 96/2017
Функционални пратећи садржаји обухватају све службе и објекте чија је основна 
намена одржавање и мање оправке путних објеката и елемената, као и пратеће 
сервисне опреме.
Та група пратећих садржаја укључује и службе и/или објекте потребне за 
контролу и управљање саобраћајем на путу.
Функционални садржаји директно утичу на све битне услове експлоатације путног 
правца (нпр. брзине возила, проточност, безбедност и сигурност саобраћаја, 
удобност вожње итд.).
Функционални пратећи садржаји обухватају следеће основне групе:
1) Базе за одржавање путева су комплекси објеката у којима се смештају све 
службе и опрема за зимско и летње одржавање пута, организују се тако да покрију 
целовиту путну мрежу.
У коридору аутопута Е-80, деоница Ниш – граница Бугарске предвиђена је база 
за одржавање пута: Пирот исток на km 80+500; и дата је могућност за реализацију 
додатних: Вета на km 35+310; и Димитровград на km 95+570, а у односу на 
морфолошке, климатолошке и хидролошке карактеристике простора и у складу са 
реалним потребама управљача ЈП „Путеви Србије”.
2) Управљање и контрола саобраћаја обухвата службе за надгледање одвијања 
саобраћаја, управљање саобраћајем и непосредне интервенције у случају поремећаја 
саобраћаја, организују се такође, да покрију целовиту путну мрежу.
Просторним планом се дефинишу тунелски оперативни центри: ,,Банцарево” на km 
29+450 и тунелски оперативни центар ,,Димитровград” на km 96+215, као и њихово 
повезивање на ,,Регионални центар за управљање у Нишу”. 
Локације објеката контроле и управљања могу се, у складу са програмом развоја 
ЈП „Путеви Србије”, одредити и у оквиру осталих функционалних садржаја (по 
потреби и паркиралишта) у коридору аутопута. 
3) Наплата путарине обухвата службе и објекте намењене прикупљању, обради и 
контроли наплате. За обезбеђење затвореног система наплате путарине предвиђена 
су два чеона наплатна места (ЧНМ): km 17+155 – Mалча; km 95+375 – Градина и 
четири бочна (БНМ): Вета–Глоговац, Бела Паланка, Пирот запад и Пирот исток, уз 
напомену да се систем наплате путарине односно статус ЧНМ и БНМ може кориговати 
у складу са политиком управљача аутопута ЈП „Путеви Србије”.
*Службени гласник РС, број 96/2017
1.1.1.2. Пратећи садржаји за потребе корисника*
*Службени гласник РС, број 96/2017
Пратећи садржаји за потребе корисника пута обухватају све функције и објекте 
који треба да обезбеде безбедније и комфорније путовање. Утицај тих садржаја на 
показатеље експлоатације пута је посредан у погледу безбедности, сигурности и 
удобности у току вожње (нпр. одмор возача), али истовремено ти садржаји отварају 
могућност остварења директних прихода и могу послужити као подстицај развоја 
непосредног окружења.
На основу функционалних карактеристика пратећих садржаја за потребе корисника 
пута могуће је дефинисати следеће функционалне врсте и типове:
1) Паркиралишта која служе за краће задржавање и предах (15 до 30 мин.) било 
по потреби, било по жељи. Паркинг за путничке аутомобиле раздвојен је од 
паркинга за теретна возила и аутобусе који се паркирају на истој површини. 
Паркиралишта се опремају интерним телефоном, санитарним просторијама, водом за 
пиће, паноима с туристичким информацијама и мањим уређеним површинама за одмор. 
Тај тип пратећег садржаја могуће је додатно опремити мањим продавницама (нпр. 
покретне продавнице сезонског воћа) и/или кафеима који раде током 
најоптерећенијих месеци и то у часовима када је најинтензивнији саобраћај. 
Надзор и одржавање свих паркиралишта је повремен и спроводи га служба за 
одржавање пута с тим што је могуће да површине ван коловоза буду уговорна 
обавеза за купца продавнице и/или кафеа.
Паркиралишта се могу у одређеној мери стандардизовати.
У коридору аутопута Е-80, деоница Ниш – граница Бугарске предвиђено је 
тринаест паркиралишта (у правцу раста стационаже – седам десно и осам лево) и то 
на следећим локацијама:
– самостално једнострaно смакнуто паркиралиште – лево (km 016+025); 
– самостална обострана смакнута паркиралишта – десно и лево (km 020+025);
– самостална обострана смакнута паркиралишта – десно и лево (km 031+770);
– самостална обострана смакнута паркиралишта – десно и лево (km 035+620);
– самостална обострана смакнута паркиралишта – десно и лево (km 055+500);
– самостална обострана смакнута паркиралишта – десно и лево (km 076+000);
– самостално једнострaно смакнуто паркиралиште – десно (km 087+830); 
– самостално једнострaно смакнуто паркиралиште – лево (km 090+145).
2) Одморишта подразумевају дуже задржавање корисника (30 до 90 мин.) и имају 
раздвојене површине за паркирање путничких возила, аутобуса, теретних возила и 
ако постоји потреба, туристичких возила. Она садрже све програме паркиралишта 
као и додатно јавни телефон, осветљење, ресторане, продавнице кафе итд. На 
одморишту могу бити и пумпе за гориво и ауто-сервиси за мање услуге и оправке. 
Слободне површине су предвиђене за одмор и краћу рекреацију корисника пута. 
Надзор и одржавање коловозних површина је задатак службе за одржавање путног 
правца, док се све остале површине могу уговорно регулисати са закупцима 
садржаја.
Одморишта се могу у одређеној мери стандардизовати.
У коридору ауто-пута Е-80, деоница Ниш – граница Бугарске предвиђено је девет 
одморишта (у правцу раста стационаже – три десно и четири лево) и то на следећим 
локацијама:
– самостална обострана смакнута одморишта – лево и десно ,,Ниш 1” (km 
008+650); 
– самостално једнострано смакнуто одмориште – лево ,,Ниш 2” (km 016+150);
– самостална обострана смакнута одморишта – лево и десно ,,Бела паланка” (km 
046+600);
– самостално једнострано смакнуто одмориште – лево (km 067+500);
– самостално једнострано смакнуто одмориште – десно (km 068+000); 
– самостална обострана смакнута одморишта – лево и десно ,,Пирот” (km 
073+840)1.
3) Услужни центри су целовити мултифункционални пратећи садржаји који 
првенствено служе за дуже задржавање корисника пута. Они се поред претходно 
наведених елемената опремају мотелима, кампинг простором за рекреативна возила, 
пумпама за гориво, сервисима и радионицама. Они су мали и специфично 
урбанизовани комплекси потпуно комунално опремљени. Интерне саобраћајнице и 
површине за паркирање се раздвајају по врстама возила (путнички аутомобили, 
теретна возила, аутобуси), као и по сврси задржавања (нпр. издвојено 
паркиралиште за мотел). Услужни центри имају велики број запослених и локалне 
кориснике из ширег подручја аутопута. Приступ услужном центру се обезбеђује 
директно са путног потеза (деонице) за кориснике аутопута, док се за локалне 
кориснике обезбеђује приступ возилима са локалне мреже. Паркинг се формира на 
посебним површинама ослоњеним само на локалну мрежу и пешачко кретање до/од 
површина услужног центра. Такав концепт је обавезан за услужне центре како се не 
би мешало даљинско и локално кретање. Услужни центри раде 24 часа дневно током 
целе године. Надзор и одржавање свих површина услужног центра су стални уз 
могућу прерасподелу задатака као у случају одморишта.
Услужни центри су увек специфични комплекси под значајним утицајем 
карактеристика гравитационог подручја и локације. За услужне центре постављају 
се услови за обавезне и прихватљиве садржаје, као и услови повезивања с путним 
правцем на који су ослоњени уз рационалну процену колико садржаји треба да се 
програмирају и обликују према захтевима других корисника, односно корисника из 
ширег подручја. Основни принцип подразумева да услужни центри првенствено служе 
корисницима аутопута, па су потребе осталих корисника прихватљиве само у оној 
мери у којој не угрожавају неопходан квалитет услуге и ниво сигурности.
У коридору аутопута Е-80, деоница Ниш – граница Бугарске предвиђен је један 
услужни центар "Димитровград–Градина” на km 104+400. Његов положај је 
непосредно пре држане границе са Бугарском на месту где се сустичу ДП IА–А4, 
Магистрална једноколосечна железничка пруга број 5: Ниш – Димитровград – државна 
граница – (Драгоман) и ДП IIA–259. Преко ДП IIA–259 услужни центар 
,,Димитровград–Градина” остварује везу са ширим гравитационим подручјем преко 
државних путева ДП IIА–221 и ДП IIБ–429.
–––––––––––––––
1Лево одмориште 
на овој стационажи се планира у оквиру реконструкције и доградње локације 
постојеће бензинске станице у складу са техничким условима и сагласностима ЈП 
„Путеви Србије” и „Коридори Србије” д.о.о. Ова реконструкција по потреби 
подразумева измештање дела инфраструктуре (транспортне, енергетске, 
телекомуникационе и комуналне), укључујући и део државног пута.*
*Службени гласник РС, број 96/2017
1.1.2. Електроенергетски водови и постројења за потребе 
напајања садржаја аутопута*
*Службени гласник РС, број 96/2017
Напајање електричном енергијом садржаја аутопута и путних објеката (тунели, 
технички оперативни центри, базе за одржавање, наплатне рампе, петље итд.) 
обезбедиће се прикључењем на постојеће и изградњом нових трансформаторских 
станица, изградњом далековода разних напонских нивоа као и нисконапонске мреже 
(изван непосредног коридора аутопута).
*Службени гласник РС, број 96/2017
1.2. Положај коридора железничке пруге Е-70
*Службени гласник РС, број 96/2017
Дугорочна визија, положај, реализација и изградња коридора железничке пруге 
Е-70, представљена је на следећи начин: Коридор двоколосечне електрифициране 
железничке пруге високе перформансе за мешовити (путнички и теретни) саобраћај и 
комбиновани транспорт са пројектованим брзинама од 160 km/h, а где је то могуће 
и брзинама до 220 km/h (у даљем тексту: коридор железничке пруге Е-70), укупне 
дужине око 103,68 km, прати коридор (уз мања одступања ради неопходног 
кориговања радијуса кривина за потребе великих брзина) постојеће Магистралне 
једноколосечне железничке пруге број 5: Ниш – Димитровград – државна граница – 
(Драгоман) осим, на деоницама: 
– од станице Ниш Путничка до Просека и пруга (Црвени 
Крст) – одвојна скретница 2 – одвојна скретница 4 – (Ћеле Кула) које егзистирају 
у оквиру предметног плана, где их замењује нови обилазни крак Магистралне 
једноколосечне железничке пруге број 5: Ниш – Димитровград – државна граница – 
(Драгоман), укупне дужине око 20 km. Полазна тачка обилазне пруге је лоцирана на 
излазном грлу станице Ниш Ранжирна пруге Ниш Ранжирна – Црвени Крст. Обилазна 
пруга се уводи у будућу станицу Север без укрштања са постојећом пругом Београд 
– Младеновац – Лапово – Ниш – Прешево – граница Републике Македоније. Из станице 
Север се одваја колосек у правцу станице Црвени Крст и крак обилазне пруге у 
правцу нове станице Пантелеј, из које се даље одваја регионална пруга Црвени 
крст – Зајечар – Прахово Пристаниште. После станице Пантелеј, траса обилазне 
пруге води се паралелно са ауто-путем Е-80, коришћењем кривина великих радијуса 
које дозвољавају брзину до 160 km/h. Траса обилазне пруге иде паралелно са 
аутопутем све до уклапања у постојећу Магистралну једноколосечну железничку 
пругу број 5: Ниш – Димитровград – државна граница – (Драгоман) у рејону 
Просека. Пруге од станице Ниш Путничка до Просека и пруга (Црвени крст) – 
одвојна скретница 2 – одвојна скретница 4 – (Ћеле Кула) задржавају се за 
обављање путничког и теретног унутрашњег и међународног железничког саобраћаја 
до изградње и пуштања у експлоатацију једноколосечне обилазне пруге око Ниша, 
након чега се укидају;
– од Просека до Долца због техничких ограничења која 
постоје на овом делу, оштрих кривина на простору Сићевачке клисуре и заштите 
Парка природе Сићевачка клисура. Брзине кретања возова на постојећој 
Магистралној једноколосечној железничкој прузи број 5. кроз Сићевачку клисуру су 
од 70 до 85 km/h. Планирани коридор железничке пруге Е-70 од Просека до Долца 
пролази кроз масив Сићевачке клисуре са тунелским вођењем трасе све до уклапања 
у коридор постојеће Магистралне једноколосечне железничке пруге број 5: Ниш – 
Димитровград – државна граница – (Драгоман) у рејону Долца. 
Коначан положај новог коридора пруге високе 
перформансе Е-80 на деоници Просек–Долац, са тунелским вођењем трасе кроз масив 
Сићевачке клисуре, биће утврђен по изради и верификацији техничке документације 
на нивоу Генералног пројекта.
Дугорочна визија и изградња двоколосечне 
електрифициране железничке пруге високе перформансе за мешовити (путнички и 
теретни) саобраћај и комбиновани транспорт са пројектованим брзинама од 160 
km/h, а где је то могуће и брзинама до 220 km/h – Железничке пруге Е-70, 
одвијаће се у три фазе.
У првој фази изградиће се обилазни крак Магистралне 
једноколосечне железничке пруге број 5: Ниш – Димитровград – државна граница – 
(Драгоман), око Ниша, укупне дужине око 20 km, након чега ће се извршити 
електрификација једноколосечне пруге и службених места на целој деоници од Ниша 
до Димитровграда – државне границе – (Драгоман).
У циљу реализације реконструкције и модернизације 
предвиђено је следеће:
1) брзине кретања возова су од 70 до 85 km/h (кроз 
Сићевачку клисуру) због техничких ограничења која постоје на том делу, а до 120 
km/h на делу од Станичења до Димитровграда;
2) минимална ширина планума износи 6,60 m;
3) категорија пруге D4, маса по осовини од 22,5 t/os и 
маса по дужном метру од 8t/m’ и товарним профилом UIC-GC;
4) продужење пријемно-отпремних станичних колосека са 
циљем да се обезбеди корисна дужина до 660 m за саобраћај возова од 120 km/h у 
свим станицама, а у станицама Островица и Бела Паланка дужина по једног 
претицајног колосека корисне од 750 m;
5) горњи строј на отвореној прузи, главним пролазним и 
осталим колосецима су од шина типа 60Е1 на армирано бетонским праговима дужине 
2,60 m, са еластичним причврсним прибором;
6) осигурање службених места је са комплетним 
електронским сигнално сигурносним уређајима. Електронски сигнално-сигурносни 
уређаји садрже и интерфејсе за ETCS (за LEU – еуропетље, за LEU – еуробализе и 
за RBC) који омогућавају накнадно увођење ETCS нивоа 1 или 2, без имена на 
електронској поставници, већ само уз уградњу додатне спољне опреме (LEU-a за 
еуробализе и за еуропетље, еуропетљи, еуробализа и RBC) и каблова;
7) за путне прелазе који остају у функцији предвиђено 
је подизање нивоа осигурања аутоматским електронским уређајима са укључним и 
искључним тачкама и у зависности са излазним сигналима суседних станица;
8) електрификација једноколосечне пруге и службених 
места железничке пруге Ниш–Димитровград је системом вуче 25 kV/50Hz, са 
даљинским управљањем. Према до сада израђеној техничкој документацији, 
предвиђене локације електровучних подстаница (ЕВП-а), вучних елетроенергетских 
постројења (ПСН – постројење за секционисање код неутралних секција) и 
постројења за секционисање (ПС) су следеће:
– ПСН Нишка Бања, предвиђен је у km 10+280, са леве 
стране постојеће пруге, на катастарској парцели број 6093 КО Нишка Бања,
– ПС Долац, предвиђен је у km 31+560, са десне стране 
постојеће пруге, на катастарској парцели број 2917 КО Долац,
– ЕВП Бела Паланка, у km 41+980, са десне стране 
постојеће пруге, на деловима кат. парц. бр. 876, 877 и 878 КО Ново Село,
– ПС Чифлик у km 53+440, са десне стране пруге у зони 
станице Чифлик, на катастарској парцели број 1279 КО Чифлик,
– ПСН Станичење у km 63+935, са леве стране постојеће 
пруге, на катастарској парцели број 8518 КО Станичење,
– ПС Пирот у km 72+830, са десне стране постојеће 
пруге, на катастарској парцели број 4443/1 КО Пирот,
– ЕВП Суково у km 87+330, са десне уз постојећу пругу 
и асфалтни пут, на деловима кат. парц. бр. 8220/1, 857, 890, 891 и 892 КО 
Суково, град Пирот.
У случају да се укаже потреба за новим локацијама 
могућа је израда плана детаљне регулације на припадајућим подручјима локалних 
самоуправа у оквиру коридора.
У првој фази изградње потребно је прикључити и 
модернизацију и електрификацију деонице Црвени крст – Пантелеј до места 
повезивања са обилазницом, јер предметна деоница заједно са новим коридором 
железничке пруге Ниш–Димитровград представља функционалну целину.
У другој фази извршиће се реконструкција и 
модернизација једноколосечне железничке пруге и изградити и електрифицирати и 
други колосек од Долца до Димитровграда – државне границе – (Драгоман), како би 
се на овој деоници створили услови за функционисање двоколосечне електрифициране 
железничке пруге високе перформансе.
У трећој фази од Просека до Долца изградиће се тунели 
и остали објекти за двоколосечну електрифицирану железничку пругу високе 
перформансе, кроз масив Сићевачке клисуре са тунелским вођењем трасе, као и 
други колосек железничке обилазнице око града Ниша на деоници Ниш путничка – 
Просек у новом коридору. Постојећа деоница од Просека до Долца која пролази кроз 
Сићевачку клисуру и Парк природе Сићевачка клисура и постојећа деоница 
Магистралне једноколосечне железничке пруге број 5: Ниш – Димитровград – државна 
граница – (Драгоман) у зони Просека ка Нишкој Бањи, задржаће се као транспортни 
коридор, чија ће се намена одредити у будућности. Извршиће се такође, 
реконструкција железничких капацитета у зони Просека и Долца, са циљем стварања 
услова за функционисање двоколосечне железничке пруге високе перформансе Е-70 
(Ниш – Димитровград – граница Бугарске), и транспортне железнице у постојећем 
коридору једноколосечне железничке пруге на деоници Нишка Бања – Просек – Долац.
*Службени гласник РС, број 96/2017
1.3. Положај коридора електроенергетске инфраструктуре
Ниш
је једно од чворишта 400 kV-ног система Републике Србије што условљава мрежу од
великог броја далековода различитог напонског нивоа. Далеководи су грађени у коридорима,
како на подручју Ниша тако и дуж котлине Нишаве.
Са
подручја Ниша од ТС 400/220/110 kV „Ниш 2” пружају се коридори далековода, и то:
–
„Ниш 2 – Ниш 1” – иде преко брда Горица и Бубањ јужном страном грађевинског реона
и грана се према трафостаницама на градском подручју („Ниш 3” и „Ниш 8”) и према
Лесковцу. Коридор чине далеководи 110 kV (девет водова, од чега два планирана далековода
са два система водова);
–
„Ниш 2 – Косово Б” – постојећи далековод 400 kV иде ка југозападу ка планини Селичевици;
–
„Ниш 2 – Јагодина 4” – далековод 400 kV за Јагодину, са далеководом 220 kV за Крушевац,
двоструким далеководом 110 kV за „Ниш 13” и даље ка „Нишу 10” и планираним далеководом
400 kV за Крушевац чине коридор. Коридор од „Ниш 2” иде на север до преласка Нишаве,
где скреће на северозапад преко брда Виник и северно од Попове Главе, до испред
Топоничке реке, где се одваја далековод 220 kV за Крушевац ка западу;
–
„Ниш 2 – Лесковац” – постојећи далековод 220 kV са далеководом 400 kV за Лесковац
чини коридор ка југу који иде долином Кутинске реке до иза Лазаревог села где скреће
ка Лесковцу;
–
„Ниш 2 – Бор” – далековод 400 kV са далеководом 110 kV за Књажевац (Сврљиг) у заједничком
коридору је са „Ниш 2 – Јагодина”, оба постојећа, до преласка Нишаве где се одваја
и скреће на исток до Горње Врежине, а затим на североисток ка Сврљигу;
–
„Ниш 1 – Прокупље” – постојећи далековод 110 kV са планираним далеководом 110 kV
чини коридор који од ТС „Ниш 1” иде ка Прокупљу;
–
„Ниш 1 – Алексинац” – постојећи далековод 110 kV иде на север ка Алексинцу; 

–
„Ниш 2 – Софија” – далековод 400 kV за Софију, далековод 110 kV за Пирот и 110 kV
далековод за Нишку Бању, постојећи далеководи чине коридор који иде јужно до Нишке
Бање, надаље далековод 400 kV за Софију и далековод 110 kV за Пирот, по северним
обронцима Суве Планине и јужно од Беле Паланке и Пирота. Водови су раздвојени код
Јелашнице и од Беле Паланке (Мокра) и источно од Беле Паланке све до Пирота, те
за те деонице чине посебне коридоре.
Са
подручја Пирота полазе постојећи далеководи, и то:
–
„Ниш 2 – Софија” – далековод 400 kV за Софију источно од Пирота скреће ка североистоку,
прелази пут Е-80 Ниш – граница Бугарске и пругу за Димитровград, а затим скреће
на исток и прелази Нишаву све до преласка границе са Бугарском;
–
„Пирот 1 – Пирот 2 – Завој” – коридор чине далеководи 110 kV. Између ХЕ „Завој”
(Пирот) и ТС 110/35 kV „Пирот 2” коридор чини један вод. Од ТС „Пирот 2” коридор
иде ка југозападу до преласка аутопута Е-80 Ниш – граница Бугарске и железничке
пруге Ниш – Димитровград и чине га четири вода. На даље коридор чине два вода који
обилазе Пирот са јужне стране, од чега један вод улази у ТС 110/35 kV „Пирот
1”, а други иде према Нишу;
–
„Пирот 2 – Димитровград” – од краја коридора од четири далековода 110 kV, који полазе
од ТС 110/35 kV „Пирот 2”, вод за Димитровград скреће ка југоистоку до испред Димитровграда,
где скреће на исток, при чему прелази преко аутопута Е-80 Ниш – граница Бугарске
и железничке пруге Ниш – Димитровград и Нишаве и улази у ТС 110/35 kV „Димитровград”;
–
„Пирот – Бабушница” – од краја коридора од четири далековода 110 kV, који полазе
од ТС „Пирот 2” вод иде ка југозападу прелази аутопут Е-80 Ниш – граница Бугарске
до укрштаја са далеководом 400 kV за Софију, скреће ка западу, иде паралелно са
далеководом 400 kV до Костура, скреће ка југозападу и иде даље до ТС 110/35 kV
„Бабушница”;
–
„Пирот 1 – Сврљиг” – далековод 110 kV од ТС 110/35 kV „Пирот 1” иде на северозапад
до преласка Нишаве. По преласку Нишаве прелази аутопут Е-80 Ниш – граница Бугарске
скреће на запад до испред Црноклишта, где скреће ка северозападу и иде даље према
Сврљигу.
1.4. Положај коридора магистралних гасовода
*Службени гласник РС, број 96/2017
Постојећи магистрални гасовод МГ-09 Појате–Ниш улази у 
подручје плана са северозападне стране и долази до Главног разделног чвора (ГРЧ) 
„Ниш” и Главне мерно-регулационе станице (ГМРС) „Ниш – 1”, у непосредној близини 
насеља Чамурлија.
Од ГРЧ-а „Ниш” ка југу наставља магистрални гасовод 
МГ-11 (Ниш–Приштина, односно Лесковац и Врање).
Од главног разделног чвора „Ниш” ка истоку протежу се 
магистрални гасоводи МГ-10 Ниш–Димитровград и МГ-12 Ниш–Прахово. Коридор ових 
гасовода је заједнички од ГРЧ-а „Ниш”, одакле гасовод пролазећи кроз 
примопредајну станицу ППС „Трупале”, прелази ДП IIА-158 и наставља у правцу 
североистока прелазећи преко Црвеног брега и Рујничке реке одакле скреће ка југу 
и пролази између насељених места Горњи Комрен и Хум, наставља ка југоистоку, 
прелази Матејевачки пут и долази до ГМРС „Ниш 2”. Одатле гасовод прелази 
Бреничку и Матејевачку реку и наставља ка југоистоку до ГРЧ „Књажевац”, одакле 
се рачва у два крака према Прахову (МГ-12) и Димитровграду (МГ-10). 
Одавде се магистрални гасовод (МГ-10) пружа јужно 
преко ДП IА–А4 (М1.12), а потом скреће ка истоку и иде паралелно са државним 
путем у дужини од око 5500 m, прелази реку Нишаву и иде даље ка југу, где 
прелази Студену реку и у правцу југоистока пролази кроз насељено место 
Јелашница. Настављајући у правцу југоистока, гасовод прелази Сугарчев врх, 
потоке Смрденац и Моралија одакле иде паралелно са ДП IIБ-427 Нишка Бања – 
Јелашница – Црвена река до Старог гариња. Одавде се гасовод одваја северно од ДП 
IIБ-427 до Раскрсја, а потом наставља дуж ДП IIБ–427, пролазећи наизменично са 
леве и десне стране државног пута. Даље, гасовод скреће ка североистоку и 
наставља до железничке пруге Е-70, прелази је и пружа се између реке и 
железничке пруге, а потом прелази реку Нишаву. Одатле гасовод пролази кроз 
Дражевски брод, прелази поток Криви Дол и реку Нишаву, наставља ка југоистоку, 
па опет прелази реку Нишаву и улази у ГМРС „Бела Паланка”. Одатле гасовод у 
правцу југоистока и истока прати ток реке Нишаве, а даље скреће ка југу до 
преласка железничке пруге Е-70, и ДП IА-А4 (М1.12). Одатле гасовод скреће ка 
северу до насеља Кременица, иде паралелно са ДП IА-А4 (М1.12) преко Мисирковог 
рога, наставља југоисточно, два пута прелази ДП IА-А4 (М1.12) и наставља ка 
истоку, прелази поток Стубал и приближава се ДП IА-А4 (М1.12), иде даље до 
насељеног места Понор и наставља источно. Даље гасовод прелази поток Балван и 
Маглићку реку, општински пут за насељено место Блато, потом прелази Расничку 
реку, Безданску реку, поток Рогоз, сече општински пут за Присјан и у правцу 
североистока и истока наставља у дужини од око 7400 m до ГМРС „Пирот”. Од овог 
објекта гасовод наставља у правцу југоистока у дужини од око 1200 m, укршта се 
са железничком пругом Е-70 и ДП IА-А4 (М1.12), а потом скреће ка североистоку и 
иде преко Бачевих ливада. Даље наставља југоисточно и паралелно са железничком 
пругом Е-70 и ДП IА-А4 (М1.12), а потом прелази реку Јерму. Даље гасовод прелази 
општински пут ка Градишту, тангира корито реке Нишаве, а затим наставља у правцу 
југоистока и опет прелази железничку пругу Е-70 и ДП IА-А4 (М1.12). Гасовод 
потом наставља у истом правцу сече локалне путеве и поток који пролази кроз 
Срећковац и обилази насељено место Срећковац. Одавде се гасовод укршта са 
железничком пругом Е-70, ДП IА-А4 (М1.12) и реком Нишавом и наставља ка 
југоистоку, а потом ка истоку до ГМРС „Димитровград”. Одавде се гасовод пружа 
даље ка југоистоку преко Гладног поља и Кандине баре и долази до ППС 
„Димитровград” која се налази у непосредној близини државне границе. Крајња 
тачка је интерконекција гасовода на граници Републике Србије и Бугарске.
Концепција развоја и мере заштите животне средине 
коридора магистралног гасовода (МГ-10) спроводиће се у складу са Уредбом о 
утврђивању Просторног плана подручја посебне намене инфраструктурног коридора 
магистралног гасовода Ниш– Димитровград са елементима детаљне регулације 
(„Службени гласник РС”, број 102/16).
*Службени гласник РС, број 96/2017
1.5. Положај коридора магистралне телекомуникационе
инфраструктуре
Коридор
ове инфраструктуре обухвата оптичке и коаксијалне каблове. Коридор се пружа паралелно
спољној ивици аутопута Е-80 Ниш – граница Бугарске најчешће на растојању од 3,0
до 20,0 метара од жичане ограде аутопута. Постојећи коаксијални кабл и оптички кабл
положени су са северне стране аутопута Е-80 Ниш – граница Бугарске и том страном
долазе до петље „12. фебруар” и улаза у Ниш до уласка у транзитну централу „Ниш”.
Постојећи
оптички кабл између Ниша и Димитровграда положен је од транзитне централе „Ниш”
кабловском канализацијом до Нишке Бање, а потом поред пута Р-241а Ниш – Бела Паланка
и аутопута Е-80 који пресеца северно од Банцарева иде до насеља Црвена река. Од
насеља Црвена река до Беле Паланке оптички коридор прати трасу железничке пруге
Ниш – Димитровград и поново пресеца аутопут Е-80. На улазу у Белу Паланку коридор
скреће на север и обилази насеље до регионалног пута Р-262 Бела Паланка – Пирот.
Пратећи овај регионални пут оптички кабл пресеца аутопут Е-80 Ниш – граница Бугарске
на два места до насеља Чифлик. Од насеља Чифлик до улаза у Пирот оптички кабл прати
трасу железничке пруге Ниш – Димитровград. Затим оптички кабл пролази кроз Пирот,
па наставља ка Димитровграду са јужне стране регионалног пута Ниш – Димитровград
пресецајући аутопут Е-80 Ниш – граница Бугарске код места Јовановац. Оптички кабл
пролази кроз насеље Димитровград, а потом северно од железничке пруге пресеца аутопут
Е-80 Ниш – граница Бугарске код Градиња и са северне стране аутопута наставља ка
граници Бугарске.
Постојећи
коаксијални кабл од Ниша ка Димитровграду полази од транзитне телефонске централе
„Ниш„ иде кроз насеља Матејевац, Кнез Село, Малчу и Јелашницу где се укршта са аутопутем
Е-80 Ниш – граница Бугарске и потом прати регионални пут Р-241а Ниш – Бела Паланка
до насеља Црвена Река пресецајући аутопут Е-80 Ниш – граница Бугарске. Од насеља
Црвена Река траса коаксијалног кабла прати регионални пут Ниш – Пирот са јужне стране,
пресеца аутопут Е-80 Ниш – граница Бугарске, пролази кроз Белу Паланку и наставља
да прати пут Р-262 Бела Паланка – Пирот. Код насеља Грљан, један крак коаксијалног
кабла улази у Пирот, а други крак обилази Пирот са јужне стране и код насеља Пољска
Ржана прелази аутопут Е-80 Ниш – граница Бугарске и железничку пругу Ниш – Димитровград.
Одавде траса коаксијалног кабла прати регионални пут са северне стране до насеља
Градиште, где пресеца аутопут Е-80 Ниш – граница Бугарске. Од насеља Градиште до
улаза у Димитровград траса коаксијалног кабла прати регионални пут са јужне стране.
После проласка кроз Димитровград траса коаксијалног кабла иде са северне стране
у односу на железничку пругу Ниш – Димитровград, пресеца аутопут Е-80 Ниш – граница
Бугарске код места Градиње и наставља до границе са Бугарском.
1.6. Положај магистралне водопривредне инфраструктуре
Водопривредна
инфраструктура заступљена је са регионалним водоводом, акумулацијама, пољима за
наводњавање и објектима за одбрану од поплаве.
„Нишавски
подсистем” за снабдевање водом припада „Доње-јужноморавском регионалном систему”.
Из овог система снабдевају се водом насеља у Нишу, Белој Паланци, Пироту и Димитровграду,
а снабдеваће се водом и општине Гаџин Хан и Мерошина. Ослања се на акумулације:
„Селова” (у изградњи), на Топлици и „Завој” (изграђена) на Височици и извориште
подземних вода „Медиана”. 
Коридор
магистралног цевовода Љуберађа-Ниш као елеменат регионалног водовода у простор коридора
улази испод села Дивљана (општина Бела Паланка), иде поред регионалног Р-244 пута
Бабушница-Бела Паланка до села Мокра, одакле се креће према Белој Паланци, скреће
на запад и долином Нишаве њеном левом обалом иде паралелно са регионалним путем
Ниш – Димитровград до села Врандол, пролазећи пре тога испод корита Нишаве и испод
пута Е-80 Ниш – граница Бугарске. Напустивши атар села Врандол, цевовод се
протеже до села Крупац, пролази испод регионалног пута Ниш – Пирот улази у Сићевачку
клисуру иде њоме између Нишаве и железничке пруге Ниш Димитровград и излази из ње
низводно од села Просек. По изласку из Сићевачке клисуре цевовод пролази испод железничке
пруге, иде поред регионалног пута Ниш-Димитровград, пролази кроз атаре села Горња
и Доња Врежина, иде северном границом Нишког насеља Пантелеј и улази у резервоар
прве висинске зоне „Виник”.
Будући
цевовод, од ХЕ Пирот до споја са постојећим магистралним регионалним цевоводом по
својој припадности улази у састав „Нишавског подсистема”. Коридор овог цевовода
планиран је са почетком источно од Пирота, од компезационог базена ХЕ Пирот, лоцираног
у непосредној близини Пирота, на десној обали Нишаве на локалитету „Залужје”, одакле
се коридор пружа дуж корита Нишаве између Пирота и деснообалног одбрамбеног насипа,
излази из Пирота, пролази јужном страном локалитета „Бег – башта”, напушта приобаље
Нишаве и наставља паралелно са регионалним путем Р-121 Пирот – Књажевац. Прошавши
источном страном локалитета „Ледине”, коридор наставља дуж наведеног регионалног
пута обилазећи будућу акумулацију „Сопот”, напушта регионални пут Р-121 Пирот –
Књажевац и испод узвишења „Градиште” се приближава коридору долинске трасе аутопута
Е-80 Ниш – граница Бугарске и наставља паралелно са њиме до подножја узвишења „Божин
врх” пролазећи пре тога кроз локалитете: „Мађијка”, „Горње поље” и „Брежиње” (јужна
страна), дуж планиране акумулације „Чифлик” и укрстивши се са коридором трасе пруге
за возове великих брзина. После проласка северно од узвишења „Божин врх”, коридор
трасе цевовода наставља десном обалом Нишаве, пролази северном страном локалитета
„Острво” испод брда „Мала рудина” и кроз локалитет „Подбрдо”, укршта се са коридором
трасе аутопута Е-80 Ниш – граница Бугарске и коридором трасе пруге за брзе возове
и наставља локалитетима „Луг” и „Јањине”. Дуж северне границе поља за наводњавање
поред главног доводног канала, уз два укрштања са већ споменутим коридором трасе
пруге за возове великих брзина, све до проласка испод корита Нишаве и даље левом
обалом Нишаве дуж северозападне стране обилазнице постојећег магистралног пута m 1.12 Ниш – Димитровград око Беле Паланке до споја са постојећим магистралним регионалним
цевоводом.
Од
значајних изворишта у оквиру граница Просторног плана издвајају се:
1)
карсна врела, и то:
–
„Крупац” у близини истоименог села – општина Ниш;
–
„Белопаланачко врело” у Белој Паланци;
–
„Мокрањско врело” у атару села Мокра – општина Бела Паланка;
–
„Крупачко врело” у атару села Крупац – општина Пирот;
2)
извори, и то:
–
„Бањица” са црпном станицом „Гњилан”, „Кавак” са црпном станицом, „Божица” и „Ћелташ„
на истоименим локалитетима у општини Пирот;
–
„Ивково врело” у алувиону Нишаве, на истоименом локалитету у атару села Градиње
– општина Димитровград.
Карсна
врела: „Крупац” и „Мокрањско врело” укључена су у Нишавски подсистем доње-јужноморавског
регионалног система за снабдевање становништва водом; „Крупачко врело” и извори
„Бањица” са црпном станицом „Гњилан” за снабдевање Гњилана и „Кавак” са црпном станицом.
„Божица” и „Ћелташ„ припадају систему за снабдевање водом Пирота, а „Ивково врело”
систему за водоснабдевање Димитровграда.
За
водоснабдевање Пирота поред наведених користиће се и бунар „Сарлах”.
Акумулације
„Чифлик” и „Сопот” намењене су потребама електроенергетике. Брана „Чифлик” је предвиђена
на Нишави у близини истоименог села. Језеро је дугачко око 3,3 km и протеже се узводно
до локалитета „Тутунџика”. Брана „Сопот” је планирана такође на Нишави на истоименом
локалитету. Језеро је дугачко око 2,5 km и протеже се дуж локалитета „Пејчин дел”,
„Дубравица” и „Ледине”.
Поља
за наводњавање су планирана у Бело-Паланачком пољу на десној обали Нишаве на локалитетима:
„Шетровац”, „Јањине” и „Луг” и у Пиротском пољу на локалитетима: „Мамушница”, „Барачански
рид”, „Џингине врбе”, „Божурато” и „Колина падина”.
Објекти
за одбрану од поплаве – одбрамбени насипи планирани су углавном на Нишави и служе
за одбрану урбаних простора Ниша, Беле Паланке, Пирота и Димитровграда. Међусобом
се повезују насипи чиме се формирају мање касете и заокружују у целовите системе
за одбрану од поплава.
Планирани
објекти за одбрану од бујичних вода предвиђени су на значајним бујичним токовима:
Велепољској реци, Топоничкој реци, Рујничком потоку, Хумском потоку, Требињском
потоку, Малчанској реци, Црвеној реци, Моклишком потоку, Осмаковској реци, Петровој
реци, Темској реци, Расничком потоку, Рогозу и Јерми. У обзир су узети водотоци
хидрографске класе А – бујичне реке, Б – бујичне речице и В – бујични потоци и категорије
разорности I – ексцесивна ерозија, II – јака ерозија и III – средња ерозија.
1.7. Положај коридора продуктовода
*Службени гласник РС, број 96/2017
Положај коридора продуктовода (нафтних деривата) кроз 
Републику Србију (деоница Панчево–Београд–Смедерево–Јагодина–Ниш) малим делом се 
налази у инфраструктурном коридору Ниш – граница Бугарске (у дужини од око 5,13 
km) и то на подручју града Ниша (КО: Трупале, Поповац, Медошевац, Доњи Комрен и 
Ниш – Црвени Крст). 
Продуктовод се углавном води испод пољопривредног 
земљишта на прописаном растојању од објеката, водотока, путева, гасовода и 
железничких пруга. На територији предметног плана, долази из правца северозапада 
у коридору ауто-пута Е-75: Београд–Ниш, са леве стране аутопута, обилази петљу 
„Трупале” са североисточне стране, скреће према југоистоку и наставља коридором 
ауто-пута Е-80: Ниш – граница Бугарске са леве стране аутопута, долази до петље 
„Ниш север”, када прелази на десну страну аутопута. Обилази петљу „Ниш север” са 
јужне стране, прати коридор аутопута и долази до терминала „Ниш”.
Терминал „Ниш” се налази у оквиру комплекса постојећег 
складишта НИС „Петрола” са анексом непосредно уз комплекс чија је укупна 
површина сa анексом cca 5,03 ha.
На простору комплекса терминала планирају се као 
обавезни садржаји следећи објекти: постројења и уређаји неопходни за обављање 
горе наведених функција терминала: резервоари за складиштење моторних горива са 
танкванама, управна зграда, техничко-сервисни објекат (радионица, ватрогасница и 
др.), трафостаница, портирница, интерне саобраћајнице и платои.
У оквиру анекса непосредно уз комплекс терминала 
потребно је изградити: чистачко место, филтере, редукциону станицу, систем за 
прикупљање бензинских пара, пумпну станицу за продуктоводе, мерну станицу за 
бензине, дизеле и продуктоводе, и постројење за третман зауљених отпадних вода.
Концепција развоја и мере заштите животне средине 
коридора продуктовода спроводиће се у складу са Уредбом о утврђивању Просторног 
плана подручја посебне намене система продуктовода кроз Републику Србију (Сомбор 
– Нови Сад – Панчево –Београд – Смедерево – Јагодина – Ниш) („Службени 
гласник РС”, број 19/11).
*Службени гласник РС, број 96/2017
2. План веза инфраструктурних система са окружењем
*Службени гласник РС, број 96/2017
2.1. План веза ауто-пута Е-80 с окружењем
*Службени гласник РС, број 96/2017
Везе ауто-пута Е-80 с окружењем оствариваће се путем 
петљи и денивелисаних укрштања, применом следећих критеријума:
– успостављањем веза с аутопутем на местима укрштања 
са државним путевима I реда и саобраћајно најфреквентнијим државним путевима II 
реда и/или јавним општинским путевима, уз коришћење алтернативних путних 
праваца;
– успостављањем веза градских и општинских центара у 
окружењу коридора са аутопутем, по могућству на местима већ постојећих укрштаја 
са правцима главних градских – насељских саобраћајница; 
– успостављањем веза ауто-пута са подручјима значајним 
за развој туризма, индустрије, робно-транспортних центара и сл. 
*Службени гласник РС, број 96/2017
2.1.1. Петље*
*Службени гласник РС, број 96/2017
На коридору ауто-пута Е-80 од Трупала до границе 
Бугарске налази се 10 петљи и то:
– петља „Трупале” (km 435+007) (km 0+000) у функцији 
рачвања аутопута из правца Бугарске (Е-80) на правце према Београду (Е-75) и 
Републици Македонији (Е-75);
– петља „Ниш север” (km 002+250) преко које се град 
Ниш (Булевар „12. фебруар”) и ДП IIА-158 (Р-214) Алексинац–Ниш укључују на 
ауто-пут;
– петља „Ниш исток” (km 009+315) налази се на укрштању 
аутопута са ДП IIБ-426 (Р274) и градском магистралом „булевар Медијана” и 
представља излаз града Ниша према истоку;
– петља „Малча” (km 016+620) – преко које су повезани 
ДП IB – 35 (М-25) Зајечар – Ниш са ауто-путем Е-80 и широм саобраћајном мрежом.

– планирана петља „Вета” (km 034+500);
– планирана петља „Бела Паланка” (km 045+730) – преко 
које су Бела Паланка и околина повезани са аутопутем, ДП IIА-259 (М1.12) 
Ниш–Димитровград, ДП IIА-223 (Р-244а) Бабушница – Бела Паланка – Сврљиг;
– планирана петља „Пирот запад” (km 069+665) преко 
које се остварује веза са ДП IБ-39 (М9), ДП IIА-259 (М1.12) Ниш–Димитровград, ДП 
IIА-221(Р121) и ДП IIБ-428 (Р262);
– планирана петља „Пирот исток” (km 080+617), преко 
које Пирот остварује везу са ДП IБ-39 (М9), ДП IIА-259 (М1.12) Ниш–Димитровград 
и ДП IIА-223 (Р244а);
– планирана петља „Димитровград” (km 096+170) која се 
налази западно од Димитровграда, а непосредно пре укрштања аутопута са реком 
Нишавом и градским саобраћајницама. У функционалном смислу представља везу 
аутопута преко градских саобраћајница са ДП IIА-259 (М1.12) Ниш–Димитровград и 
ДП IIА-221 (Р121) и ДП IIB-429 (Р244);
– планирана петља „Градина” (km 103+675) – веза 
аутопута са граничним прелазом и са робно-транспортним центром обавља се преко 
петље „Градина”. Преко ове петље се и постојећи пут из Димитровграда укључује на 
ауто-пут Е-80. Она представља источну везу Димитровграда са ауто-путем Е-80.
*Службени гласник РС, број 96/2017
2.1.2. Денивелисана укрштања*
*Службени гласник РС, број 96/2017
Денивелисаним укрштањима се обезбеђује квалитетно 
повезивање и проходност саобраћајне мреже на подручју инфраструктурног коридора 
изградњом надвожњака или подвожњака, односно објеката изнад или испод ауто-пута 
Е-80.
Утврђују се следећи посебни критеријуми за размештај 
денивелисаних укрштања:
– задржавају се постојеће трасе свих државних и јавних 
општинских путева и њиховог денивелисаног укрштања са аутопутем;
– обезбеђује се денивелисано укрштање за све 
некатегорисане општинске путеве (атарске путеве – пољски, шумски), с тим да 
место укрштања може бити померено са трасе атарског пута на дистанци максималне 
дужине 0,5 km, у ком случају се обезбеђује изградња деонице некатегорисаног 
општинског пута дуж ограде аутопута до погодног места за укрштање;
– уколико је потребно обезбеђује се бар једно 
денивелисано укрштање за подручје катастарске општине чију територију пресеца 
аутопут;
– размештајем денивелисаних укрштања јавних и 
некатегорисаних општинских путева са аутопутем обезбедиће се удаљеност суседних 
укрштања која је већа од 2 km, а мања од 4 km;
– на отвореном простору, по правилу, предност ће имати 
надвожњаци, а у насељима подвожњаци, док ће остали надземни водови 
(водопривредни, енергетски и др.) бити проведени испод трасе;
– димензионисањем надвожњака или подвожњака обезбеђује 
се пролазак свих врста возила (нпр. пољопривредне механизације) за двосмерни 
саобраћај, тако да минимална висина подвожњака износи 4,5 m, а ширина 6 m; 
– мостови (за премошћавање водотока, сувих долина и 
депресија) предвидеће се као вишенаменски, са могућношћу коришћења за колски и 
пешачки саобраћај или пролаз ниске дивљачи; 
– инсталације и водови, који су положени уз аутопут и 
пругу, сместиће се ван ограђеног аутопутног или пружног појаса, а уколико не 
постоји адекватно решење за њихово измештање, инсталацијама и водовима 
обезбедиће се посебне мере приступа и заштите.
Денивелисана укрштања (прелази преко/испод) аутопута 
су:
Taбела 1: Списак укрштаја на аутопуту Е-80, Ниш – граница 
Бугарске

	
		
		
		OБЈЕКАТ
		
		
		стационажа
		
		
	
	
		
		1.
		
		
		надвожњак
		
		
		2+497.00
		
		
	
	
		
		2.
		
		
		подвожњак
		
		
		3+306.00
		
		
	
	
		
		3.
		
		
		подвожњак
		
		
		4+715.00
		
		
	
	
		
		4.
		
		
		подвожњак
		
		
		7+022.00
		
		
	
	
		
		5.
		
		
		подвожњак
		
		
		7+868.00
		
		
	
	
		
		6.
		
		
		подвожњак
		
		
		9+537.00
		
		
	
	
		
		7.
		
		
		надвожњак
		
		
		14+391.00
		
		
	
	
		
		8.
		
		
		надвожњак
		
		
		16+944.00
		
		
	
	
		
		9.
		
		
		подвожњак
		
		
		18+340.00
		
		
	
	
		
		10.
		
		
		подвожњак
		
		
		19+268.00
		
		
	
	
		
		11.
		
		
		подвожњак
		
		
		19+940.00
		
		
	
	
		
		12.
		
		
		подвожњак
		
		
		22+288.00
		
		
	
	
		
		13.
		
		
		подвожњак
		
		
		25+588.00
		
		
	
	
		
		14.
		
		
		тунел „Банцарево”
		
		
		27+973.00
		
		
		28+696.00
		
	
	
		
		15.
		
		
		подвожњак
		
		
		34+614.00
		
		
	
	
		
		16.
		
		
		подвожњак
		
		
		37+535.00
		
		
	
	
		
		17.
		
		
		надвожњак
		
		
		38+994.00
		
		
	
	
		
		18.
		
		
		подвожњак
		
		
		40+262.00
		
		
	
	
		
		19.
		
		
		подвожњак
		
		
		42+055.00
		
		
	
	
		
		20.
		
		
		подвожњак
		
		
		42+894.00
		
		
	
	
		
		21.
		
		
		подвожњак
		
		
		43+775.00
		
		
	
	
		
		22.
		
		
		подвожњак
		
		
		45+200.00
		
		
	
	
		
		23.
		
		
		подвожњак
		
		
		45+830.00
		
		
	
	
		
		24.
		
		
		подвожњак
		
		
		46+050.00
		
		
	
	
		
		25.
		
		
		надвожњак
		
		
		46+855.00
		
		
	
	
		
		26.
		
		
		подвожњак
		
		
		47+425.00
		
		
	
	
		
		27.
		
		
		надвожњак
		
		
		49+626.00
		
		
	
	
		
		28.
		
		
		подвожњак
		
		
		56+345.00
		
		
	
	
		
		29.
		
		
		надвожњак
		
		
		56+728.00
		
		
	
	
		
		30.
		
		
		подвожњак
		
		
		59+266.00
		
		
	
	
		
		31.
		
		
		надвожњак
		
		
		60+109.00
		
		
	
	
		
		32.
		
		
		подвожњак
		
		
		60+945.00
		
		
	
	
		
		33.
		
		
		подвожњак
		
		
		61+962.00
		
		
	
	
		
		34.
		
		
		надвожњак
		
		
		63+080.00
		
		
	
	
		
		35.
		
		
		подвожњак
		
		
		64+235.00
		
		
	
	
		
		36.
		
		
		надвожњак
		
		
		65+295.00
		
		
	
	
		
		37.
		
		
		тунел „Сопот”
		
		
		65+792.00
		
		
		65+908.00
		
	
	
		
		38.
		
		
		надвожњак
		
		
		66+450.00
		
		
	
	
		
		39.
		
		
		надвожњак
		
		
		69+665.00
		
		
	
	
		
		40.
		
		
		надвожњак
		
		
		69+987.00
		
		
	
	
		
		41.
		
		
		тунел „Сарлах”
		
		
		72+640.00
		
		
		73+127.00
		
	
	
		
		42.
		
		
		подвожњак
		
		
		75+410.00
		
		
	
	
		
		43.
		
		
		надвожњак
		
		
		76+968.00
		
		
	
	
		
		44.
		
		
		надвожњак
		
		
		77+712.00
		
		
	
	
		
		45.
		
		
		подвожњак
		
		
		78+912.00
		
		
	
	
		
		46.
		
		
		подвожњак
		
		
		80+267.00
		
		
	
	
		
		47.
		
		
		подвожњак
		
		
		80+467.00
		
		
	
	
		
		48.
		
		
		подвожњак
		
		
		80+780.00
		
		
	
	
		
		49.
		
		
		надвожњак
		
		
		82+515.00
		
		
	
	
		
		50.
		
		
		надвожњак
		
		
		84+138.00
		
		
	
	
		
		51.
		
		
		подвожњак
		
		
		87+562.00
		
		
	
	
		
		52.
		
		
		подвожњак
		
		
		89+030.00
		
		
	
	
		
		53.
		
		
		надвожњак
		
		
		89+530.00
		
		
	
	
		
		54.
		
		
		надвожњак
		
		
		91+588.00
		
		
	
	
		
		55.
		
		
		подвожњак
		
		
		92+288.00
		
		
	
	
		
		56.
		
		
		подвожњак
		
		
		93+049.00
		
		
	
	
		
		57.
		
		
		подвожњак
		
		
		94+046.00
		
		
	
	
		
		58.
		
		
		подвожњак
		
		
		96+195.00
		
		
	
	
		
		59.
		
		
		подвожњак
		
		
		97+546.00
		
		
	
	
		
		60.
		
		
		тунел „Пржојна падина”
		
		
		98+342.00
		
		
		98+926.00
		
	
	
		
		61.
		
		
		тунел „Прогон”
		
		
		99+535.00
		
		
		100+640.00
		
	
	
		
		62.
		
		
		подвожњак
		
		
		101+693.00
		
		
	
	
		
		63.
		
		
		подвожњак
		
		
		102+502.00
		
		
	
	
		
		64.
		
		
		подвожњак
		
		
		103+472.00
		
		
	
	
		
		65.
		
		
		надвожњак
		
		
		104+500.00
		
		
	

*Службени гласник РС, број 96/2017
2.1.3. Паралелни алтернативни 
путни правци*
*Службени гласник РС, број 96/2017
2.1.3.1. Алтернативни путни 
правци*
*Службени гласник РС, број 96/2017
Основне функције алтернативног путног правца ауто-пута 
Е-80 су:
– обезбеђење алтернативног путног правца из правца 
запада према истоку у Инфраструктурном коридору, ради омогућавања обављања дела 
саобраћаја на овом правцу без наплате путарине;
– пријем саобраћаја са попречних путних праваца и 
усмеравање на аутопут преко најближих петљи;
– успостављање везе државних путева II реда, 
општинских путева и фреквентнијих градских саобраћајница, као и задовољење 
локалних саобраћајних потреба у Инфраструктурном коридору.
Коридор алтернативног путног правца пружаће се 
паралелно коридору аутопута Е-80 са деоницама са десне и леве стране, чије ће се 
функционално повезивање остварити преко ДП IIА-259 (М1.12) Ниш–Димитровград 
односно, његовим деоницама које нису обухваћене планираном трасом аутопута Е-80 
и паралелним некомерцијалним путем Бела Паланка – Пирот. 
*Службени гласник РС, број 96/2017
2.1.3.2. Паралелни некомерцијални 
пут Бела Паланка – Пирот*
*Службени гласник РС, број 96/2017
Паралелни некомерцијални пут је подељен на три 
деонице.
Почетак прве деонице (km 51+055.33) је на месту где 
пројектована осовина напушта ДП IIА-259 (М1.12). Након тога паралелни пут 
пролази испод моста (km 51+255.88) на аутопуту Е-80, затим мостом (km 51+855.72) 
преко железничке пруге Ниш – Димитровград и реке Нишаве и идући обалом Нишаве се 
на km 52+700 укључује у коридор локалног пута 
Клење–Љубатовица–Стража–Црноклиште. До краја деонице (km 55+288.49) траса 
паралелног пута је положена коридором поменутог локалног пута и удаљена је од 
аутопута Е-80 до 1,7 km. Хоризонтална геометрија трасе диктирала је рачунску 
брзину од 60 km/h. Веза са локалном путном мрежом се остварује преко раскрсница 
и прикључака, а за свако насељено место предвидети бар по једно аутобуско 
стајалиште. На овој деоници су и: разне врсте објеката (мостови, пропусти) за 
пролаз железничке пруге, водотокова, локалних саобраћајница, нови атарски путеви 
за прилаз њивама, регулације водотокова, објекти за провођење атмосферских вода 
и одвођење до реципијената.
Део паралелног пута на почетку друге деонице води се 
независно од аутопута, пролазећи изнад села „Селиште”, користећи делимично стари 
(земљани) пут који је водио до Пирота, до km 56+800.00 када се приближава 
аутопуту. На km 59+020.00, поново напушта коридор аутопута, долази до села 
„Црноклиште” прелазећи мостом преко „Петрове” реке, и даље пролазећи испод села. 
Геометрију трасе је диктирала рачунска брзина од 60 km/h. Највећим делом траса 
паралелног пута је вођена уз аутопут. Паралелни пут својим трупом належе на 
пројектовану косину насипа аутопута, тако да поменуте саобраћајнице имају 
заједнички труп, тампон се одводњава заједничким дренажним системом. Веза са 
локалном путном мрежом се остварује преко раскрсница и прикључака, а за свако 
насељено место предвидети бар по једно аутобуско стајалиште. На овој деоници су 
и: разне врсте објеката (мостови, пропусти) за пролаз водотокова и локалних 
саобраћајница, нови атарски путеви за прилаз њивама, регулације водотокова, 
објекти за провођење атмосферских вода и одвођење до реципијената.
Трећа деоница паралелног некомерцијалног пута на 
почетку прати аутопут са леве стране, а затим испред тунела „Сопот” натпутњаком 
на km 65+370 (АП) прелази са десне стране аутопута, пролази кроз постојећи тунел 
„Сопот” и иде све до натпутњака иза петље „Пирот запад” делом по постојећем ДП 
IIА-259 (М1.12), а делом као нова траса. Натпутњаком на km 70+060 (АП) прелази 
на леву страну аутопута, све до тунела ,,Сарлах”, где се повезује на постојећи 
ДП IIА-259 (М1.12). На месту постојеће везе са државним путем IIА реда бр. 221, 
која је прекинута изградњом аутопута, предвиђена је нова веза ова два државна 
пута код km 66+450 (АП). Геометрију трасе је диктирала рачунска брзина од 60 
km/h. Веза са локалном путном мрежом се остварује преко раскрсница и прикључака, 
а за свако насељено место предвидети бар по једно аутобуско стајалиште. На овој 
деоници су и: разне врсте објеката (мостови, пропусти) за пролаз водотокова и 
локалних саобраћајница, нови атарски путеви за прилаз њивама, регулације 
водотокова, објекти за провођење атмосферских вода и одвођење до реципијената.
*Службени гласник РС, број 96/2017
2.1.3.3. Паралелне сервисне 
саобраћајнице*
*Службени гласник РС, број 96/2017
Основне функције паралелних сервисних саобраћајница 
ауто-пута Е-80 су да:
– на деоницама коридора аутопута обезбеде прилаз 
грађевинском подручју насеља и градова;
– врше пријем саобраћаја са паралелних сервисних 
магацинских, трговинско – угоститељских и спортско-рекреативних садржаја поред 
аутопута и усмеравају их на аутопут.
Положај сервисних саобраћајница утврђиваће се 
одговарајућим урбанистичким планом за насељено место, односно применом 
просторног плана јединице локалне самоуправе уз поштовање критеријума прикључења 
на аутопут на петљама.
*Службени гласник РС, број 96/2017
VII. ЗАШТИТА ПРОСТОРА
Ограничења
у коришћењу и мере заштите простора на подручју Просторног плана приказане су графички
на рефералној карти 3. Просторног плана.
1. Утицај инфраструктурног коридора на животну
средину
Глобална
анализа утицаја постојећих и планираних инфраструктурних система на животну средину
показује да се сви ефекти испољавају у оквиру три основна вида утицаја, и то:
–
утицаји који се јављају као последица грађења објекта и који су привременог карактера;
–
утицаји који се јављају као последица егзистенције система у простору, који имају
трајни карактер; 
–
утицаји који се јављају као последица експлоатације система кроз време, који су
трајног карактера.
Интензитет
ових утицаја варира од система до система, а ефекти на животну средину се испољавају
кроз: буку, аерозагађење, вибрације, загађење вода, загађење и деградацију тла,
заузимање земљишта, просторно раздвајање функција, угрожавање флоре и фауне, деградацију
пејзажа, угрожавање природних и историјских културних добара, социо-економске утицаје
и ризик од акцидената и других непогода.
Посебно
негативни утицаји појављују се на коридору аутопута Е-80 и то на деоници Трупале
– Просек, зато што својим већим делом она пролази кроз континуално изграђено ткиво
Ниша. Својом трасом у заштитној огради аутопут пресеца градске саобраћајне токове,
деградира визуре и претставља фактор ограничења јединственог, уједначеног и усклађеног
уређења и организовања простора са једне и друге стране аутопута.
2. Мере заштите простора од негативног утицаја
инфраструктурног коридора
Уређење
простора у коридорима планираних магистралних инфраструктурних система одвијаће
се према правилима, смерницама и условима утврђеним овим Просторним планом до доношења
разраде Просторног плана на нивоу регулационог плана и/или усклађивања важећих урбанистичких
планова са овим просторним планом.
2.1. Заштита насеља
Насеља
се штите од негативних утицаја инфраструктурних система који су изражени кроз ефекте
буке, вибрација, аерозагађења, опасности од акцидената изградњом обилазнице аутопута
Е-80 изван грађевинског подручја Ниша, Пирота и Димитровграда и обилазница магистралних
путева око насеља (Малча, Блато);
Уколико
изградња обилазница није изводљива у планском периоду насеља се штите:
–
измештањем свих стамбених објеката који се налазе на удаљености мањој од 50 m од
ограде аутопута, односно 25 m од ограде пруге, уколико се за њих не може обезбедити
заштита од буке, вибрација и аеро-загађења применом техничких мера заштите;
–
обезбеђењем техничких мера заштите од буке, вибрација и аерозагађења свих стамбених
објеката који се налазе на удаљености мањој од 300 m од трасе аутопута (деонице
Ниш–Трупале–Просек, Јелашница, Црвена Река, Клење, Чифлик, Црноклиште и Димитровград),
односно 200 m од последњег колосека (деонице Ниш, Лесковик, Врандол, Станичење,
Пирот, Градина и Димитровград);
–
обезбеђењем минималне удаљености магистралног гасовода од стамбених објеката која
износи 30 m, као и спровођење мера заштите за оне удаљене од 30 m до 200 m од трасе
гасовода.
2.2. Заштита пољопривредног земљишта и шума
Мере
заштите односе се пре свега на рационално коришћење простора за потребе изградње
и експлоатације магистралних инфраструктурних система и то трасирањем инфраструктурних
система најкраћим путем од Ниша до границе Бугарске, трасом оптимално прилагођеном
условима теренима, паралелним вођењем инфраструктурних система у коридору и коришћењем
постојећих траса увек када је то технички и функционално изводљиво. Пољопривредно
земљиште се штити контролисаним пречишћавањем атмосферских вода са коловоза и трупа
пруге пре упуштања у најближи реципијент или ретенциони простор.
Шумски
фонд се одржава и штити пошумљавањем деградираних и оголелих површина аутохтоном
и еколошки одговарајућом вегетацијом.
У
случају уситњавања постојећих катастарских парцела и поремећаја мреже пољских путева,
а због изградње инфраструктурног коридора, комасацијом ће се извршити прегруписавање
катастарских парцела и урадити нова путна мрежа.
2.3. Заштита ваздуха
Заштита
ваздуха се унапређује стварањем система зелених површина међусобно повезаних са
врстама адекватно одабраним и одржаваним. Мере заштите ваздуха обухватају рекултивацију
оштећеног земљишта и одговарајуће пејзажно уређење заштитних коридора.
2.4. Заштита вода и заштита од вода
Утврђују
се следеће мере заштите вода:
–
насеља већа од 5.000 ЕС (Ниш и Пирот) и сва индустрија морају да до 2027. године
изграде одговарајућа постројења за пречишћавање отпадних вода, ради заштите квалитета
вода до нивоа прописаних класа површинских вода; Бела Паланка и Димитровград поседују
постројења за третман отпадних вода. Важећом законском регулативом приписане су
следеће класе воде:
1)
Нишава: од границе Бугарске – до Димитровграда – II категорија;
2)
Нишава: од Димитровграда – до ушћа реке Темске – II б категорија;
3)
Нишава: од ушћа реке Темштице – до Ниша – II а категорија;
4)
Нишава: од Ниша – до ушћа у Јужну Мораву – II б категорија;
–
подручје на коме се налази извориште подземних вода код Пирота и подручја изворишта
површинских вода од којих се захтева високи квалитет треба штитити од намерних или
случајних загађења и других утицаја инфраструктурних система у коридору;
–
токсичне индустријске отпадне воде подвргнути предтретману пре упуштања у градску
канализацију или у централно постројење за пречишћавање отпадних вода;
–
планска рационализација потрошње;
–
расподела вода имаће приоритете: гарантовани минимум, снабдевање становништва водом
за пиће, наводњавање, енергетика, рекреација, снабдевање индустрије водом, рибњаци;
–
наменско испуштање воде из акумулације ради очувања водног режима у периоду маловођа,
као и у случајевима акцидентних загађења;
–
организационе и економске мере којима се онемогућују и санкционишу активности које
доводе до нарушавања квалитета вода.
Утврђују
се следеће мере заштите од вода:
–
заштита од поплава организује се системом одбрамбених насипа (пасивна заштита) и
коришћењем постојећих и будућих акумулација и ретензија (активна заштита);
–
системи одбрамбених објеката организују се тако да заједнички бране једну територијалну
целину – касету;
–
око великих насеља и крупних привредних центара формирају се мање касете ради остваривања
високо захтеваног степена заштите;
–
меродавне велике воде за заштитне насипе одређују се према значају простора и објеката
који се штите и то према Табели 3;
–
радови на уређењу корита изводе се у циљу обезбеђења стабилности и функционалности
линијских система (насипа) за заштиту од поплава;
–
експлоатација материјала из речних корита врши се плански без неповољних ефеката
по режим вода и биоценозу;
–
ради сузбијања процеса ерозије и разорног дејства воде у кориту бујичних водотокова
и контролу наноса, примењују се технички (насипи, зидане преграде и др.) и биолошки
радови (пошумљавање, затрављивање и др.);
–
прикупљање, транспорт и евакуација отпадних вода из насеља и индустријских погона
врши се затвореним каналима и контролисано испушта у пријемник;
–
прикупљање, транспорт и евакуација атмосферских вода палих на подручје брањених
касета врши се затвореним и отвореним каналима и контролисано испушта у водопријемник.
Табела 3. Меродавне велике воде за заштитне
насипе


2.5. Заштита природних добара
*Службени гласник РС, број 96/2017
Планска решења коридора инфраструктурних система не 
индикују значајније неповољне утицаје на заштићена природна добра и еколошки 
значајна подручја, а очекивани утицаји могу се избећи, смањити или надокнадити.
Заштићена природна добра у обухвату предметног плана 
(или њихови делови) (Природни споменик „Каменички вис 1”, Споменик природе „Дуд 
запис у Медошевцу”, Споменик природе „Новоселски брест – запис”, Споменик 
природе „Бели дуд у Нишкој бањи”, Парк природе „Сићевачка клисура” – режими 
заштите II и III степена, Специјални резерват природе „Јелашничка клисура” – 
режим заштите II степена, Споменик природе „Крупачко врело”– режим заштите II 
степена, Специјални резерват природе „Сува планина” – режим заштите I и II 
степена, Парк природе „Стара планина” – режим заштите II и III степена), штите 
се посебним мерама које су утврђене уредбама које уређују заштиту ових природних 
добара. За разраду овог просторног плана плановима нижег реда, као и за све 
радове на просторима ових природних добара обавезно је накнадно обезбедити 
посебне детаљне услове Завода за заштиту природе Србије и мишљење управљача 
заштићених природних добара.
У обухвату овог просторног плана налазе се и два добра 
у поступку заштите („Два стабла храста медунца у Чукљенику” и Специјални 
резерват природе „Крупачко блато”). Такође, у обухвату се налазе и еколошки 
значајна подручја и делови Еколошке мреже Србије (делови IPA, IBA, РВА и EMERALD 
мреже) – „Каменички вис 1”, „Сува планина”, „Сићевачка клисура”, „Јелашничка 
клисура”, „Шљивовички вис”, „Стара планина”, „Јерма”, „Димитровград – Големи 
врх”.
На заштићеном подручју успостављају се следећи режими 
заштите: 1) I степена, 2) II степена и/или 3) III степена.
Режим заштите I степена – строга заштита, спроводи се 
на заштићеном подручју или његовом делу са изворним или мало измењеним 
екосистемима изузетног научног и практичног значаја, којом се омогућавају 
процеси природне сукцесије и очување станишта и животних заједница у условима 
дивљине.
Режим заштите I степена: 
1) забрањује коришћење природних ресурса и изградњу 
објеката; 
2) ограничава радове и активности на научна 
истраживања и праћење природних процеса, контролисану посету у образовне, 
рекреативне и општекултурне сврхе, као и спровођење заштитних, санационих и 
других неопходних мера у случају пожара, елементарних непогода и удеса, појава 
биљних и животињских болести и пренамножавања штеточина, уз сагласност 
министарства надлежног за послове заштите природе.
Режим заштите II степена – активна заштита, спроводи 
се на заштићеном подручју или његовом делу са делимично измењеним екосистемима 
великог научног и практичног значаја и посебно вредним пределима и објектима 
геонаслеђа.
У II степену заштите могу се вршити управљачке 
интервенције у циљу рестаурације, ревитализације и укупног унапређења заштићеног 
подручја, без последица по примарне вредности њихових природних станишта, 
популација, екосистема, обележја предела и објеката геонаслеђа, обављати 
традиционалне делатности и ограничено користити природни ресурси на одржив и 
строго контролисан начин.
Режим заштите II степена:
1) забрањује изградњу индустријских, металуршких и 
рударских објеката, асфалтних база, рафинерија нафте, као и објеката за 
складиштење и продају деривата нафте и течног нафтног гаса, термоелектрана и 
ветрогенератора, лука и робно-трговинских центара, аеродрома, услужних 
складишта, магацина и хладњача, викендица и других породичних објеката за одмор, 
експлоатацију минералних сировина, тресета и материјала речних корита и језера, 
преоравање природних травњака, привредни риболов, уношење инвазивних алохтоних 
врста, изградњу објеката за рециклажу и спаљивање отпада и образовање депонија 
отпада;
2) ограничава регулацију и преграђивање водотока, 
формирање водоакумулација, мелиорационе и друге хидротехничке радове, изградњу 
хидроелектрана, соларних електрана и електрана на био-гас, објеката туристичког 
смештаја, угоститељства, наутичког туризма и туристичке инфраструктуре и уређење 
јавних скијалишта, изградњу објеката саобраћајне, енергетске, комуналне и друге 
инфраструктуре, стамбених и економских објеката пољопривредних газдинстава, 
традиционално коришћење камена, глине и другог материјала за локалне потребе, 
изградњу рибњака, објеката за конвенционално гајење домаћих животиња и дивљачи, 
риболов, лов, сакупљање гљива, дивљих биљних и животињских врста, газдовање 
шумама и шумским земљиштем, формирање шумских и пољопривредних монокултура, 
уношење врста страних за дивљи биљни и животињски свет регије у којој се налази 
заштићено подручје и примену хемијских средстава.
Режим заштите III степена – проактивна заштита, 
спроводи се на заштићеном подручју или његовом делу са делимично измењеним и/или 
измењеним екосистемима, пределима и објектима геонаслеђа од научног и практичног 
значаја.
У III степену заштите могу се вршити управљачке 
интервенције у циљу рестаурације, ревитализације и укупног унапређења заштићеног 
подручја, развој села и унапређење сеоских домаћинстава, уређење објеката 
културно-историјског наслеђа и традиционалног градитељства, очување 
традиционалних делатности локалног становништва, селективно и ограничено 
коришћење природних ресурса и простора уз потребну инфраструктурну и другу 
изградњу. 
Режим заштите III степена: 
1) забрањује изградњу рафинерија нафте и објеката 
хемијске индустрије, металуршких и термоенергетских објеката, складишта нафте, 
нафтних деривата и природног гаса, уношење инвазивних алохтоних врста и 
образовање депонија;
2) ограничава изградњу других индустријских и 
енергетских објеката, асфалтних база, објеката туристичког смештаја и јавних 
скијалишта, инфраструктурних објеката, складишта индустријске робе и 
грађевинског материјала, викендица, експлоатацију и примарну прераду минералних 
сировина, образовање објеката за управљање отпадом, изградњу насеља и ширење 
њихових грађевинских подручја, лов и риболов, формирање шумских и пољопривредних 
монокултура, примену хемијских средстава и друге радове и активности који могу 
имати значајан неповољан утицај на природне и друге вредности заштићеног 
подручја.
Режим заштитне зоне заштићеног подручја забрањује и 
ограничава радове и активности за које се (у поступку утврђеним законом и другим 
прописима) утврди да могу имати значајан неповољан утицај на биолошку 
разноврсност, вредности геонаслеђа и предела тог заштићеног подручја. 
Одређују се следеће мере и препоруке за избегавање, 
отклањање и умањивање неповољних утицаја изградње инфраструктурних система на 
природна добра и природне вредности:
– пројектовати и изградити одговарајуће еколошке 
прелазе сходно Правилнику о специјалним техничко-технолошким решењима која 
омогућавају несметану и сигурну комуникацију дивљих животиња („Службени гласник 
РС”, број 72/10), а заштитно зеленило формирати тако да осим основне функције 
(заштита од ветра, буке, ерозије и др.) има и улогу очувања и унапређења 
карактеристичне слике предела;
– сечу шуме и уклањање појединачних стабала дрвећа, 
посебно на местима премошћавања река, свести на најнеопходнији минимум;
– уколико се у току радова наиђе на геолошка и 
палеонтолошка налазишта (фосили, минерали, кристали и др.), која би могла 
представљати заштићену природну вредност налазач је, сходно члану 99. Закона о 
заштити природе („Службени гласник РС”, бр. 36/09 и 88/10) дужан да о налазу 
обавести министарство надлежно за послове заштите природе у року од осам дана од 
проналаска и предузме мере заштите од уништења, оштећивања или крађе до доласка 
овлашћеног лица;
– у складу са Законом о процени утицаја на животну 
средину („Службени гласник РС”, бр. 135/04 и 36/09) и Уредбом о утврђивању Листе 
пројеката за које је обавезна процена утицаја и Листе пројеката за које се може 
захтевати процена утицаја на животну средину (тачка 7. подтач. 1) и 2) 
(„Службени гласник РС”, број 114/08) инвеститор је обавезан да у поступку 
спровођења Просторног плана, изради Студију о процени утицаја изградње и 
експлоатације планираних инфраструктурних објеката на животну средину. Студија о 
процени утицаја израђује се на нивоу Идејног пројекта и без сагласности на 
студију, не може се приступити извођењу радова. У том смислу је, а у складу са 
чл. 7, 8. и . Закона о заштити природе, обавезно обраћање Заводу за заштиту 
природе Србије са захтевом за давање детаљнијих услова заштите природе за израду 
Студије.
*Службени гласник РС, број 96/2017
2.6. Заштита биљног и животињског света
Површине
под измењеном вегетацијом, обухватају путни и пружни појас (појас насипа и усека,
канали) који се након изградње озелењава. Оне се штите пре свега одвођењем атмосферских
вода са коловоза и трупа пруге у забарене депресије са природном водом.
Обавезно
је утврђивање „еколошких коридора” (пролаза за фауну), оптималног размака око 2 
km, изнад или испод трупа аутопута и пруге на деоницама аутопута и пруге, а посебно
на деоницама поред Каменичког Виса и преко Суве планине.
У
зоне прелаза и пролаза треба уградити мере заштите од буке, подићи ремизе, обезбедити
мрежу зелених коридора – путева фауне и повезати ремизе са зеленим масивима.
Утврђивање
еколошких коридора урадиће се разрадом Просторног плана на нивоу регулационог плана.
2.7. Заштита пејзажа
Негативни
визуелни ефекти се умањују:
–
адекватним озелењавањем насипа и конструкција аутохтоним врстама;
–
уклапањем усека и насипа у природни облик терена;
–
преобликовањем терена нарушеног морфолошког лика у складу са пејзажом;
–
поновним успостављањем трајног биљног покривача на свим местима на којима су престале
активности које прате грађење;
–
композиционим решењем зелених масива на улазима и излазима из тунела;
–
формирањем нових појасева заштитног зеленила са распоредом зелених масива, који
ће смањити утицај једноличности трасе, наизменичним отварањем и затварањем визура
према околном пределу.
Заштиту
пејзажа посебно извршити на делу коридора аутопута од Јелашнице до Црвене Реке и
од Беле Паланке до Пирота.
2.8. Заштита од акцидената
Мере
заштите од акцидената дефинисане су посебним програмима, у односу на прописан метод
процене опасности од врсте загађивача који садрже мере за отклањање последице акцидената.
Ризик
од акумулација „Чифлик” и „Сопот”, смањиће се систематском контролом водозахватних
објеката и брана и благовременом интервенцијом у случају зарушавања брана и хаваријског
пражњења акумулација.
Неопходно
је урадити студију ризика са утврђивањем кота могућих поплавних таласа и заштите
природних и материјалних добара у случају акцидената.
2.9. Заштита непокретних културних добара
На
подручју Просторног плана налази се 79 непокретних културних добара 
(у
даљем тексту: НКД), од чега је утврђено (проглашењем и уписом у регистар), заштићено
и категорисано је осам НКД и то четири културна добра од великог значаја и четири
културна добра. Културних добара од изузетног значаја нема.
Добра
која уживају претходну заштиту су остала, евидентирана добра (71 добро) за која
ће се вредновати споменична својства, предлог за утврђивање за културно добро и
категоризацију припремити и проглашење извршити у И етапи реализације Просторног
плана.
У
делу коридора на подручју града Ниша су споменици културе у Сићеву Св. Богородица
– манастир и археолошка налазишта у Хуму Велика чука – праисторијско насеље.
У
делу коридора на подручју општине Бела Паланка је археолошко налазиште у Белој Паланци
Ремесиана.
У
делу коридора на подручју општине Пирот је споменик културе у Пироту Момчилов град.
Културна
добра од великог значаја се налазе у градским (Ниш) и општинским центрима (Бела
Паланка, Пирот, Димитровград) и њихова заштита већ је уграђена у просторне, генералне
и регулационе планове. 
Утврђују
се следеће основне мере заштите НКД на подручју инфраструктурног коридора:
–
пре изградње појединачних инфраструктурних система мора се обезбедити стручна опсервација
терена од стране надлежне службе заштите културних добара;
–
при пројектовању и изградњи појединачних инфраструктурних система, у договору са
надлежном службом заштите културних добара треба се што је могуће више удаљити од
НКД. Ако се при изградњи појединачних инфраструктурних система не могу заобићи постојећа
НКД мора се претходно истражити локалитет (код некропола и мањих праисторијских
насеобина) и после завршених истраживања, под одређеним условима, предати локација;
–
до утврђивања мера техничке заштите постојећих НКД и њихове околине не смеју се
вршити активности изградње и уређења простора без претходне сагласности надлежне
службе заштите културних добара;
–
при изградњи појединачних инфраструктурних система мора се обезбедити присуство
надлежних стручњака који ће вршити надзор и документовати евентуалне налазе;
–
ако се при извођењу земљаних радова наиђе на археолошка налазишта или предмете,
извођач радова је дужан да, без одлагања, прекине радове и обавести надлежну службу
заштите споменика културе и предузме мере да се налаз не уништи или оштети, да се
сачува на месту и у положају у ком је откривен;
–
при изградњи и експлоатацији простора, заштита, презентација и укључивање у туристичку
понуду културних добара од великог значаја, морају се у свему вршити према важећим
просторним, генералним и регулационим плановима.
2.10. Заштита од елементарних непогода и ратних
разарања
Концепт
заштите од елементарних непогода и ратних разарања уграђен је у планска решења Просторног
плана која обухватају организацију, намену и коришћење простора, планирање мреже
саобраћајне, водопривредне и електроенергетске инфраструктуре и примену општих принципа,
мера и норматива заштите од елементарних непогода и ратних разарања.
Заштита
од елементарних непогода остварује се санацијом и уређењем инфраструктурних појасева,
подизањем ватрозаштитних и снегобраних појасева целом дужином угрожених траса и
спровођењем биоинжењерских мера на земљишту подложном ерозији.
Посебне
мере заштите од ратних разарања утврђене су посебним анексом „Одбрана и заштита
подручја инфраструктурног коридора Ниш – граница Бугарске од ратних разарања” који
је саставни део Просторног плана.
2.11. Заштита геолошких ресурса
*Службени гласник РС, број 96/2017
За одрживо и ефективно коришћење познатих (истражених) 
и потенцијалних (претпостављених или делимично доказаних) минералних ресурса, 
основни предуслов јесте, израда Дугорочне минералне стратегије и политике 
Републике Србије, као и реализација више стратешких докумената који се директно 
или индиректно односе на минералне ресурсе. 
Концепција одрживог коришћења минералних сировина овог 
подручја заснива се на: 
– стварању услова за интензивније и комплексније 
коришћење истраженог и билансираног минералног богатства, у првом реду за 
доказане резерве угља и више неметала (грађевинско-технички камен, кречњак, 
пескови и др.), затим руда злата, сребра, бакра и других пратећих елемената; 
– стимулисању рударства малих капацитета, односно 
оптималног коришћења малих лежишта, што је посебно интересантно код злата и 
квалитетнијег грађевинско-техничког камена; 
– разради стратегије размештаја рударских производних 
капацитета, полазећи од локације рудних лежишта, оптималног избора метода 
откопавања, потребног простора за одлагалишта свих врста јаловине, евентуална 
будућа проширења постојећих капацитета;
– санирању деградиране (загађене, девастиране) 
површине око постојећих рударских објеката (одлагалишта из рударских радова, 
флотација, топионице и др.) и развоју пројеката који минимално угрожавају 
животну средину, применом тзв. „зелено инжењерство” и „технологије без или са 
минимумом отпадака”.
*Службени гласник РС, број 96/2017
VIII. ПРАВИЛА ЗА УРЕЂЕЊЕ И КОРИШЋЕЊЕ ПРОСТОРА

1. Правила за утврђивање размештаја и потребног простора за 
изградњу инфраструктурних система
*Службени гласник РС, број 96/2017
1.1. Саобраћајна инфраструктура
*Службени гласник РС, број 96/2017
Утврђују се следећи основни критеријуми за размештај 
пратећих садржаја у коридору аутопута Е-80:
1) размештај пратећих садржаја обезбедиће функционално 
задовољавање:
– безбедности саобраћаја (неповољним се сматрају 
локације на самој петљи и у њеној непосредној близини, улазним и излазним 
крацима петље),
– комфора корисника аутопута и пратећег садржаја 
(локација не сме да буде место „насилног” успорења на аутопуту,
– основних захтева у погледу садашњих и будућих 
потреба и могућност фазне реализације пратећих садржаја у зависности од 
интензитета саобраћаја и неопходних реконструкција;
2) поштовање оптималних функционалних растојања између 
пратећих садржаја (ритам), уз уважавање постојећег стања, односно стечених 
обавеза везаних за постојеће објекте који имају грађевинске или употребне 
дозволе;
3) равномерно распоређивање пратећих садржаја на целој 
деоници аутопута, тако да свака локална заједница има директне и индиректне 
користи у смислу запошљавања локалног становништва, прихода од пореза на профит 
објеката и др.;
4) да на једној локацији може да егзистира само једна 
доминантна функција са допунским, компатибилним садржајима, са улазном и 
излазном саобраћајницом на аутопут;
5) одступање од критеријума 2) и 3) и гушћи распоред 
пратећих садржаја на коридору 10c могућ је код урбаних центара (међународног и 
регионалног значаја) утврђених Просторним планом Републике Србије (Ниш и Пирот) 
и на прилазу путним граничним прелазима, који се налазе на коридору 10c 
(Димитровград–Градина), због веће фреквенције улазног и излазног саобраћаја на 
аутопуту;
6) рангирање деоница према вероватноћи коришћења 
пратећих садржаја на основу просечног годишњег дневног саобраћаја и 
карактеристика гравитационог подручја посматране деонице аутопута (ранг 
укрштања, годишњи обим и неравномерност улазно-излазног саобраћаја); 
7) стационажа одређеног садржаја представља стационажу 
на средини дужине у односу на уливне и изливне траке аутопута. Стационаже 
коришћене при изради Просторног плана су оријентационе а прецизније ће бити 
дефинисане након израде техничке документације, а према потреби и израдом 
геодетских елабората. Након завршетка изградње аутопута потребно је израдити 
пројекат изведеног стања, којим ће се утврдити коначне стационаже, а као почетак 
узети чвор бр. 148, Петља „Трупале”, km 0+000,00. Стационаже које су дате у 
Просторном плану, оријентационо (са тачношћу +/- 1000 m), до последње деонице, 
омогућавају усаглашавање са стационажама датим у техничкој документацији.
За изградњу пратећих садржаја у коридору ауто-пута 
препоручује се поштовање еколошких принципа и критеријума са малим степеном 
утицаја на животну средину и коришћење обновљивих извора енергије и напредних 
техника градње које користе сунце и ветар, коришћење локалног грађевинског 
материјала, уклапање у пејзаж и др.
Утврђују се следећи критеријуми за избор локација 
функционалних садржаја у коридору ауто-пута Е-80: 
1) база за одржавање пута:
– близина насељеног места, могућност опремања 
комуналном инфраструктуром, еколошка погодност;
– функционално растојање од 50 до 70 km;
– могућност манипулисања возила (петље, наплата 
путарине);
– површина од 2 до 3 ha,
– петља: 
– површина око 5 ha.
– 2) наплатна станица: 
– површина око 1,5 до 5 ha.
Утврђују се следећи критеријуми за избор локација 
садржаја за потребе корисника пута у коридору ауто-пута Е-80:
1) паркиралишта:
– технички захтеви саобраћаја;
– површина од 0,5 до 1,5 ha;
– функционално растојање од 10 до 20 km – обострано и 
наизменично;
– пожељна је близина насељeних места или природног 
амбијента – пејзажа;
– опремљеност или могућност опремања локације 
комуналном инфраструктуром. 
– 2) одморишта: 
– технички захтеви саобраћаја;
– површина од 0,5 до 5 ha;
– функционално растојање од 20 до 40 km – обострано и 
наизменично;
– пожељна је близина насељeних места или природног 
амбијента – пејзажа;
– опремљеност или могућност опремања локације 
комуналном инфраструктуром. 
– 3) услужног центра: 
– технички захтеви саобраћаја;
– површина минимум 5 до 20 и више ha;
– функционално растојање од 80 до 160 km;
– пожељна је близина насељeних места или природног 
амбијента – пејзажа;
– опремљеност или могућност опремања локације 
комуналном инфраструктуром;
– у зависности од погодности локације, услужни центри 
ће се градити са обе стране аутопута, ради рационализације пословања и коришћења 
изграђених капацитета, са међусобном пешачком и/или колско – службеном везом;
– могућност повезивања са државним путевима и јавним 
општинским путевима;
– садржаји услужног центра могу да буду и изван зоне 
аутопута повезани са пешачком комуникацијом.
Положај коридора алтернативног путног правца утврђен 
је применом следећих критеријума: да је у непосредној близини коридора ауто-пута 
Е-80 и да повезује градске и општинске центре и већа насеља у окружењу коридора.
Атарски путеви дуж ограде ауто-пута градиће се уколико 
се погодно место укрштања постојеће трасе атарског пута са аутопутем помера више 
од 500 m од постојећег укрштаја.
Површина железничке станице (просечно) – 1,5 ha, док 
ће се површине главних железничких станица у Нишу, Пироту и Димитровграду 
димензионисати по посебном програму.
*Службени гласник РС, број 96/2017
1.2. Енергетска инфраструктура
За
изградњу далековода обезбеђује се земљиште за радни простор ширине:
ДВ
400 kV – 60 m
ДВ
110 kV – 30 m
ДВ
2x110 kV – 40 m
По
изградњи задржава се имовински статус на земљишту сем за стубна места где земљиште
припада власнику далековода. Величина земљишта за стубна места зависи од типа и
намена стуба и напонског нивоа.
У
време нормалног погона далеководи се штите ужим коридорима, а за одржавање и отклањање
хаварија обезбеђује се радни простор ширине као при изградњи.
За
изградњу и коришћење трафостаница потребан комплекс је типизиран и износи:
ТС
400/hkV – мин 250 m x 250 m
ТС
110/hkV – мин 50 m x 80 m
За
изградњу магистралног гасовода (гасовод високог притиска), обезбеђује се земљиште
за радни појас ширине 16,0 m, који се користи у поступку изградње. По изградњи 
гасовода земљиште задржава постојећи имовински статус, а ширина појаса гасовода 
износи 5,0 m.
За
потребе изградње главних разделних чворова (ГРЧ „Ниш” и ГРЧ „Књажевац”) потребно
је обезбедити простор димензија 100,0 x 75,0 метара. За потребе изградње главних
мерно-регулационих станица (ГМРС) потребно је обезбедити простор димензија 50,0
x 80,0 метара.
1.3. Водопривредна инфраструктура
Потребан
простор се утврђује применом правила да се:
–
полагање магистралних цевовода врши у појасу ширине од 1,5 – 3,0 m зависно
од пречника цевовода;
–
изградња отворених канала за довод воде из акумулације „Сопот” до хидроелектране
„Црноклиште” и из акумулације „Чифлик” до хидроелектране „Бела Паланка” врши се
у појасу ширине од 11,0 – 25,0 m у зависности од геометријских карактеристика попречног
пресека канала.
2. Правила за вођење трасе, формирање чворишта,
станица и других објеката
2.1. Саобраћајна инфраструктура
2.1.1. Аутопут
Саобраћајна
повезаност подручја кроз које пролази аутопут мора бити најмање на истом нивоу као
и пре изградње уз одговарајућу рационалност решења и заштиту простора.
За
вођење трасе, формирање чворишта и станица утврђују се следећа правила која ће се
примењеивати у разради планских решења на нивоу регулационог плана:
–
на деловима трасе аутопута где се јавља денивелација левог и десног коловоза ширина
разделног појаса је променљива;
–
одстојање саобраћајних петљи је око 20 km, осим у градском подручју где је растојање
условљено положајем примарних градских саобраћајница и токовима саобраћаја;
–
у дефинисању денивелисаних укрштаја, уз првенствено уважавање захтева очекиваног
саобраћаја, водиће се рачуна и о равномерној заступљености ових укрштаја по катастарским
општинама преко којих пролази аутопут;
–
сви локални путеви, по правилу, задржавају постојећу трасу, а обезбеђује им се денивелисан
укрштај са аутопутем;
–
растојање суседних укрштања није веће од 4 km.
2.1.2. Железничка пруга
Саобраћајна
повезаност подручја кроз које пролази траса пруге за возове великих брзина мора
бити најмање на истом нивоу као и пре изградње уз одговарајућу рационалност
решења и заштиту простора. За оспособљавање пруге за саобраћај возова великих брзина
и у условима одвијања мешовитог саобраћаја потребно је да:
–
пруга на целој дужини буде двоколосечна, електрифицирана и опремљена савремним сигнално
– сигурносним постројењима;
–
пруга испуни услове АТС споразума о најважнијим магистралним пругама Европе у погледу
брзине вожње, нагиба нивелете, дужине претицајних колосека, дужине перона, осовинских
оптерећења, габарита, денивелације путних прелаза и сл.;
–
уливање саобраћаја на пругу и одливање саобраћаја са пруге у прикључним станицама
буде без пресецања путева вожње у нивоу;
–
преко станица и индустријских колосека буду повезане постојеће и планиране индустријске
зоне;
–
при утврђивању трасе пруге водиће се рачуна о заштити непокретних културних добара
и заштити природе и заштити животне средине;
–
на прузи ће се задржати све досадашње станице које имају оправданост у економском
и функционалном погледу уз обавезну реконструкцију и модернизацију.
3. Правила за међусобно усаглашавање инфраструктурних
система
3.1. Саобраћајна инфраструктура
Основно
правило у међусобном усаглашавању инфраструктурних система односи се на њихово трасирање
и паралелно вођење кроз заједнички коридор уз обавезно уважавање правила функционисања
и заштите сваког појединачног система са што рационалнијим приступом у коришћењу
земљишта у коридору и то: 
–
телекомуникациони каблови (оптички, коаксијални) код паралелног полагања са саобраћајницама
и железничком пругом морају се полагати изван земљишног појаса пута или пруге, или
изузетно на спољној ивици путног појаса, а код паралелног полагања телекомуникационих
каблова са водоводном и канализационом мрежом, кабловском електроенергетском мрежом
минимално хоризонтално растојање не сме бити мање од 1,0 метара; 
–
телеграфске и телефонске ваздушне и кабловске линије и водови ниског напона могу
да се постављају и у заштитном појасу уз сагласност правног лица које управља аутопутем;
–
инсталације и водови који су положени уз пругу морају бити ван пружног појаса тј.
морају бити удаљени најмање 6 m од осовине последњег колосека у насељима или
8,0 m на отвореној прузи;
–
за водове у пружном појасу потребне су посебне мере заштите.
3.2. Енергетска инфраструктура и однос према
осталим системима у инфраструктурном коридору
Приближавање
и паралелно вођење далековода са другим објектима инфраструктуре врши се под следећим
условима:
–
удаљеност било ког дела стуба од ивице аутопута је најмање 40,0 m. При паралелном
вођењу дужем од 5,0 km удаљеност је најмање 100,0 m, а на брдовитом и шумовитим
пределима може се смањити на 40,0 m;
–
удаљеност било ког дела стуба, од ограде пруге за возове великих брзина је најмање
25,0 m и од најближе шине пруга за нормалан транспорт најмање 15,0 m;
–
удаљеност ТТ каблова од стубова далековода износи најмање: за 110 kV – 10,0 
m;
220 kV – 15,0 m; 400 kV – 25,0 m;
–
хоризонтална удаљеност између најближих проводника далековода и ТТ вода је најмање
једнака висини стубова увећана за 3,0 m и уз појачану механичку и електричну сигурност
износи за: 400 kV – 5,5 m; 220 kV – 4,0 m и 110 kV – 3,0 m.
3.3. Водопривредна инфраструктура
Положај
трасе инфраструктурних система (аутопут, пруга, гасовод, оптички кабл) биће ван
зоне непосредне и уже заштите подземних и површинских изворишта водоснабдевања.
Тамо где то није могуће, заштита изворишта обезбедиће се посебним пројектом заштите
и континуалне контроле квалитета вода.
Минимално
хоризонтално растојање трасе цевовода при паралелном вођењу трасе у односу на трасу
оптичког и коаксијалног кабла и трасу гасовода износи 1,0 m мерено од спољних ивица
ровова, 1,5 m од ножице насипа и 2,0 m од спољних ивица друмског и железничког земљишта.
Све
активности на усаглашавању инфраструктурних система са водопривредном инфраструктуром
обављаће се уз сагласност и контролу надлежних органа за послове водопривреде.
4. Правила за укрштање инфраструктурних система
На
подручју Просторног плана појављује се шест зона вишеструког укрштања инфраструктурних
система и то на следећим локалитетима: Јелашница (око km 21+000), Црвена Река (око 
km 40+700), Клење (око km 51+000), Чифлик (око km 54+600), Црноклиште (око km
66,000), Димитровград (око km 98,000). На овим местима јављају се зоне конфликата
који се решавају регулационим плановима.
4.1. Саобраћајна инфраструктура
Укрштање
пруге и аутопута са осталим инфраструктурним системима као што су водовод, електричне,
ТТ, топловодне, гасне и др. инсталације као и отворени водотокови најповољније је
под правим углом. Све надземне водове треба реконструисати и провести испод пруге
и пута.
Укрштање
инфраструктурних система одвијаће се применом следећих правила:
–
укрштање аутопута или железничке пруге са магистралним и регионалним путевима решавају
се денивелисано и то на самом месту укрштања;
–
укрштање аутопута или железничке пруге са локалним путевима извешће се груписањем
и изградњом паралелних веза али не дуже од 2,0 km од места укрштања, односно
2,5 km од железничке пруге за возове великих брзина;
–
на деоници „Пирот – Суково” сви укрштаји решавају се денивелисаним објектима у трупу
аутопута или железничке пруге тј. само изградњом подвожњака;
–
на изграђеним деоницама аутопута Е-80 (Трупале – Комрен и Комрен – Просек) задржавају
се сви изграђени укрштаји.
4.2. Енергетска инфраструктура
Укрштање
далековода са другим објектима инфраструктуре врши се под следећим условима:
– угао укрштања са аутопутем и магистралним путем је 30º и више, а са 
регионалним 20º и више, са висином најнижег проводника под најнеповољнијим 
условима од најмање 7,0 m;
– угао укрштања са железничком пругом је 45º и више, са висином најнижег 
проводника под најнеповољнијим условима од 12,0 m;
–
угао укрштања са ТТ водовима је најмање 45º и међусобног одстојања најближих
водова од 3,0 m, 4,0 m и 5,5 m за напоне 110 kV, 220 kV и 400 kV.
Укрштање
гасовода са саобраћајницама, водотоцима и другим инфраструктурним мрежама треба
извести под углом од 60º и 90º. Код укрштања гасовода са железничком пругом
угао мањи од 60º није дозвољен. 
4.3. Телекомуникациона инфраструктура
Укрштање
телекомуникационих каблова са саобраћајницама и железничком пругом треба извести
под углом од 90º. 
Укрштање телекомуникационих каблова са високонапонским електроенергетским 
водовима, водоводном и канализационом мрежом пожељно је вршити под углом од 90º, 
али минимални угао укрштања може износити 45º ван насељених места и 30º у 
насељеном месту. Телекомуникациони каблови се полажу изнад електроенергетских 
кабловских водова, водоводне и канализационе мреже на минималном одстојању од 
0,3 m.
4.4. Водопривредна инфраструктура
На
месту укрштања планираних траса аутопута и пруге са изграђеним водоводним или канализационим
цевоводом, потребно је предвидети одговарајућу заштиту цевовода од утицаја статичког
и динамичког оптерећења конструкције аутопута и пруге.
Сва
укрштања планираних инфраструктурних система аутопут, пруга, оптички кабл и гасовод
са водотоцима у природном или уређеном стању, потребно је организовати на начин
којим се неће пореметити основна намена и функција водотока.
Објекте
локалног карактера, као што су мостови и пропусти треба димензионисати на велике
воде вероватноће појаве једном у сто година. На месту укрштања, заштиту обала и
корита од ерозије потребно је обезбедити обалоутврдама 3,0 m узводно и низводно
од места укрштања уз одводњавање у зони моста.
Положај
трасе површинског или подземног линијског водног објекта потребно је предвидети
по правилу ван водног земљишта, а на местима укрштања са водотоком, укрштај од приближно
90º, под условом да се подземни линијски објекти на месту укрштања обезбеђују
мостом за већи водоток или заштитним цевима испод дна (регулисаног или нерегулисаног)
мањег водотока.
Контролисано
прикупљање и евакуација атмосферских вода дуж трупа аутопута и пруге и њихово одвођење
организовати путем ригола и пропуста у најближи одводник (водоток, ретенциони простор,
јаруга).
За
пројектовање и реализацију свих магистралних система и њихових укрштања са водотоцима,
односно водопривредним објектима морају се обезбедити водопривредни услови за пројектовање,
сагласност на пројекат и потврда по изградњи од министарства надлежног за послове
пољопривреде, шумарства и водопривреде.
5. Правила за утврђивање зона заштите магистралних 
инфраструктурних система и режим коришћења простора у њима
*Службени гласник РС, број 96/2017
5.1. Појаси заштите и режими коришћења и уређења коридора 
ауто-пута Е-80
*Службени гласник РС, број 96/2017
Утврђује се коридор аутопута у укупној ширини од 700m 
изузев на подручјима: генералних урбанистичких планова градова Ниша и Пирота и 
планова генералне регулације општина Бела Паланка, Димитровграда и насеља Црвена 
река општине Бела Паланка, где је ширине око 200 m.
Просторним планом се у коридору аутопута резервише 
простор оријентационе ширине 70 m за аутопутно земљиште (појас ауто-пута), 
изузев на подручјима: генералних урбанистичких планова градова Ниша и Пирота и 
планова генералне регулације општина Бела Паланка, Димитровград и насеља Црвена 
река општине Бела Паланка, где је ширине око 50 m. Ширина аутопутног земљишта 
(појас аутопута) утврђује се регулационом разрадом и креће се од 70 m до 150 m, 
у складу са променом профила државног пута. Регулационом разрадом утврђују се 
потребне додатне површине за објекте петљи и денивелисаних укрштања, 
функционалних и пратећих садржаја аутопута. Аутопутно земљиште (појас аутопута) 
и површине за објекте петљи и денивелисаних укрштања, функционалних садржаја, 
девијације прекинутих државних путева и локалних саобраћајница, регулације 
водотокова и одвођења атмосферских вода до реципијената, као и за 
електроенергетска постројења и стубна места далековода свих напонских нивоа који 
су у функцији напајања аутопутних објеката утврђују се овим просторним планом за 
земљиште јавне намене. 
Појаси заштите и режими коришћења и уређења коридора 
аутопута утврђују се на основу чл. 28, 29. и 30. Закона о јавним путевима 
(,,Службени гласник РС”, бр. 101/05, 123/07, 101/11, 93/12 и 104/13). 
У коридору аутопута утврђују се следећи обострани 
појасеви/зоне заштите аутопута:
– заштитни појас – ширине 50–75 m од крајње тачке 
аутопутног земљишта (појаса аутопута) са сваке стране аутопута, који се овим 
просторним планом утврђује за земљиште остале намене (укупне ширине 100–150 m);

– појас контролисане изградње и заштите животне 
средине – ширине 200–240 m од крајње тачке заштитног појаса са сваке стране 
аутопута, који се овим просторним планом утврђује за земљиште остале намене 
(укупне ширине 400–480 m). 
У оквиру аутопутног земљишта (појаса аутопута) и 
заштитног појаса успоставља се трајна обавеза прибављања услова/сагласности од 
стране предузећа надлежног за реализацију и газдовање аутопутем код планирања, 
пројектовања и извођења других грађевинских и земљаних радова и пренамене 
површина. 
Установљава се следећи режим коришћења и уређења 
простора у коридору аутопута за:
1) аутопутно земљиште (појас ауто-пута) – успоставља 
се режим забране изградње свих објеката који нису у функцији изградње ауто-пута, 
функционалних и пратећих садржаја аутопута;
2) заштитни појас – успоставља се режим строго 
контролисаног коришћења простора, којим се:
– забрањује отварање рудника, каменолома и депонија 
комуналног и другог отпада,
– дозвољава изградња, односно постављање водовода, 
канализације и других објеката техничке инфраструктуре по претходно прибављеним 
условима и сагласности од стране предузећа надлежног за реализацију и газдовање 
ауто-путем,
– не дозвољава изградња нових објеката, изузев 
објеката који су у функцији изградње трасе и објеката, функционалних и пратећих 
садржаја аутопута, а простор се ван насеља може користити као шумско и 
пољопривредно земљиште, 
– у оквиру грађевинског подручја насеља, по претходно 
прибављеним условима и сагласности од стране предузећа надлежног за реализацију 
и газдовање аутопутем, дозвољава се реконструкција постојећих објеката уколико 
се техничким решењима обезбеди адекватна заштита од негативних утицаја аутопута 
(од буке, вибрација и аерозагађења). 
3) појас контролисане изградње и заштите животне 
средине – успоставља се режим контролисаног коришћења простора, којим се:
– не дозвољава изградња депонија комуналног и другог 
отпада, рудника, каменолома, кречана, циглана, сточних пијаца, кванташких пијаца 
и других објекатa за која се ограничења утврде у складу са посебним прописима,
– дозвољава развој постојећих и нових активности које 
нису у колизији са функционалним и техничким захтевима постојећих и планираних 
саобраћајних и техничких инфраструктурних система од националног и регионалног 
значаја, 
– за проширење и реконструкцију постојећих и изградњу 
планираних производних, складишних, дистрибутивних, услужно-трговинских и других 
капацитета утврђује обавеза израде процене утицаја на животну средину, којом ће 
се, поред прописаног садржаја, обухватити и утицаји тих објеката на и од 
аутопута, с тим да трошкове спровођења свих мера заштите животне средине сносе 
инвеститори тих објеката.
*Службени гласник РС, број 96/2017
5.2. Појаси заштите и режими коришћења и уређења 
железничке инфраструктуре
*Службени гласник РС, број 96/2017
Просторним планом утврђује се нови коридор 
двоколосечне железничке пруге високе перформансе Е-70 на деоници Ниш путничка – 
Просек у укупној ширини од 200 m, а који истовремено представља укупни заштитни 
пружни појас. Просторним планом се задржава пружни појас постојеће железничке 
пруге на деоници Ниш путничка – Просек, као земљиште јавне намене – грађевинско 
земљиште у јавној својини са постојећом наменом за јавни железнички саобраћај, и 
то до изградње и пуштања у експлоатацију једноколосечне железничке обилазнице 
око града Ниша на деоници Ниш путничка – Просек у новом коридору. Положај новог 
коридора пруге високе перформансе Е-70 на деоници Просек–Долац, са тунелским 
вођењем кроз масив Сићевачке клисуре, биће утврђен по изради и верификацији 
техничке документације на нивоу Генералног пројекта. Просторним планом задржава 
се коридор постојеће железничке пруге на деоници Долац – граница Бугарске као 
земљиште јавне намене – грађевинско земљиште у јавној својини са постојећом 
наменом за јавни железнички саобраћај, при чему ће се коначна укупна ширина 
пружног појаса двоколосечне железничке пруге високе перформансе Е-70 на 
предметној деоници утврдити по изради и верификацији техничке документације на 
нивоу Идејног пројекта, као и појаси заштите и режими коришћења и уређења 
железничке инфраструктуре за потребе реконструкције железничких капацитета у 
зони Просека и Долца, са циљем стварања услова за функционисање двоколосечне 
железничке пруге високе перформансе Е-70 (Ниш – Димитровград – граница 
Бугарске), и транспортне железнице у постојећем коридору једноколосечне 
железничке пруге на деоници Нишка Бања – Просек – Долац. 
Просторним планом утврђује се железничко подручје, као 
земљишни простор на коме се налазе железничка пруга, објекти, постројења и 
уређаји који непосредно служе за вршење железничког саобраћаја, простор испод 
мостова и вијадуката, као и простор изнад трасе тунела.
Железничка инфраструктура обухвата: доњи и горњи строј 
пруге, објекте на прузи, станичне колосеке, телекомуникациона, 
сигнално-сигурносна, електровучна, електроенергетска и остала постројења и 
уређаје на прузи, опрему пруге, зграде железничких станица са припадајућим 
земљиштем и остале објекте на железничким службеним местима који су у функцији 
организовања и регулисања железничког саобраћаја са земљиштем које служи тим 
зградама, пружни појас и ваздушни простор изнад пруге у висини од 12 m, односно 
14 m код далековода напона преко 220 kV, рачунајући од горње ивице шине. 
Железничка инфраструктура обухвата и изграђени путни прелаз код укрштања 
железничке инфраструктуре и пута изведен у истом нивоу са обе стране колосека у 
ширини од три метра рачунајући од осе колосека, укључујући и простор између 
колосека када се на путном прелазу налази више колосека.
Коридор железничке инфраструктуре у ширини заштитног 
пружног појаса (шири појас заштите) од 100 m, рачунајући од осе крајњих колосека 
са обе стране пруге обухвата: 
– инфраструктурни појас (непосредни појас заштите) са 
обе стране пруге, у ширини од 25 m, мерећи од осе крајњих колосека; 
– пружни појас са обе стране пруге, у ширини од 8 m, у 
насељеном месту 6 m, мерећи од осе крајњих колосека, земљиште испод пруге и 
ваздушни простор у висини од 14 m. Пружни појас обухвата и земљишни простор 
службених места (станица, укрсница, стајалишта, распутница, путних прелаза и 
слично) који обухвата све техничко-технолошке објекте, инсталације и 
приступно-пожарни пут до најближег јавног пута, простор испод мостова и 
вијадуката, као и простор изнад трасе тунела. 
У пружном и инфраструктурном појасу заштите успоставља 
се трајна обавеза прибављања услова/сагласности од стране управљача јавне 
железничке инфраструктуре код планирања, пројектовања и извођења грађевинских и 
земљаних радова. 
Успоставља се следећи режим коришћења и уређења 
простора у коридору железничке пруге за:
1) Пружни појас забрана изградње свих објеката који 
нису у функцији железничког саобраћаја;
2) Инфраструктурни појас строго контролисано коришћење 
простора, којим се:
– не дозвољава изградња депонија комуналног и другог 
отпада, рудника, каменолома, индустрија хемијских и експлозивних производа, 
канализационих излива и других објеката за која се ограничења утврде у складу са 
посебним прописима;
– дозвољава изградња путних објеката, објеката за 
одводњу атмосферских вода, постављање каблова и електроенергетских 
нисконапонских водова (за осветљавање), водовода и канализације, електронских 
ваздушних линија и водова и других сличних објеката и постројења на основу 
претходно прибављене сагласности од управљача железничке инфраструктуре;
– на грађевинском подручју насеља изузетно може 
дозволити изградња нових и реконструкција постојећих објеката који нису у 
функцији железничког саобраћаја на основу претходно прибављене сагласности од 
управљача железничке инфраструктуре и под условом да је изградња или 
реконструкција тих објеката предвиђена одговарајућим урбанистичким планом, а 
локална самоуправа преузима трошкове спровођења прописаних мера њихове заштите.
Заштитни пружни појас контролисано коришћење простора, 
којим се на удаљености од 50 m од осе крајњег колосека не дозвољава изградња 
депонија комуналног и другог отпада, рудника, каменолома у којима се користе 
експлозивна средства, индустрија хемијских и експлозивних производа, постројења 
и других објеката за која се ограничења утврде у складу са посебним прописима.
*Службени гласник РС, број 96/2017
5.3. Појаси заштите и режими коришћења и уређења 
електронске инфраструктуре
*Службени гласник РС, број 96/2017
Према Правилнику о захтевима за утврђивање заштитног 
појаса за електронске комуникационе мреже и припадајућих средстава, 
радио-коридора и заштитне зоне и начину извођења радова приликом изградње 
објеката („Службени гласник РС”, број 16/12), утврђују се коридори за оптичке 
каблове укупне ширине 5m, по 2,5 m са обе стране осе цевовода. 
У оквиру овог коридора појас оптичког кабла има ширину 
1m.
Дуж појасa оптичког кабла утврђује се заштитни појас 
ширине 2 m од спољне ивице са обе стране оптичког кабла.
У коридору оптичког кабла – појасу оптичког кабла и 
заштитном појасу не дозвољава се изградња нових и реконструкција постојећих 
објеката и подизање трајних засада.
*Службени гласник РС, број 96/2017
5.4. Појаси заштите и режими коришћења и уређења 
магистралних гасовода 
*Службени гласник РС, број 96/2017
Планским решењем дефинише се енергетски коридор 
магистралних и разводних гасовода гасне интерконекције у укупној ширини од 
400m, по 200m са обе стране осе цевовода. У односу на одредбе Правилника о 
условима за несметан и безбедан транспорт природног гаса гасоводима притиска 
већег од 16 bar („Службени гласник РС”, бр. 37/13 и 87/15), утврђују се следећи 
појасеви/зоне заштите: 
Појас непосредне заштите који обухвата експлоатациони 
појас цевовода укупне ширине 15m (по 7,5m са обе стране осе цевовода) и зону 
опасности од експлозије минималне ширине 3m око објеката који представљају 
саставни део гасовода. У границама појаса непосредне заштите може се утврдити 
јавни интерес за потребе извођења, експлоатације и одржавања планираних објеката 
и инсталација магистралног гасовода. Коначна траса гасовода и положај објекта 
који представљају саставни део магистралног гасовода утврђује се у појасу 
непосредне заштите, а на основу техничке документације на нивоу пројекта за 
грађевинску дозволу. 
Појас уже заштите који се успоставља између појаса 
непосредне заштите и појаса шире заштите, а обухвата, у највећем делу, појас дуж 
цевовода укупне ширине 60m (по 30m са обе стране осе цевовода) и појас 
одговарајуће ширине око објеката који представљају саставни део гасовода. Појас 
уже заштите у највећој мери представља и појас детаљне регулације.
Појас шире заштите, успоставља се између спољне 
границе појаса уже заштите и границе енергетског коридора.
Појаси заштите успостављају се по завршетку изградње 
гасовода.
За потребе изградње гасовода може се успоставити радни 
појас у укупној ширини до 24 m (по 12m са обе стране осе цевовода).
Успоставља се следећи режим коришћења и уређења 
простора у енергетском коридору:
У појасу непосреднe заштите гасовода могу се градити 
само објекти који су у функцији гасовода. У појасу гасовода не смеју се изводити 
радови и друге активности (постављање трансформаторских станица, пумпних 
станица, подземних и надземних резервоара, сталних камп места, возила за 
камповање, контејнера, складиштења силиране хране и тешко-транспортујућих 
материјала, као и постављање ограде са темељом и сл.) изузев пољопривредних 
радова дубине до 0,5 m без писменог одобрења оператора транспортног система. 
Забрањено је садити дрвеће и друго растиње чији корени досежу дубину већу од 1 
m, односно, за које је потребно да се земљиште обрађује дубље од 0,5 m.
У појасу уже заштите забрањена је изградња објеката и 
других јавних површина који подразумевају трајни или привремени боравак људи. 
Постојећа путна и друга инфраструктура се задржава као стечено стање уз 
могућност усаглашавања/измештања, што се решава кроз пројектну документацију 
гасовода и уз сарадњу са власником/управљачем предметне инфраструктуре. Изградња 
нове путне и друге инфраструктуре је могућа, уз обавезујући услов обезбеђења 
сарадње са управљачем гасовода.
У појасу шире заштите дозвољена је реконструкција, 
адаптација и санација постојећих објеката, као и изградња путне и друге 
инфраструктуре. Изградња надземних објеката, инфраструктурних и комуналних 
система је могућа, уз обавезну процену могуће угрожености. 
*Службени гласник РС, број 96/2017
5.5. Појаси заштите и режими коришћења и уређења 
електроенергетске инфраструктуре
*Службени гласник РС, број 96/2017
За потребе градње пратећих инфраструктурних објеката у 
коридору далековода, у односу на напонске нивое утврђују се следеће ширине 
коридора за електроенергетске водове:
– надземне водове – 220 kV и 400 kV од 80 m + 
растојање између крајњих фазних проводника; 110 kV од 70 m + растојање између 
крајњих фазних проводника; и 35 kV од 50 m + растојање између крајњих фазних 
проводника;
– подземне водове (каблове) – изнад 110 kV од 26 m + 
ширина рова, 110 kV од 24 m + ширина рова, и 35 kV од 22 m + ширина рова.
У оквиру коридора електроенергетских водова формира се 
заштитни појас следећих ширина:
– за надземне водове са обе стране вода од крајњег 
фазног проводника – 220 kV и 400 kV од 30 m; 110 kV од 25 m; и 35 kV од 15 m;
– за подземне водове (каблове) од ивице армирано – 
бетонског канала – изнад 110 kV од 3 m, 110 kV од 2 m, и 35 kV од 1 m.
Заштитни појас за трансформаторске станице на 
отвореном износи 10 m за напонски ниво до 35 kV и 30m за напонски ниво 110 kV и 
изнад 110 kV.
У заштитном појасу далековода забрањено је складиштење 
лако запаљивог материјала (гориво и сл.).
Приликом извођења радова и експлоатације планираних 
објеката не сме да се наруши сигурносна удаљеност од 5 m у односу на проводнике 
далековода напонског нивоа 110 kV, односно 6 m од проводника далековода 
напонског нивоа 220 kV и 7 m од проводника далековода напонског нивоа 400 kV.
У заштитном појасу, испод, изнад или поред 
електроенергетских објеката, не могу се градити објекти, изводити други радови, 
нити засађивати дрвеће и друго растиње. Власници и носиоци других права на 
непокретностима које се налазе у заштитном појасу, испод, изнад или поред 
енергетског објекта не могу предузимати радове или друге радње којима се 
онемогућава или угрожава рад енергетског објекта без претходне сагласности 
енергетског субјекта који је власник, односно корисник енергетског објекта. За 
изградњу планираних објеката у коридору далековода неопходна је израда елабората 
о могућностима градње, на који се прибавља сагласност.
Изградња објеката и друге инфраструктуре у коридору 
заштитног појаса далековода мора бити у складу са:
– Законом о енергетици („Службени гласник РС”, број 
145/14);
– Правилником о техничким нормативима за изградњу 
надземних електроенергетских водова називног напона од 1 kV до 400 kV („Службени 
лист СФРЈ”, број 65/88 и „Службени лист СРЈ”, број 18/92);
– Правилником о техничким нормативима за 
електроенергетска постројења називног напона изнад 1000 V („Службени лист СФРЈ”, 
бр. 4/74, 13/78 и „Службени лист СРЈ”, број 61/95);
– Правилником о техничким нормативима за уземљења 
електроенергетских постројења називног напона изнад 1000 V („Службени лист СРЈ”, 
број 61/95);
– Законом о заштити од нејонизујућих зрачења 
(„Службени гласник РС”, број 36/09);
– Правилником о границама излагања нејонизујућим 
зрачењима („Службени гласник РС”, број 104/09); 
– Правилником о изворима нејонизујућег зрачења од 
посебног интереса, врстама извора, начину и периоду њиховог испитивања 
(„Службени гласник РС”, број 104/09) и др.;
– SRPS N.C0.105 – Техничким условима заштите подземних 
металних цевовода од утицаја електроенергетских постројења („Службени лист 
СФРЈ”, број 68/86).
*Службени гласник РС, број 96/2017
5.6. Појаси и зоне заштите вода и водопривредне 
инфраструктуре
*Службени гласник РС, број 96/2017
У складу са Правилником о начину одређивања и 
одржавања зона санитарне заштите изворишта водоснабдевања („Службени гласник 
РС”, број 92/08), за постојећа и планирана изворишта водоснабдевања, а у циљу 
заштите воде у изворишту успостављају се:
– зона непосредне санитарне заштите (у даљем тексту: 
зона I);
– ужа зона санитарне заштите (у даљем тексту: зона 
II);
– шира зона санитарне заштите (у даљем тексту: зона 
III).
*Службени гласник РС, број 96/2017
5.6.1. Зоне санитарне заштите 
изворишта подземне воде*
*Службени гласник РС, број 96/2017
5.6.1.1. Зона I изворишта 
подземне воде*
*Службени гласник РС, број 96/2017
Зона I изворишта подземне воде формира се на простору 
изворишта непосредно око водозахватног објекта. Засађује се декоративним 
зеленилом, растињем које нема дубоки корен и може се користити као сенокос. Зона 
I изворишта подземне воде, због надзирања и одржавања у којој борави стално 
запослена особа, ограђује се ради спречавања неконтролисаног приступа људи и 
животиња заштитном оградом која не може бити ближа од 10 m од водозахватног 
објекта који окружује. Где не борави стално запослена особа, ова зона се 
ограђује ради спречавања неконтролисаног приступа људи и животиња заштитном 
оградом која не може бити ближа од 3 m од водозахватног објекта који окружује.
*Службени гласник РС, број 96/2017
5.6.1.2. Зона II изворишта 
подземне воде*
*Службени гласник РС, број 96/2017
У порозној средини међузонског типа, када је подземна 
вода са слободним нивоом и када је водоносна средина покривена повлатним 
заштитним слојем који умањује утицај загађивача са површине терена, зона II 
обухвата простор са ког вода дотиче до водозахватног објекта за најмање 50 дана, 
док у случају када је подземна вода под притиском простирање зоне II не може да 
буде краће од 50 m од водозахватног објекта.
У порозној средини карстно-пукотинског типа, када је 
подземна вода са слободним нивоом и када је водоносна средина покривена 
повлатним заштитним слојем који умањује утицај загађивача са површине терена, 
зона II обухвата простор са ког вода дотиче до водозахватног објекта за најмање 
један дан, док у случају када је подземна вода под притиском, простирање зоне II 
не може да буде краће од 500 m од водозахватног објекта. Код издани у порозној 
средини карстно-пукотинског типа ограђује се и понор, вртача, расед и други 
карстни облик у оквиру зоне II у који вода непосредно понире и на који се 
примењују заштитне мере као за зону I.
Зона II може се изједначити са зоном I када је 
водоносна средина издани у порозној средини међузрнског типа и издани у порозној 
средини карстно-пукотинског типа покривена повлатним заштитним слојем који 
неутралише утицај загађивача са површине терена.
*Службени гласник РС, број 96/2017
5.6.1.3. Зона III изворишта 
подземне воде*
*Службени гласник РС, број 96/2017
У порозној средини међузрнског типа, када је подземна 
вода са слободним нивоом и када је водоносна средина покривена повлатним 
заштитним слојем који умањује утицај загађивача са површине терена, зона III 
обухвата простор са ког вода дотиче до водозахватног објекта за најмање 200 
дана, док у случају када је подземна вода под притиском, простирање зоне III не 
може да буде краће од 500 m од водозахватног објекта.

У порозној средини карстно-пукотинског типа, када је 
подземна вода са слободним нивоом и када је водоносна средина покривена 
повлатним заштитним слојем који умањује утицај загађивача са површине терена, 
зона III обухвата цело сливно подручје, док у случају када је подземна вода под 
притиском, простирање зоне III не може да буде краће од 1000 m од водозахватног 
објекта у правцу тока воде. Код издани у порозној средини карстно-пукотинског 
типа ограђује се и понор, вртача, расед и други карстни облик у оквиру зоне III 
у који вода непосредно понире и на који се примењују заштитне мере као за зону 
I.
Зона III може се изједначити са зоном II када је 
водоносна средина издани у порозној средини међузрнског типа и издани у порозној 
средини карстно-пукотинског типа покривена повлатним заштитним слојем који 
неутралише утицај загађивача са површине терена.
*Службени гласник РС, број 96/2017
5.6.2. Зоне санитарне заштите 
акумулације површинске воде*
*Службени гласник РС, број 96/2017
5.6.2.1. Зона I акумулације 
површинске воде*
*Службени гласник РС, број 96/2017
Зона I акумулације површинске воде обухвата језеро из 
кога се захвата вода за јавно водоснабдевање, укључујући врх преградног објекта 
ако је акумулација вештачка и приобално подручје акумулације чија ширина износи 
10 m у хоризонталној пројекцији од нивоа воде при највишем нивоу воде у језеру. 
Зона I акумулације површинске воде обухвата и надземну притоку дуж целог тока и 
подручје са обе стране притоке чија ширина износи најмање 10 m у хоризонталној 
пројекцији мерено од нивоа воде при водостају притоке који се јавља једном у 
десет година.
*Службени гласник РС, број 96/2017
5.6.2.2. Зона II акумулације 
површинске воде*
*Службени гласник РС, број 96/2017
Зона II акумулације површинске воде обухвата подручје 
око језера чија ширина износи 500 m мерено у хоризонталној пројекцији од спољне 
границе зоне I. 
*Службени гласник РС, број 96/2017
5.6.2.3. Зона III акумулације 
површинске воде*
*Службени гласник РС, број 96/2017
Зона III акумулације површинске воде обухвата подручје 
изван границе зоне II до границе која заокружује површину слива.
*Службени гласник РС, број 96/2017
5.6.3. Зона санитарне заштите отвореног водотока*
*Службени гласник РС, број 96/2017
Зона I водозахвата у отвореном водотоку обухвата 
акваторију и територију око водозахватног објекта, при чему се овај простор у 
водотоку обележава плутачама, а на обали оградом којом се спречава неконтролисан 
приступ људи и животиња, тако да се зона I узводно простире најмање 100 m, 
обострано бочно у односу на ток воде по 30 m и низводно 20 m.
*Службени гласник РС, број 96/2017
5.6.4. Заштита водног земљишта*
*Службени гласник РС, број 96/2017
Водно земљиште јесте корито за велику воду и приобално 
земљиште.
Успоставља се водно земљиште за: нерегулисане водотоке 
– на појасу ширине 10 m дуж обала водотока и регулисане водотоке до 50 m од 
ножице насипа према брањеном подручју, изузев када се регулациони објекти граде 
за заштиту пута од поплава на земљишном појасу пута.
На водном земљишту забрањује се изградња објеката који 
нису у функцији водних објеката и обављање радова на уређењу водотока и заштити 
од штетног дејства воде.
*Службени гласник РС, број 96/2017
5.6.5. Заштита водопривредне инфраструктуре*
*Службени гласник РС, број 96/2017
За постојеће краке магистралног цевовода Нишавског 
подсистема успоставља се заштитни појас укупне ширине 5,0 m.
За планиране краке магистралног цевовода Нишавског 
подсистема за снабдевање водом насеља успоставља се коридор укупне ширине од 20 
m за потребе позиционирања и извођења радова на траси и пратећим објектима 
цевовода. Након постављања трасе и објеката магистралног цевовода, успоставља се 
заштитни појас укупне ширине 5,0 m. 
У заштитном појасу могућа је изградња или 
реконструкција других објеката и инсталација, по претходно прибављеним условима 
и сагласности од предузећа надлежног за цевовод сирове воде.
*Службени гласник РС, број 96/2017
IX. ПРИМЕНА И СПРОВОЂЕЊЕ ПРОСТОРНОГ ПЛАНА
*Службени гласник РС, број 96/2017
1. Приоритети спровођења
*Службени гласник РС, број 96/2017
1.1. Општи приоритети
*Службени гласник РС, број 96/2017
Утврђују се следећи општи приоритети: 
1) обезбеђење неопходних услова и смањење просторних 
ограничења за изградњу, опремање и функционисање инфраструктурних система у 
коридору;
2) спречавање свих директних и индиректних негативних 
утицаја од постојећих инфраструктурних система и санација насталих штета;
3) социјална, економска и еколошка заштита 
становништва у инфраструктурном коридору, које је непосредно угрожено изградњом 
и функцијом инфраструктурних система;
4) доследна примена просторно-планских, урбанистичких 
и еколошких мера, општих прописа у погледу заштите животне средине и непосредних 
техничко-технолошких мера заштите;
5) пореским и кредитним мерама стимулисати оне 
активности и делатности које на најбржи начин могу да повећавају запосленост и 
омогуће остваривање добити; 
6) обезбеђивање институционалних, организационих и 
информатичких услова за спровођење; 
7) обезбеђивање услова за наставак започетих 
истраживања, израду одговарајућих програма, планова и пројеката од интереса за 
развој подручја.
1.2. Приоритетна планска решења и пројекти
*Службени гласник РС, број 96/2017
Утврђују се следећи приоритети: 
1) до 2018. године:
– завршетак изградње ауто-пута Е-80 на деоници: Просек 
– граница Бугарске; 
– изградња функционалних садржаја аутопута и то: 
планираних петљи, база за одржавање пута, објеката контроле и управљања и 
објеката наплате путарине;
– изградња пратећих садржаја за потребе корисника 
аутопута и то: уређење постојећих и изградња планираних паркиралишта;
– изградња електроенергетских водова и постројења за 
потребе напајања садржаја аутопута; 
– рехабилитација коловоза постојећег ДП IIА-259 
(М1.12); 
– завршетак изградње Паралелног некомерцијалног пута 
Бела Паланка – Пирот;
– изградња паралелних сервисних саобраћајница;
2) до 2020. године:
– изградња пратећих садржаја за потребе корисника 
аутопута и то: уређење постојећих и изградња планираних одморишта и услужног 
центра; 
– изградња железничке обилазнице око града Ниша на 
деоници Ниш путничка – Просек у новом коридору, при чему се у првој фази гради 
као једноколосечна пруга; 
– реконструкција и модернизација постојеће 
једноколосечне железничке пруге са опремањем пруге стабилним постројењима 
електричне вуче и изградња другог колосека на деоници од Долца до Димитровграда 
– државна граница (Драгоман), са циљем стварања услова на овој деоници за 
функционисање двоколосечне железничке пруге високе перформансе; 
– довођење у оптимално функционално стање постојећих 
магистралних гасовода (МГ-9 и МГ-11) и изградња линијског дела магистралног 
гасовода МГ-10, са постављањем система катодне заштите и уређаја и опреме за 
потребе даљинског надзора и управљања;
– изградња објеката који су саставни делови 
магистралног гасовода МГ-10 и то: ППС „Трупале”, ГМРС „Ниш 2”; ГРЧ „Књажевац” 
(са делом опреме која обезбеђује перспективно прикључење магистралног гасовода 
МГ-12), БС „Нишка Бања”, БС „Црвена Река”, ГМРС „Бела Паланка”, БС „Кременица”, 
ГМРС „Пирот” са БС, ГМРС „Димитровград” и ППС „Димитровград”, са 
инфраструктурним опремањем локација и уређењем приступних/ прикључних путева;
– довођење у оптимално функционално стање 
електропреносне мреже и трансформаторских постројења уз обезбеђење несметаног 
приступа и одржавања и функционисања ДВ и ТС;
– развој телекомуникационе инфраструктуре повезивањем: 
на магистралне оптичке каблове и националне чворове телекомуникационе центре, 
као и регионалних чворова са мрежом крајњих централа;
– изградња техничких мера заштите животне средине у 
појасу аутопута и пружном појасу пруге (нпр. заштитне конструкције од буке и 
др.), а у складу са верификованом техничком документацијом, као и верификованим 
Студијама о процени утицаја на животну средину, за аутопут Е-80 и двоколосечну 
железничку пругу високе перформансе Е-70: на грађевинском подручју насеља дуж 
коридора аутопута и пруге;
– развој обновљивих извора енергије у складу са 
просторним плановима јединица локалне самоуправе и уз сагласност ресорног 
министарства;
– извођење геолошких истраживања;
– коришћење и заштита земљишта, вода и водопривредне 
инфраструктуре, што подразумева: (1) обезбеђење заштите обрадивог пољопривредног 
земљишта од прве до четврте класе, нарочито оног које је уређено поступком 
комасације; тежња да се при реализацији путне и железничке инфраструктуре (са 
пратећим садржајима), где је могуће, избегне искоришћавање квалитетног 
пољопривредног земљишта, односно да се користи земљиште слабије бонитетне класе 
и необрадиво пољопривредно земљиште; (2) реализација регионалних система за 
снабдевање становништва водом (изградња магистралног цевовода регионалног 
система за водоснабдевање деоница од ХЕ Пирот до споја са постојећим 
магистралним цевоводом) и речног система за коришћење и заштиту вода; развој 
система за одводњавање реализацијом, ревитализацијом и одржавањем постојећих 
система; и развој канализационих система и постројења за пречишћавање отпадних 
вода (нарочито изградња постројења за пречишћавање отпадних за Ниш и Пирот);
3) до 2025. године:
– изградња другог колосека на деоници Ниш путничка – 
Просек у новом коридору, са циљем стварања услова на овој деоници за 
функционисање двоколосечне железничке пруге високе перформансе;
– изградња двоколосечне железничке пруге високе 
перформансе на деоници Просек–Долац у новом коридору, са тунелским вођењем кроз 
масив Сићевачке клисуре;
– реконструкција железничких капацитета у зони Просека 
и Долца, са циљем стварања услова за функционисање двоколосечне железничке пруге 
високе перформансе Е-70 (Ниш – Димитровград – граница Бугарске), као и 
туристичко-музејске железнице у постојећем коридору једноколосечне железничке 
пруге на деоници Нишка Бања – Просек – Долац.
*Службени гласник РС, број 96/2017
2. Смернице за спровођење
*Службени гласник РС, број 96/2017
Просторни план се спроводи:
1) Просторним плановима подручја посебне намене који 
делом егзистирају у оквиру обухвата предметног плана и то:
(а) применом планских решења, правила и смерница из 
важећих просторних планова подручја посебне намене:
– Уредбом о утврђивању Просторног плана подручја 
инфраструктурног коридора аутопута Е-75, деоница Београд–Ниш („Службени гласник 
РС”, бр. 69/03 и 121/14);
– Уредбом о утврђивању Просторног плана подручја 
инфраструктурног коридора Ниш – граница Републике Македоније („Службени гласник 
РС”, бр. 77/02 и 127/14);
– Уредбом о утврђивању Просторног плана подручја 
посебне намене система продуктовода кроз Републику Србију (Сомбор – Нови Сад – 
Панчево – Београд – Смедерево – Јагодина – Ниш) („Службени гласник РС”, број 
19/11);
– Уредбом о утврђивању Просторног плана подручја Парка 
природе и туристичке регије Стара планина („Службени гласник РС”, број 115/08);
– Уредбом о утврђивању Просторног плана подручја 
посебне намене Специјалног резервата природе Сува планина („Службени гласник 
РС”, број 55/12);
– Уредбом о утврђивању Просторног плана подручја 
посебне намене инфраструктурног коридора магистралног гасовода Ниш – 
Димитровград са елементима детаљне регулације („Службени гласник РС”, број 
102/16).
(б) применом планских решења, правила и смерница из 
просторних планова подручја посебне намене који ће бити донети:
– Просторни план подручја посебне намене специјалног 
резервата природе „Јерма”;
– Просторни план посебне намене инфраструктурног 
коридора аутопута „Ниш–Кладово”.
2) Применом планских решења, правила и смерница (које 
нису у супротности са овим Просторним планом) из просторних планова јединица 
локалних самоуправа:
– Просторни план административног подручја града Ниша 
2021. („Службени лист града Ниша”, број 45/11);
– Просторни план општине Пирот („Службени лист града 
Ниша”, бр. 42/11 и 18/13);
– Просторни план општине Бела Паланка („Службени лист 
града Ниша”, број 77/11);
– Просторни план општине Димитровград („Службени лист 
града Ниша”, број 62/12);
3) Применом планских решења, правила и смерница (које 
нису у супротности са овим Просторним планом) из генералних урбанистичких 
планова:
– Генерални урбанистички план Ниша 2010–2025. 
(„Службени лист града Ниша”, бр. 43/11 и 136/16); 
– Генерални урбанистички план Пирота („Службени лист 
града Ниша”, број 45/13).
– Применом планских решења, правила и смерница (које 
нису у супротности са овим Просторним планом) из планова генералне регулације:
(а) из важећих планова:
– План генералне регулације Беле Паланке („Службени 
лист града Ниша”, број 84/13); 
– План генералне регулације Димитровграда („Службени 
лист града Ниша”, број 92/14),
(б) из плана који ће бити донет:
– План генералне регулације насеља Црвена река општине 
Бела Паланка.
5) План детаљне регулације чији ће се прелиминарни 
обухват дефинисати приликом израде, за изливну траку са аутопута на деоници 
између петље „Градина” и тунела на локалитету „Кндина бара”, због везе за 
будућом радном зоном која је планирана у овом делу, уз сарадњу општине 
Димитровград са „Коридори Србије” д.о.о. и ЈП „Путеви Србије”, који ће испитати 
могућност повезивања ове зоне са аутопутем. 
6) План детаљне регулације или урбанистички пројекат 
чији ће се прелиминарни обухвати дефинисати приликом израде за: 
– базе за одржавање пута;
– планирана паркиралишта, одморишта и услужног центра 
на коридору аутопута Е-80 од Ниша до границе Бугарске;
– за коридоре и објекте осталих планираних 
магистралних инфраструктурних система, а након обезбеђења техничке документације 
на нивоу идејних пројеката од стране надлежних јавних предузећа и посебних 
организација.
7) Издавањем локацијских услова на основу Просторног 
плана за: трасу и пратеће садржаје у функцији аутопута (петље и денивелисана 
укрштања, базе за одржавање, техничке оперативне центре, наплатне рампе), 
девијације прекинутих државних путева и локалних саобраћајница, 
електроенергетске водове и постројења за потребе напајања објеката аутопута, 
регулације водотокова у зони аутопута и девијација државних путева и локалних 
саобраћајница, као и решења одводњавања атмосферских вода.
*Службени гласник РС, број 96/2017
2.1. Смернице за спровођење Просторног плана у другим 
планским документима
*Службени гласник РС, број 96/2017
2.1.1. Усклађивање важећих 
планских докумената*
*Службени гласник РС, број 96/2017
Усклађивање важећих планских докумената (просторни 
планови јединица локалне самоуправе, урбанистички планови) са решењима, 
правилима и смерницама овог просторног плана надлежне локалне самоуправе ће 
извршити кроз редовне процедуре преиспитивања и измене и допуне планских 
докумената, али у року који не може бити дужи од две године од дана доношења 
овог просторног плана.
До усклађивања, важећи плански документи се не могу 
примењивати у деловима који су у супротности са планским решењима, правилима и 
смерницама овог просторног плана која се односе на пратеће садржаје у функцији 
аутопута (петље, базе за одржавање пута и денивелисана укрштања), пратеће 
садржаје за потребе корисника пута (паркиралишта, одморишта и услужни центар), 
положај магистралних инфраструктурних система у Инфраструктурном коридору и 
заштитне појасеве магистралних инфраструктурних система.
Усклађивање урбанистичких планова који обухватају 
делове подручја магистралних инфраструктурних коридора, надлежне локалне 
самоуправе ће извршити у роковима усклађеним са динамиком комплетирања и 
изградње тих система.
*Службени гласник РС, број 96/2017
2.1.2. Усклађивање других 
докумената и обавезе у спровођењу Просторног плана*
*Службени гласник РС, број 96/2017
Надлежна јавна предузећа и посебне организације у року 
од најдуже шест месеци по доношењу ових измена и допуна Просторног плана, 
ускладиће, по потреби, са планским решењима, правилима и смерницама овог 
просторног плана своје средњорочне и годишње планове и техничку документацију, а 
посебно планове реконструкције и одржавања путева, одржавања и изградње пруга, 
гасовода, оптичких каблова и др.
Овај просторни план представља плански основ за 
директно спровођење издавањем локацијских услова, израду техничке документације, 
прибављање дозвола у складу са законом, односно стварање услова за 
реконструкцију и изградњу железничких пруга у коридору Е-70.
Приоритетне мере и обавезе за спровођење планских 
решења, правила и смерница су:
1) обезбеђење мера појачаног надзора урбанистичке и 
грађевинске инспекције ради контроле коришћења резервисаног простора за 
магистралне инфраструктурне коридоре, до његовог привођења планираној намени;
2) надлежна јавна предузећа и посебне организације 
обезбедиће детаљно снимање стања изграђености простора и власништва 
непокретности предвиђених за уклањање у непосредним заштитним појасима 
инфраструктурних коридора (аутопута, пруге, гасовода, оптичког кабла), а према 
динамици комплетирања, изградње и модернизације појединих инфраструктурних 
система утврђеној овим просторним планом;
3) надлежна јавна предузећа, ЈП „Путеви Србије” и др., 
утврдиће и обавестити надлежне градске и општинске службе о критеријумима за 
финансијско и материјално обештећење код преузимања непокретности, ограничења 
права својине и штета насталих при извођењу радова на изградњи појединих 
инфраструктурних система и објеката;
4) стручне службе надлежних скупштина градова и 
општина информисаће, путем оглашавања у средствима јавног информисања, локалну 
заједницу о донетим програмима из одељка 2. овог просторног плана, давати 
упутства о правима и обавезама власника и корисника обухваћених непокретности и 
друга потребна обавештења у вези са спровођењем Просторног плана; 
5) у имплементацији планских решења коридора аутопута, 
кроз израду и верификацију пројектне документације, потребно је доказати 
техно-економску оправданост изградње планираних петљи.
*Службени гласник РС, број 96/2017
3. Даље активности на изменама и допунама Просторног плана
*Службени гласник РС, број 96/2017
Допуне и евентуалне измене Просторног плана, обавиће 
се по комплетирању и/или измени и верификацији техничке документације за 
поједине магистралне инфраструктурне системе у Инфраструктурном коридору на 
нивоу генералног и/или идејног пројекта. 
У етапи спровођења Просторног плана до 2020. односно 
2025. године предвиђена је допуна планских решења по испуњењу услова из 
претходног става и то за коридор пруге високих перформанси, као и за друге 
инфраструктурне системе у коридору.
*Службени гласник РС, број 96/2017
4. Претпоставке за праћење спровођења Просторног плана
*Службени гласник РС, број 96/2017
ЈП „Путеви Србије”, „Коридори Србије” д.о.о., 
„Инфраструктура железнице Србије” а.д., АД „Електромрежа Србије”, ЈП 
„Електропривреда Србије”, ЈП „Пошта Србије”, ЈВП „Србијаводе”, ЈП „Транснафта” 
ЈП „Србијашуме”, „Југоросгаз” а.д. и др., стручне службе Нишавског и Пиротског 
управног округа, градова Ниша и Пирота и општина Бела Паланка и Димитровград 
извештаваће периодично, а најмање једном у две године министарство надлежно за 
послове просторног планирања о предузетим активностима и проблемима у заштити и 
коришћењу заштитних појаса постојећих и резервисаног простора за планиране 
коридоре магистралних инфраструктурних система у Инфраструктурном коридору, 
односно о спровођењу планских решења, правила и смерница утврђених Просторним 
планом.
Министарство надлежно за послове просторног планирања 
на основу извештаја из става 1. овог одељка, по потреби ће извештавати Владу о 
проблемима и предлагати мере за ефикасније спровођење Просторног плана.
*Службени гласник РС, број 96/2017
X. КАРТЕ
Просторни
план графички је приказан на три рефералне карте и на једној тематској карти у размери
1:50.000 које чине његов саставни део, и то:/p&gt;
–
Реферална карта 1. Положај инфраструктурних система у инфраструктурном коридору;
–
Реферална карта 2. Намена простора;
–
Реферална карта 3. Заштита простора;
Просторни
план садржи и Тематску карту „Саобраћајна мрежа и објекти” у размери 1:100.000.

