


	
	Zakon


	
			На основу члана 40. Закона о бесплатној правној помоћи („Службени гласник РС”, број 87/18), 
			Влада доноси
			УРЕДБУ
			о тарифи за пружање бесплатне правне помоћи
			"Службени гласник РС", број 74 од 18. октобра 
			2019.
			Предмет уредбе
			Члан 1.
			Овом уредбом одређује се тарифа по којој адвокати пружају бесплатну правну помоћ и по којој се састављају јавнобележничке исправе и посредује у решавању спорова када су странке корисници бесплатне правне помоћи.
			Тарифа за адвокате
			Члан 2.
			Адвокату припада награда за рад и накнада трошкова за пружање бесплатне правне помоћи у висини одређеној на основу вредности бода и тарифних бројева прописаних овом уредбом.
			Вредност бода
			Члан 3. 
			Вредност бода износи 100 динара.
			Тарифни број 1.Кривични поступак
			Члан 4.
			За одбрану у поступку за кривична дела за које је запрећена казна затвора до осам година адвокату припада награда за рад и накнада трошкова, и то: 
			– за састав образложеног поднеска (100 бодова),
			– за одбрану, заступање приватног тужиоца, заступање у поступцима за изрицање мере безбедности, одузимање имовинске користи и остваривање права осуђеног лица неосновано лишеног слободе (120 бодова),
			– за одложени претрес (50 бодова),
			– за жалбу (220 бодова).
			Износ награде за рад и накнаде трошкова адвоката за претходни поступак може бити највише 360 бодова, за првостепени поступак може бити највише 600 бодова, а за другостепени поступак може бити највише 340 бодова.
			Тарифни број 2.Прекршајни поступак
			Члан 5.
			За одбрану у поступку за прекршаје за које је запрећена казна затвора адвокату припада награда за рад и накнада трошкова, и то: 
			– за састав образложеног поднеска (80 бодова),
			– за одбрану (100 бодова),
			– за одложен претрес (50 бодова),
			– за жалбу (120 бодова).
			Износ награде за рад и накнаде трошкова адвоката за првостепени поступак може бити највише 300 бодова.
			Тарифни број 3.Поступак за развод брака и утврђивање очинства и материнства
			Члан 6.
			За заступање у поступку за развод и утврђивање очинства и материнства адвокату припада награда за рад и накнада трошкова, и то:
			– за састав образложеног поднеска (60 бодова),
			– за заступање на рочишту (80 бодова),
			– за жалбу (100 бодова).
			Износ награде за рад и накнаде трошкова адвоката за првостепени поступак може бити највише 400 бодова, а за другостепени поступак може бити највише 180 бодова.
			Тарифни број 4.Поступак за поверавање деце
			Члан 7.
			За заступање у поступку за поверавање деце адвокату припада награда за рад и накнада трошкова, и то:
			– за састав образложеног поднеска (60 бодова),
			– за заступање на рочишту (70 бодова),
			– за жалбу (90 бодова).
			Износ награде за рад и накнаде трошкова адвоката за првостепени поступак може бити највише 350 бодова, а за другостепени поступак може бити највише 160 бодова.
			Тарифни број 5.Поступак за одређивање издржавања
			Члан 8.
			За заступање у поступку за одређивање издржавања адвокату припада награда за рад и накнада трошкова, и то:
			– за састав образложеног поднеска (40 бодова),
			– за заступање на рочишту (50 бодова),
			– за жалбу (60 бодова).
			Износ награде за рад и накнаде трошкова адвоката за првостепени поступак може бити највише 250 бодова, а за другостепени поступак може бити највише 110 бодова.
			Тарифни број 6.Поступак ради изрицања мере заштите од насиља у породици
			Члан 9.
			За заступање у поступку ради изрицања мере заштите од насиља у породици адвокату припада награда за рад и накнада трошкова, и то:
			– за састав образложеног поднеска (60 бодова),
			– за заступање на рочишту (80 бодова),
			– за жалбу (100 бодова).
			Износ награде за рад и накнаде трошкова адвоката за првостепени поступак може бити највише 400 бодова, а за другостепени поступак може бити највише 180 бодова.
			Тарифни број 7.Поступак за деобу заједничке имовине супружника
			Члан 10.
			За заступање у поступку за деобу заједничке имовине супружника адвокату припада награда за рад и накнада трошкова, и то:
			– за састав образложеног поднеска (100 бодова),
			– за заступање на рочишту (110 бодова),
			– за жалбу (150 бодова).
			Износ награде за рад и накнаде трошкова адвоката за првостепени поступак може бити највише 600 бодова, а за другостепени поступак може бити највише 260 бодова.
			Тарифни број 8.Имовински спорови
			Члан 11.
			За заступање у имовинским споровима адвокату припада награда за рад и накнада трошкова, и то:
			– за састав образложеног поднеска (100 бодова),
			– за заступање на рочишту (110 бодова),
			– за жалбу (120 бодова).
			Износ награде за рад и накнаде трошкова адвоката за првостепени поступак може бити највише 600 бодова, а за другостепени поступак може бити највише 230 бодова.
			Тарифни број 9.Поступак у споровима због сметања државине и за утврђење права службености
			Члан 12.
			За заступање у споровима због сметања државине и за утврђење права службености адвокату припада награда за рад и накнада трошкова, и то:
			– за састав образложеног поднеска (50 бодова),
			– за заступање на рочишту (70 бодова),
			– за жалбу (80 бодова).
			Износ награде за рад и накнаде трошкова адвоката за првостепени поступак може бити највише 350 бодова, а за другостепени поступак може бити највише 150 бодова.
			Тарифни број 10.Поступак за накнаду штете и утврђење других потраживања
			Члан 13.
			За заступање за накнаду штете и утврђење других потраживања адвокату припада награда за рад и накнада трошкова, и то:
			– за састав образложеног поднеска (50 бодова),
			– за заступање на рочишту (70 бодова),
			– за жалбу (80 бодова).
			Износ награде за рад и накнаде трошкова адвоката за првостепени поступак може бити највише 350 бодова, а за другостепени поступак може бити највише 150 бодова.
			Тарифни број 11.Радни спорови
			Члан 14.
			За заступање у радним споровима адвокату припада награда за рад и накнада трошкова, и то:
			– за састав образложеног поднеска (60 бодова),
			– за заступање на рочишту (70 бодова),
			– за жалбу (100 бодова).
			Износ награде за рад и накнаде трошкова адвоката за првостепени поступак може бити највише 350 бодова, а за другостепени поступак може бити највише 170 бодова.
			Тарифни број 12.Ревизија
			Члан 15.
			За састав ревизије, ако је изјављивање ревизије прописано посебним законом, адвокату припада награда за рад и накнада трошкова у износу од 200 бодова, под условом да је ревизија усвојена.
			Тарифни број 13.Ванпарнични поступак 
			Члан 16.
			За заступање у ванпарничном поступку адвокату припада награда за рад и накнада трошкова, и то: 
			– за састав образложеног поднеска (100 бодова),
			– за заступање на рочишту (110 бодова),
			– за жалбу (120 бодова).
			Износ награде за рад и накнаде трошкова адвоката за првостепени поступак може бити највише 450 бодова, а за другостепени поступак може бити највише 260 бодова.
			Тарифни број 14.Поступак извршења и обезбеђења
			Члан 17.
			За заступање у поступку извршења и обезбеђења адвокату припада награда за рад и накнада трошкова, и то:
			− за састав предлога за извршење, предлога за противизвршење и другог образложеног поднеска (60 бодова),
			− за заступање (80 бодова),
			− за приговор или жалбу (100 бодова).
			Износ награде за рад и накнаде трошкова адвоката за првостепени поступак може бити највише 300 бодова, а за другостепени поступак може бити највише 180 бодова.
			Тарифни број 15.Управни спор
			Члан 18.
			За састав тужбе којом се покреће управни спор адвокату припада награда за рад и накнада трошкова у износу од 100 бодова, а за усмену јавну расправу у износу од 70 бодова. 
			Тарифни број 16.Уставна жалба
			Члан 19.
			За састав уставне жалбе адвокату припада награда за рад и накнада трошкова у износу од 450 бодова, под условом да је Уставни суд усвојио уставну жалбу. 
			Награда за рад и накнада трошкова из става 1. овог члана не припада адвокату ако је уставна жалба поднета против појединачног акта или радње којим је повређено или ускраћено Уставом зајемчено људско или мањинско право и слобода више лица које се налазе у истој правној ситуацији. 
			Тарифа за јавне бележнике
			Члан 20.
			За састављање јавнобележничке исправе кориснику бесплатне правне помоћи, јавном бележнику припада награда за рад и накнада трошкова у износу од 40% од награде за рад и накнаде трошкова које су утврђене на основу Јавнобележничке тарифе. 
			Тарифа за посреднике у решавању спорова
			Члан 21.
			За посредовање у решавању спорова, посреднику припада награда за рад и накнада трошкова у износу од 40% од награде за рад и накнаде трошкова које су утврђене на основу Правилника о Тарифи о наградама и накнадама у поступку посредовања, за трошкове које би требало да сноси лице које је корисник бесплатне правне помоћи.
			Преиспитивање висине награде за рад и накнаде трошкова
			Члан 22.
			Влада на шест месеци преиспитује висину награде за рад и накнаде трошкова за пружање бесплатне правне помоћи утврђене овом уредбом и у зависности од финансијских ефеката на буџет може повећати или смањити износе прописане овом уредбом.  
			Ступање на снагу
			Члан 23.
			Ова уредба ступа на снагу наредног дана од дана објављивања у „Службеном гласнику Републике Србије”.
			05 број 110-10374/2019
			У Београду, 17. октобра 2019. године
			Влада
			Председник,
			Ана Брнабић, с.р.
	

