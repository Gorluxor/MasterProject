


	
	Zakon


	
			На основу члана 90a став 2. Закона о Војсци Србије („Службени гласник РС”, бр. 116/07, 88/09, 101/10 – др. закон, 10/15, 88/15 – УС и 36/18) и члана 43. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон), 
			Влада доноси
			УРЕДБУ
			о основима и мерилима за увећање плате и друга новчана примања професионалног припадника Војске Србије за време рада у иностранству
			"Службени гласник РС", број 84 од 29. новембра 
			2019.
			I. УВОДНА ОДРЕДБА
			Члан 1.
			Овом уредбом прописују се основи и мерила за увећање плате и друга новчана примања професионалног припадника Војске Србије за време трајања упућивања на рад у иностранство на основу извршавања обавеза преузетих закљученим међународним уговором (у даљем тексту: за време рада у иностранству), уколико плата и друга новчана примања нису уређена међународним уговором.
			II. ОСНОВИ И МЕРИЛА ЗА УВЕЋАЊЕ ПЛАТЕ И ДРУГА НОВЧАНА ПРИМАЊА
			Члан 2.
			Професионални припадник Војске Србије за време рада у иностранству, у складу са законом, има право на:
			1) увећање плате;
			2) друга новчана примања.
			Члан 3.
			За обрачун увећања плате и других новчаних примања примењује се основица утврђена према прописима о месечној накнади за учешће у мултинационалној операцији (у даљем тексту: основица). 
			1. Увећање плате
			Члан 4.
			Професионалном припаднику Војске Србије за време рада у иностранству утврђује се увећање плате множењем коефицијента са основицом.
			За време рада у иностранству, зависно од категорије лица, одређује се коефицијент, и то:
			1) за професионално војно лице – према чину који има;
			2) за цивилно лице – према степену образовања који има.
			Лицу из става 1. овог члана због вршења командне или руководеће и дужности због вршења специфичне дужности, коефицијент одређен за време рада у иностранству увећава се.
			Члан 5.
			Професионалном војном лицу за време рада у иностранству одређује се коефицијент према чину који има, и то:
			
				
					
					
				
				
					
						
							1) генерал-мајор
						
						
							4,50
						
					
					
						
							2) бригадни генерал
						
						
							4,30
						
					
					
						
							3) пуковник
						
						
							4,00
						
					
					
						
							4) потпуковник
						
						
							3,50
						
					
					
						
							5) мајор
						
						
							3,10
						
					
					
						
							6) капетан
						
						
							2,90
						
					
					
						
							7) поручник
						
						
							2,80
						
					
					
						
							8) потпоручник
						
						
							2,75
						
					
					
						
							9) заставник прве класе
						
						
							2,65
						
					
					
						
							10) заставник
						
						
							2,60 
						
					
					
						
							11) старији водник прве класе
						
						
							2,40 
						
					
					
						
							12) старији водник
						
						
							2,30
						
					
					
						
							13) водник
						
						
							2,20 
						
					
					
						
							14) млађи водник
						
						
							1,90
						
					
					
						
							15) десетар
						
						
							1,80 
						
					
					
						
							16) разводник
						
						
							1,70.
						
					
				
			
			Члан 6.
			Цивилном лицу за време рада у иностранству одређује се коефицијент према степену образовања који има, и то:
			
				
					
					
				
				
					
						
							1) студије трећег степена
						
						
							 4,00
						
					
					
						
							2) студије другог степена
						
						
							 3,50
						
					
					
						
							3) студије првог степена
						
						
							 2,75
						
					
					
						
							4) средње образовање у трајању од четири године 
						
						
							 2,30
						
					
					
						
							5) средње образовање у трајању од три године 
						
						
							 2,10
						
					
					
						
							6) основно образовање 
						
						
							1,50.
						
					
				
			
			Члан 7.
			Професионалном припаднику Војске Србије који врши командну или руководећу дужност за време рада у иностранству (командант, командир, руководилац тима или друга командна или руководећа дужности), у чијем саставу је најмање четири лица, коефицијент из чл. 5. и 6. овe уредбе увећава се за 0,40.  
			Професионалном припаднику Војске Србије који врши дужност заменика лица које врши командну или руководећу дужност за време рада у иностранству, коефицијент из чл. 5. и 6. ове уредбе увећава се за 0,20.
			Члан 8.
			Професионалном припаднику Војске Србије, уколико врши специфичну дужност за време рада у иностранству, коефицијент из чл. 5. и 6. ове уредбе увећава се зависно од специфичне дужности коју обавља у иностранству, према следећем: 
			
				
					
					
				
				
					
						
							1) пилоту 
						
						
							0,60
						
					
					
						
							2) падобранцу 
						
						
							0,60 
						
					
					
						
							3) осталом летачком особљу
						
						
							0,20
						
					
					
						
							4) лицу укрцаном на брод или друго пловно средство 
						
						
							0,20
						
					
					
						
							5) лицу које врши уклањање (деминирање) или уништавање  неексплодираних убојних средстава 
						
						
							1,00
						
					
					
						
							6) рониоцу 
						
						
							0,50
						
					
					
						
							7) лицу која обавља задатке радиолошког, хемијског или биолошког извиђања и деконтаминације 
						
						
							0,50.
						
					
				
			
			Професионалном припаднику Војске Србије који обавља задатке и послове по више специфичних дужности из става 1. овог члана, коефицијент одређен за време рада у иностранству увећава се по најповољнијем основу.
			2. Друга новчана примања
			Члан 9.
			Зависно од географског подручја и климатских услова који утичу на услове рада и извршавања задатака (подручје високих планина, пустињско, тропско или поларно подручје), професионалном припаднику Војске Србије за време рада у иностранству припада додатак за географске и климатске услове.
			Додатак за географске и климатске услове одређује се множењем коефицијента одређеног за географске и климатске услове са основицом.
			Коефицијент из става 2. овог члана одређује се зависно од географских и климатских услова под којима се врши рад, и то:
			
				
					
					
				
				
					
						
							1) за услове суптропске климе 
						
						
							0,50
						
					
					
						
							2) за услове тропске климе 
						
						
							1,00
						
					
					
						
							3) за услове пустињске климе 
						
						
							1,50
						
					
					
						
							4) за услове субполарне или поларне климе или услове у географским подручјима у којима преовлађују изразито ниске температуре 
						
						
							2,00.
						
					
				
			
			Коефицијент из става 3. овог члана, за сваку државу у коју се професионални припадник Војске Србије упућује на рад у иностранство, одређује министар одбране.
			III. ОБРАЧУН УВЕЋАЊА И ДРУГИХ НОВЧАНИХ ПРИМАЊА  И РОКОВИ ЗА ИСПЛАТУ
			Члан 10.
			Професионалном припаднику Војске Србије за време рада у иностранству решење о увећању плате и другим новчаним примањима доноси надлежни старешина.
			Члан 11.
			Професионалном припаднику Војске Србије за време рада у иностранству увећање плате и друга новчана примања припадају само за време током којег борави у држави у коју је упућен на рад. 
			Лицу из става 1. овог члана увећање плате и друга новчана примања исплаћују се у текућем месецу за претходни месец.
			Члан 12.
			Професионалном припаднику Војске Србије пре упућивања на рад у иностранство исплаћује се аконтација у висини 50% месечног износа увећања плате и других новчаних примања из члана 2. ове уредбе, а обуставља се од првог исплаћеног увећања плате и других новчаних примања из члана 2. ове уредбе.
			IV. ЗАВРШНА ОДРЕДБА
			Члан 13.
			Ова уредба ступа на снагу осмог дана од дана објављивања у „Службеном гласнику Републике Србије”.
			05 број 110-11664/2019
			У Београду, 28. новембра 2019. године
			Влада
			Председник,
			Ана Брнабић, с.р.
	

