





На основу члана 3. став 3. Закона
о Војсци Србије („Службени гласник РС”, број
116/07) и члана 42. став 1. Закона о Влади („Службени гласник РС”, бр.
55/05, 71/05 – исправка,
101/07 и 65/08),

Влада
доноси





УРЕДБУ

о начелима унутрашњег
уређења и систематизације формацијских места у Војсци Србије

„Службени гласник РС“, број 106 од 18.
новембра 2008.





I. ОСНОВНЕ ОДРЕДБЕ 



Члан 1.

Овом
уредбом прописују се начела за унутрашње уређење и систематизацију формацијских
места у Војсци Србије. 

Начела
за унутрашње уређење и систематизацију формацијских места у Војсци Србије примењују
се и на војне јединице и војне установе Министарства одбране, као и на формацијска
места на која се постављају официри у радном односу на неодређено време и подофицири
у радном односу на неодређено време, распоређени ван Војске Србије. 



II. НАЧЕЛА УНУТРАШЊЕГ
УРЕЂЕЊА И СИСТЕМАТИЗАЦИЈЕ 



Члан 2.

Унутрашње
уређење и систематизација формацијских места треба да обезбеде: 

1)
организационе услове за извршавање мисија и задатака Војске Србије; 

2)
једностарешинство и субординацију у командовању; 

3)
трокомпонентност намене и састава Војске Србије; 

4)
модуларност јединица; 

5)
интероперабилност; 

6)
мирнодопску и ратну величину Војске Србије у складу са потребама и могућностима
државе; 

7)
организационе услове за оспособљавање састава; 

8)
ефикасан прелазак из мирнодопске у ратну организацију. 



Члан 3.

Ближе
регулисање унутрашњег уређења и систематизације формацијских места у Војсци Србије
и војним јединицама и војним установама Министарства одбране, као и услове за образовање
команди, јединица и установа у Војсци Србије и унутрашњих јединица у војним јединицама
и војним установама Министарства одбране прописује министар одбране. 



Члан 4.

Ближи
начин одређивања елемената формацијских места у Војсци Србије и војним јединицама
и војним установама Министарства одбране, а нарочито положајне групе и номенклатурне
ознаке за војна лица и групе радних места, броја бодова и номенклатурне ознаке за
цивилна лица на служби у Војсци Србије уредиће министар одбране. 



III. ПРЕЛАЗНЕ И ЗАВРШНЕ
ОДРЕДБЕ 



Члан 5.

Ова
уредба ступа на снагу осмог дана од дана објављивања у „Службеном гласнику Републике
Србије”.





05 број
110-4852/2008

У Београду, 14.
новембра 2008. године


Влада

Први потпредседник
Владе –

заменик председника
Владе,

Ивица Дачић, с.р.





