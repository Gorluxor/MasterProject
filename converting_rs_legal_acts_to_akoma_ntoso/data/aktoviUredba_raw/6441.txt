


	
	Zakon


	
			На основу члана 27а став 5. Закона о електронским комуникацијама („Службени гласник РС”, бр. 44/10, 60/13 – УС, 62/14 и 95/18 – др. закон), члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС, 44/14 и 30/18 – др. закон) и тачке 2. Одлуке о отварању Буџетског фонда за унапређење и развој области електронских комуникација и информационог друштва („Службени гласник РС”, број 79/14),
			Влада доноси
			УРЕДБУ
			о утврђивању Програма коришћења средстава Буџетског фонда за финансирање активности и мера унапређења и развоја области електронских комуникација и информационог друштва у 2019. години
			"Службени гласник РС", број 3 од 18. јануара 2019.
			Члан 1.
			Овом уредбом утврђује се Програм коришћења средстава Буџетског фонда за финансирање активности и мера унапређења и развоја области електронских комуникација и информационог друштва у 2019. години, који је одштампан уз ову уредбу и чини њен саставни део.
			Члан 2.
			Активности и мере унапређења и развоја области електронских комуникација и информационог друштва које ће се финансирати, као и износ средстава утврђени су програмом из члана 1. ове уредбе.
			Члан 3.
			Ова уредба ступа на снагу осмог дана од дана објављивања у „Службеном гласнику Републике Србије”.
			05 број 110-306/2019
			У Београду, 18. јануара 2019. године
			Влада
			Председник,
			Ана Брнабић, с.р.
			ПРОГРАМКОРИШЋЕЊА СРЕДСТАВА БУЏЕТСКОГ ФОНДА ЗА ФИНАНСИРАЊЕ АКТИВНОСТИ И МЕРА УНАПРЕЂЕЊА И РАЗВОЈА ОБЛАСТИ ЕЛЕКТРОНСКИХ КОМУНИКАЦИЈА И ИНФОРМАЦИОНОГ ДРУШТВА У 2019. ГОДИНИ
			Износ средстава
			Програмом коришћења средстава Буџетског фонда за финансирање активности и мера унапређења и развоја области електронских комуникација и информационог друштва у 2019. години утврђује се износ од 516.035.000 динара за реализацију програмских активности, и то:
			1) широкопојасна комуникациона инфраструктура;
			2) развој информационо-комуникационе инфраструктуре у установама образовања, науке и културе;
			3) развој информационо-комуникационе инфраструктуре у основним и средњим школама у Рeпублици Србији  „Повезане школе”;
			4) развој информационо-комуникационе инфраструктуре у основним и средњим школама у Републици Србији „Повезане школе” – Фаза II.
			Намена средстава
			Програмске активности спроводи Министарство трговине, туризма и телекомуникација у циљу:
			1) унапређења широкопојасне комуникационе инфраструктуре кроз изградњу недостајуће приступне инфраструктуре у насељима и повезивањем јавних установа на широкопојасну мрежу;
			2) повезивања основних и средњих школа, осталих установа образовања, установа науке и установа културе на образовну и научно-истраживачку рачунарску мрежу Информационо-комуникационе установе „Академска мрежа Републике Србије – АМРЕС”, путем изнајмљивања веза и постављањем локалне бежичне мреже за приступ у свим школама, осталим установама образовања, установама науке и установама културе;
			3) развоја информационо-комуникационе инфраструктуре намењене основним и средњим школама у Републици Србији;
			4) развоја информационо-комуникационе инфраструктуре у основним и средњим школама у Републици Србији „Повезане школе” – Фазе II.
			Расподела средстава
			Укупан износ средстава за реализацију програмских активности у 2019. години износи 516.035.000 динара и расподела средстава по врстама активности (Табела – Расподела средстава), вршиће се на начин:
			Табела – Расподела средстава
			
				
					
					
					
					
					
					
				
				
					
						
							Програмска активност
						
						
							Економска класификација
						
						
							Износ средстава
						
						
							УКУПНО
						
					
					
						
							0009
						
						
							Широкопојасна комуникациона инфраструктура
						
						
							Услуге по уговору
						
						
							423
						
						
							2.301.000
						
						
							8.801.000
						
					
					
						
							Зграде и грађевински објекти
						
						
							511
						
						
							6.500.000
						
					
					
						
							0010
						
						
							Развој информационо-комуникационе инфраструктуре у установама образовања, науке и културе
						
						
							Специјализоване услуге
						
						
							424
						
						
							103.000.000
						
						
							125.518.000
						
					
					
						
							Зграде и грађевински објекти
						
						
							511
						
						
							2.000.000
						
					
					
						
							Машине и опреме
						
						
							512
						
						
							20.518.000
						
					
					
						
							5001
						
						
							Развој информационо-комуникационе инфраструктуре у основним и средњим школама у Републици Србији – „Повезане школе”
						
						
							Зграде и грађевински објекти
						
						
							511
						
						
							63.600.000
						
						
							361.716.000
						
					
					
						
							Машине и опреме
						
						
							512
						
						
							298.116.000
						
					
					
						
							5003
						
						
							Развој информационо-комуникационе инфраструктуре у основним и средњим школама у Републици Србији – „Повезане школе” – Фаза II
						
						
							Зграде и грађевински објекти
						
						
							511
						
						
							400.000
						
						
							20.000.000
						
					
					
						
							Машине и опреме
						
						
							512
						
						
							19.600.000
						
					
					
						
							УКУПНО
						
						
							516.035.000
						
					
				
			
	

