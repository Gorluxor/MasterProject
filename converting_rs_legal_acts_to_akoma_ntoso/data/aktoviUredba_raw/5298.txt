




 



Редакцијски пречишћен текст 

 

На
основу члана 195. став 1. Закона о Војсци Србије („Службени гласник РС”, број
116/07) и члана 17. став 1. и члана 42. став 1. Закона о Влади („Службени гласник
РС”, бр. 55/05, 71/05 – исправка и 101/07),

Влада
доноси





УРЕДБУ

о трансформацији војних установа које обављају
производну и услужну делатност по принципу стицања и расподеле добити и о правима
и обавезама цивилних лица на служби у Војсци Србије запослених у тим установама

„Службени гласник РС“, бр. 

58
од 6. јуна 2008, 

94
од 12. новембра 2009, 10 од 30. јануара 2013. 





Члан 1.

Овом
уредбом уређују се услови, начин и поступак трансформације војних установа које
обављају производну и услужну делатност, односно послују по принципу стицања и расподеле
добити и права и обавезе цивилних лица на служби у Војсци Србије запослених у тим
установама до завршетка трансформације.



Члан 2.

Војне
установе које обављају производну и услужну делатност, односно послују по принципу
стицања и расподеле добити (у даљем тексту: постојеће војне установе) могу се трансформисати
у:

1)
војне установе које су организационо и функционално везане за Министарство одбране
(у даљем тексту: Министарство) и у којима се не обављају послови из делокруга Министарства,
које могу стећи статус правног лица*

2)
једночлана привредна друштва чији оснивач је Република Србија, у складу са прописима
којима се уређује правни положај привредних друштава. 


Министар одбране уредиће начин рада, пословања и управљања установама
из става 1. тачка 1) овог члана и одредиће војне установе које могу стећи статус
правног лица.*



*Службени гласник РС, број 94/2009



Члан 3.

Постојеће
војне установе могу се трансформисати у војне установе из члана 2. тачка 1) ове
уредбе ако су у функцији реализације логистичке подршке Војсци Србије и задовољења
њених потреба у:

1)
производњи, модернизацији и одржавању наоружања и војне опреме;

2)
снабдевању наоружањем и војном опремом и другим средствима;

3)
општим логистичким потребама;


4) изградњи и одржавању објеката инфраструктуре;*

5)
пружању репрезентативних услуга и обављању послова из области ловно-шумске делатности.*

Брисана
је тачка 6) (види члан 2. Уредбе – 94/2009-3)

Војне
установе које обављају производну и услужну делатност у функцији реализације логистичке
подршке Војске Србије и задовољења њених општих логистичких потреба, као и потреба
из области ловно-шумске делатности, пре трансформације спровешће рационализацију
броја запослених променом организацијско-формацијске структуре.*

Организацијско-формацијску
структуру војних установа из става 1. овог члана уредиће министар надлежан за послове
одбране (у даљем тексту: министар).



*Службени гласник РС, број 94/2009



Члан 4.

Постојеће
војне установе које не трансформишу у војне установе из члана 2. тачка 1) ове уредбе
могу се на предлог министра организовати као једночлана привредна друштва чији оснивач
је Република Србија.

Постојеће
војне установе могу се трансформисати у једночлана привредна друштва чији оснивач
је Република Србија ако обављају привредну делатност и ако могу самостално пословати
на тржишту ради стицања добити. 



Члан 5.

Војне
установе из члана 2. тачка 1) ове уредбе преузеће од постојећих војних установа
средства која су у функцији обављања делатности за коју се те војне установе оснивају
по висини и обиму које утврди министар, цивилна лица на служби у Војсци Србије запослена
у постојећим војним установама која су потребна за обављање делатности за коју се
те установе оснивају и обавезе и потраживања од трећих лица.



Члан 6.

Постојеће
војне установе извршиће попис имовине коју користе и саставиће завршни рачун, у
складу са законом.



Члан 7.

Организационе
јединице Министарства претпостављене постојећим војним установама припремиће и доставити
министру предлог програма трансформације тих војних установа.


Организационе јединице Министарства претпостављене постојећим
установама које обављају производну и услужну делатност у функцији реализације логистичке
подршке Војске Србије и задовољења њених општих логистичких потреба, као и потреба
из области ловно-шумске делатности припремиће и доставити министру предлог програма
рационализације броја запослених кроз промену организацијско-формацијске структуре.*
Трансформација војних установа 
	спроводиће се према динамици обезбеђивања новчаних средстава утврђених 
	Законом о буџету Републике Србије у делу који се односи на Министарство 
	одбране.**



*Службени гласник РС, број 94/2009

**Службени гласник РС, број 10/2013



Члан 8.


Дуговања постојећих војних установа које се трансформишу у
једночлана привредна друштва чији је оснивач Република Србија, а која до дана оснивања
тог привредног друштва настану на име неисплаћених зарада, доприноса и припадајућих
накнада запосленим у тим установама, као и дуговања тих установа према трећим лицима
преузима новоосновано привредно друштво. *


Потраживања постојећих војних установа које се трансформишу
у једночлана привредна друштва чији је оснивач Република Србија према трећим лицима
и обавезе које произилазе из њих, преузима новоосновано привредно друштво.*


Дуговања постојећих војних установа које спроводе рационализацију
броја запослених променом организацијско-формацијске структуре, која су настала
до дана доношења одлуке о промени организацијско-формацијске структуре на име неисплаћених
зарада, доприноса и припадајућих накнада запосленима у тим установама, као и дуговања
тих установа према трећим лицима измириће Министарство пре спровођења поступка трансформације
тих установа.*



*Службени гласник РС, број 94/2009



Члан 9.

Цивилна
лица на служби у Војсци Србије запослена у постојећим војним установама после извршене
трансформације тих установа у војне установе из члана 2. тачка 1) ове уредбе 
без статуса правног лица* преводе се у војне службенике
или војне намештенике у складу са Законом о Војсци Србије.

Цивилним
лицима на служби у Војсци Србије запосленим у постојећим војним установама, која
после извршене трансформације тих установа у војне установе из члана 2. тачка
1) ове уредбе без статуса правног лица*
не буду распоређена на одговарајућа радна места, односно која не буду преузета у
те војне установе, престаје служба у Војсци Србије.


Цивилна лица запослена у установама из члана 2. тачка 1) ове
уредбе које добију статус правног лица закључиће са директором те установе уговор
о раду у складу са општим прописима о раду, од када остварују права и обавезе из
радног односа у складу са законом који уређује рад, а цивилним лицима која одбију
закључење уговора о раду, престаје радни однос без права на једнократну отпремнину
која, у складу са Законом о Војсци Србије, припада запосленима којима је радни однос
престао као вишку запослених.*

Лица
из става 2. овог члана имају право на отпремнину у складу са Законом о Војсци Србије.


Право на отпремнину у складу са Законом о Војсци Србије имају
и цивилна лица на служби у Војсци Србије запослена у постојећим војним установама,
којима се у поступку рационализације броја запослених укидају радна места на која
су распоређена или се смањује број извршилаца на једном радном месту.*



*Службени гласник РС, број 94/2009



Члан 9а*


Цивилна лица запослена у војним установама које обављају производну
и услужну делатност по принципу стицања и расподеле добити, до завршетка трансформације
тих установа остварују права и обавезе из радног односа у складу са Законом о Војсци
Србије, а права на исплату плате, накнада и других примања, као и стамбено обезбеђење
остварују у складу са прописима којима се уређује пословање тих установа. *



*Службени гласник РС, број 94/2009




Члан 9б
Брисан је члан 9б који је додат у 
броју 94/2009 (види члан 3. Уредбе - 10/2013-37)


НАПОМЕНА ИЗДАВАЧА: Чланом 2.
Уредбе o измени и допуни Уредбе o 
трансформацији војних установа које обављају производну и услужну делатност по 
принципу стицања и расподеле добити и о правима и обавезама цивилних лица на 
служби у Војсци Србије запослених у тим установама ("Службени гласник РС", број 
10/2013) прописано је "Члан 96. брише се.". С обзиром да члан 96. не постоји у 
Уредби, измена је извршена на члану 9б.




Члан 10.

Ова уредба ступа на снагу осмог
дана од дана објављивања у „Службеном гласнику Републике Србије”.

05 број 110-2019/2008-1

У Београду, 5. јуна 2008. године

Влада


Потпредседник,

Божидар Ђелић, с.р.


ОДРЕДБЕ КОЈЕ НИСУ УНЕТЕ У "ПРЕЧИШЋЕН ТЕКСТ" 
	УРЕДБЕ



Уредба o измени и допуни Уредбе o трансформацији 
	војних установа које обављају производну и услужну делатност по принципу 
	стицања и расподеле добити и о правима и обавезама цивилних лица на служби у 
	Војсци Србије запослених у тим установама: "Службени гласник РС", број 
	10/2013-37
 

Члан 3.
Трансформација војних установа окончаће се у складу са одредбама ове 
	уредбе, најкасније до 31. децембра 2015. године.
 

Члан 4.
Ова уредба ступа на снагу осмог дана од дана објављивања у „Службеном 
	гласнику Републике Србије”.


