


	
	Zakon

	


	
				На основу члана 3. став 2. Закона о обнови након елементарне и друге непогоде („Службени гласник РС”, брoj 112/15) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				УРЕДБУ 
				о утврђивању Државног програма хитних санационих радова на објектима за заштиту од вода оштећеним у поплавама у марту 2016. године 
				"Службени гласник РС", број 78 од 18. августа 
				2017.
				Члан 1.
				Овом уредбом утврђује се Државни програм хитних санационих радова на објектима за заштиту од вода оштећеним у поплавама у марту 2016. године.
				Члан 2.
				Државни програм из члана 1. ове уредбе одштампан је уз ову уредбу и чини њен саставни део.
				Члан 3.
				Ова уредба ступа на снагу наредног дана од објављивања у „Службеном гласнику Републике Србије”.
				05 број 110-7852/2017
				У Београду, 17. августа 2017. године
				Влада
				Председник,
				Ана Брнабић, с.р.
				ДРЖАВНИ ПРОГРАМ ХИТНИХ САНАЦИОНИХ РАДОВА НА ОБЈЕКТИМА ЗА ЗАШТИТУ ОД ВОДА ОШТЕЋЕНИМ У ПОПЛАВАМА У МАРТУ 2016. ГОДИНЕ
				1. Област у којој се спроводе мере и територија на којој се спроводе мере
				Државни програм хитних санационих радова на објектима за заштиту од вода оштећеним у поплавама у марту 2016. године обухвата радове које треба хитно предузети у циљу постизања потребног степена заштите од поплава, органе државне управе надлежне за координацију, као и изворе финансирања.
				Мере утврђене овим програмом спроводе се на територији Републике Србије у складу са Одлуком о проглашењу елементарне непогоде („Службени гласник РС”, број 24/16) и Одлуком о проглашењу елементарне непогоде на територији Републике Србије („Службени гласник РС”, број 26/16).
				2. Анализа затеченог стања и настале штете и сагледавање даљих поплавних последица
				У периоду након катастрофалних поплавних таласа у 2014. години, када је поплавама било угрожено готово 25% територије Републике Србије, Државним програмом обнове оштећених водних објеката за уређење водотока, водних објеката за заштиту од поплава, ерозије и бујица и водних објеката за одводњавање („Службени гласник РС”, бр. 86/14, 103/14, 69/15, 75/15, 109/15, 33/16 и 80/16), обухваћене су деонице и локалитети водотокова на којима су хитне санације биле неопходне за обезбеђење функционалне и статичке стабилности заштитних објеката у циљу заштите угрожених подручја. 
				Ефекти ових хитних санационих радова били су позитивни што је потврђено приликом нових, односно каснијих поплавних догађаја у 2016. години – на санираним деоницама нису евидентирани проблеми у одбрани од поплава, нису забележена изливања и плављења приобалних подручја. Међутим, размере поплавних таласа, од којих су неки достигли и историјске максимуме, условиле су проглашење ванредне ситуације на целој територији Републике Србије. 
				Већ у периоду великих вода у марту 2016. године, опажен је значајан број нових критичних места и деоница, на којима је одбрана од поплава спроведена уз значајне ризике од изливања и плављења, посебно на сливу Западне Мораве, али и на другим подручјима Републике Србије. Успешно су спроведене мере одбране од поплава, а у периоду великих вода извршене су хитне интервенције у циљу постизања елементарне функционалне способности заштитних објеката и спремности за нове поплавне таласе (средства за ове радове обезбеђена су у оквиру редовног Програма пословања Јавног водопривредног предузећа „Србијаводе”).
				Након поплавних догађаја извршена је анализа стања објеката чији су резултати анализе оштећења евидентирани на заштитним водним објектима, углавном на бујичним водотоковима (Тимок, Млава, Пек, Уб, Тамнава, Топлица, Рибница, Раља, Лепеница, Јасеница, Кубршница, Бjелица, Кутинска река, Нишава, Јабланица, Грошничка река, Расина и другим), али и на заштитним објектима на великим рекама: на Дрини, Сави, Дунаву код Београда, Великој и Јужној Морави. 
				Утврђени су приоритети хитних санационих радова (на 52 локалитета и деоница), који се морају извести и на водним објектима за заштиту од спољних вода, водним објектима од унутрашњих вода, као и на бранама на којима су евидентирани високи функционални ризици, а који радови до сада нису изведени због недостатка финансијских средстава.
				Значајан број хитних санационих радова, представља и превентиву – обезбеђењем пропусне моћи корита смањује се ризик од загушења, изливања и плављења штићених подручја.
				3. Мере које треба предузети 
				Ови радови имају карактер хитних и морају се спровести након сваког поплавног таласа, због чињенице да оштећења заштитних водних објеката представљају редовне и очекиване појаве после проласка великих вода, а њихово санирање, поред редовног одржавања, најважнија је превентивна мера на очувању функционалне сигурности заштитног система.
				Оцењује се да би при појави нових великих вода била могућа нова и већа оштећења на водним објектима, као и да се због смањене пропусне моћи могу десити изливања и на другим деоницама са новим штетама. 
				Ове радове требало би започети најкасније у септембру 2017. године, са кратким роковима извршења на бујичним водотоковима, пре наиласка новог поплавног таласа и то не само на оштећеним локалитетима, већ и на деоницама на којима су уочене појаве и процеси урушавања које могу прерасти у критичне деонице и локалитете.
				Усвојена су техничка решења хитних санационих радова на водним објектима за заштиту од поплава и штетног дејства вода (насипима, обалоутврдама, регулисаним коритима, противерозионим објектима, каналима за одводњавање, бранама), који не могу бити само локалног карактера, већ морају бити усаглашени са постојећом угроженом инфраструктуром и морају обезбедити потребан степен заштите и спремност за нове поплавне догађаје. 
				4. Начин и обим спровођења мера, као и критеријуми за спровођење мера 
				Хитним санационим радовима обезбеђује се: повећана пропусна моћ корита на ширем потезу речних деоница уз линијска надвишења обала за подизање степена заштите (посебно у зони мостова и у зони насеља), санација оштећења заштитних водних објеката, (брана, насипа, обалоутврда, обала и дна регулисаних речних корита), противерозиона заштита на објектима за спречавање засипања речних корита на бујичним притокама непосредно узводно од угрожених насеља и у зони виталне инфраструктуре.
				Јавно водопривредно предузеће „Србијаводе” (у даљем тексту: ЈВП „Србијаводе”) покрећу и спроводе поступaк јавне набавке и закључују уговор са извођачем радова. ЈВП „Србијаводе” дужно је да редовно о свим фазама реализације овог државног програма извештавају Канцеларију за управљање јавним улагањима (у даљем тексту: Канцеларија), у складу са уговором којим се уређују права и обавезе у реализацији овог државног програма, закљученим између Канцеларије и ЈВП „Србијаводе”.
				ЈВП „Србијаводе” доставља Канцеларији, ради плаћања, потписан и оверен захтев за плаћање са документацијом о реализацији уговора (привремене и окончану ситуацију, фактуре, банкарске гаранције и друго) и извештајем стручног надзора. Преглед хитних санационих радова, који ће се извршити на оштећеним водним објектима, дат је у Прилогу 1 – Хитни радови на санацији критичних локалитета и деоница регулационих и заштитних водних објеката и водних објеката за одводњавање оштећеним у поплавама 2016. године, одштампан је уз ову уредбу и чини њен саставни део.
				5. Редослед спровођења мера и рокови за спровођење мера
				У току одбране од поплава на поплављеним подручјима, стручне службе ЈВП „Србијаводе” су извршиле хитне интервенције на критичним локалитетима у циљу заштите заштитне водне инфраструктуре, како би се спречиле веће штете. 
				Отклањање последица великих вода, елементарно обезбеђење стабилности оштећених објеката и обезбеђење пропусне моћи изведено је само локално, на најкритичнијим локалитетима. 
				Након снижења водостаја, извршено је снимање оштећења и започета је техничка припрема за хитне санационе радове – на одређеним локалитетима, започете су хитне хидротехничке анализе са геодетском и геотехничком припремом подлога. Напред наведене активности део су хитних мера и извршиће се док су трагови штетног дејства вода видљиви, за потребе усвајања оптималних техничких решења хитних санационих радова и у складу су са Наредбом о утврђивању Оперативног плана за одбрану од поплава за 2017. годину („Службени гласник РС”, број 5/17) и Уредбом о утврђивању Општег плана за одбрану од поплава за период од 2012. до 2018. године („Службени гласник РС”, број 23/12).
				ЈВП „Србијаводе” врши инвеститорско управљање хитним санационим радовима (припрема и спровођење процедуре јавних набавки, уговарање, увођења извођача у посао, управљање хитним санационим радовима и вршење стручног надзора).
				Очекивани ефекти хитних санационих радова су: потребна функционална стабилност санираних заштитних водних објеката (регулисаних корита, обалоутврда, насипа, канала, брана), обезбеђење пропусне моћи корита за велике воде, подизање степена заштите угроженог приобаља и инфраструктуре, локална противерозиона заштита, као и подизање отпорности подручја на нове поплавне догађаје.
				Рокови за завршетак радова условљени су метеоролошким и хидролошким условима за извођење радова на терену и очекује се да буду изведени најкасније у року од девет месеци од дана закључења уговора за извођење радова. 
				6. Органи државне управе надлежни за координацију, односно носиоци спровођења појединих мера и активности
				Канцеларија за управљање јавним улагањима и министарство надлежно за послове водопривреде координираће спровођење мера из Одељака 3. и 4. овог програма, а ЈВП „Србијаводе” носилац је спровођења тих мера.
				ЈВП „Србијаводе”, у име и за рачун Републике Србије, врши инвеститорска права са техничком припремом за извођење хитних санационих радова за обнову оштећених заштитних водних објеката. 
				Јединице локалне самоуправе донеће одлуке о мерама хитности и обезбедити решавање имовинско правних питања у складу са својим надлежностима.
				7. Процена потребних финансијских средстава и извори финансирања 
				Средства за спровођење ове уредбе у износу од 1.000.000.000 динара обезбедиће се из текуће буџетске резерве у оквиру Закона о буџету Републике Србије за 2017. годину („Службени гласник РС”, број 99/16) и распоредиће се у оквиру Раздела 3 – Влада, Глава 3.23 – Канцеларија за управљање јавним улагањима, Програм 1511 – Обнова и изградња објеката јавне намене и санирање последица елементарне непогоде, Функција 110 – извршни и законодавни органи, финансијски и фискални послови и спољни послови, Програмска активност 0002 – Координација послова након елементарне и друге непогоде, економска класификација 484 – Накнада штете за повреду или штету насталу услед елементарних непогода или других природних катастрофа у износу од 1.000.000.000 динара. 
				ПРИЛОГ 1
				Хитни радови на санацији критичних локалитета и деоница регулационих и заштитних водних објеката и водних објеката за одводњавање оштећеним у поплавама 2016. године
				
					
						
							
								Редни број
							
							
								Водоток
							
							
								 Сектор/ Деоница/ Систем /Број објекта из Оп. Плана 
							
							
								Град/ општина
							
							
								ОПИС ХИТНИХ РАДОВА НА САНАЦИЈИ/ЛОКАЦИЈА ОШТЕЋЕЊА 
							
							
								ВРЕДНОСТ Динара са ПДВ
							
						
						
							
								1
							
							
								2
							
							
								3
							
							
								4
							
							
								5
							
							
								6
							
						
					
					
						
							
								А
							
							
								
							
							
								
							
							
								
							
							
								СПОЉНЕ ВОДЕ
							
							
								
							
						
						
							
								А/1
							
							
								
							
							
								
							
							
								
							
							
								ВОДНО ПОДРУЧЈЕ „ДУНАВ” 
							
							
								
							
						
						
							
								1.
							
							
								Дунав, Јасеничка река, Тимок, Сиколска река
							
							
								Д.1./ Д.1.1.-Д.1.2.
							
							
								Неготин
							
							
								Хитни радови на санацији регулисаног корита Јасеничке реке: 1. Деоница у зони чуварнице „Србово” лева обала минор корита од km 4+560 до km 4+892 и десне обале минор корита од km 4+602 до km 4+692; 
								2. У зони чуварнице ЦС „Косно Грло” од km 0+410 до km 0+552; 3. Надвишење левог насипа у зони ЦС „Балта Маре” код Србова од km 3+090 до km 3+770; 4. Санација оштећења (рупе кроз тело насипа) насталих услед дејства јазаваца и лисица на деоницама левообалног и деснообалног насипа Јасеничке реке и левообалног насипа уз реку Тимок. 
							
							
								13.000.000
							
						
						
							
								2.
							
							
								Бели Тимок
							
							
								Д.2. /Д.2.1.
							
							
								Зајечар
							
							
								Хитни радови на санацији левог насипа Белог Тимока од km 2+600 до km 3+300 и десног од km 5+400 до km 5+500 и обезбеђење пропусне моћи на Белом Тимоку од km 0+700 до km 1+000, од km 2+500 до km 2+700 и од km 4+200 до km 4+400. 
							
							
								8.000.000
							
						
						
							
								3.
							
							
								Арнаута
							
							
								Д.2.7.
							
							
								Бољевац
							
							
								Хитни радови на санацији оштећења регулисаног корита реке Арнаута у Бољевцу од km.1+050.5 до km.1+222.50
							
							
								4.000.000
							
						
						
							
								4.
							
							
								Млава
							
							
								Д.22/Д.22.1 Д.Ђ.2. Д.Ђ.2.7.
							
							
								Пожаревац /Стари Костолац Брадарац, Маруљевац, Братинац
							
							
								Санација д.о.насипа реке Млаве од ушћа Старе Млаве до Братиначког моста од km 2+450 до km 5+665 Санација д.о.насипа реке Млаве од km 0+000 до km 2+430, израда платоа и санација цевастог пропуста на km 2+515
							
							
								58.000.000
							
						
						
							
								5.
							
							
								Пек
							
							
								Д.22/Д.22.6
							
							
								Кучево
							
							
								Хитни радови на санацији оштећења регулисаног корита Пека и Кучајнске реке у Кучеву: деоница Пека у зони градског изворишта од ушћа Кучајске реке до ушћа Посушке реке, km 1,1 и деоница Кучајске реке (од km 0+924 до km 2+000)
							
							
								15.000.000
							
						
						
							
								6.
							
							
								Млава
							
							
								Д.22.4.1, Д.22.4.2 и Д.22.4.5
							
							
								Петровац на Млави/Петровац на Млави
							
							
								Санација регулисаног корита и каскаде реке Млаве у Петровцу од km 12+350 до km 12+390, Санација д.о. и бет.парапетног зида реке Млаве у Петровцу од km 12+665 до km 13+065, Санација регулисаног корита реке Млаве низводно од моста за Добрњу од km 12+345 до km 12+783, Санација регулисаног корита Бусура од ушћа у Млаву са санацијом уливне грађевине и каскаде од km 0+000 до km 0+370, Санација леве и десне обале регулисаног корита и чишћење корита од наноса са санацијом објеката у телу насипа узводно од моста за Велико Лаоле
							
							
								19.500.000
							
						
						
							
								7.
							
							
								Дунав
							
							
								Д.6. (тех. деоница Д.6.3.)
							
							
								Београд/Палилула
							
							
								Хитни радови на санацији косине насипа реке Дунав km 50+650 - km 51+900.
							
							
								9.000.000
							
						
						
							
								8.
							
							
								Тамиш
							
							
								Д.6. (тех. деоница Д.6.3.)
							
							
								Београд/Палилула
							
							
								Хитни радови на санацији косине деснообалног насипа Тамиша, од km 52+800 до km 54+700. 
							
							
								10.000.000
							
						
						
							
								9.
							
							
								Тамиш
							
							
								Д.6. (тех. деоница Д.6.4.)
							
							
								Београд/Палилула
							
							
								Хитни радови на санацији оштећења косина круне деснообалног насипа поред Тамиша, од km 70+275 до km 72+000. 
							
							
								11.000.000
							
						
						
							
							
							
							
							
							
							
							
							
								СВЕГА А/1: ВОДНО ПОДРУЧЈЕ „ДУНАВ”:
							
							
								147.500.000
							
						
						
							
								А/2
							
							
								
							
							
								
							
							
								
							
							
								ВОДНО ПОДРУЧЈЕ „САВА”
							
							
								
							
						
						
							
								10.
							
							
								Сава
							
							
								С.4./ С.4.3.2.
							
							
								Шабац
							
							
								Хитни радови на санацији критичних деоница заштитног водног објекта: Церски ободни канал са притокама.
							
							
								27.000.000
							
						
						
							
								11.
							
							
								Сава
							
							
								С.4./ С.4.4.
							
							
								Богатић
							
							
								Санација регулационе (усмеравајуће) грађевине – напер на д. о. Дрине, сектор Црна Бара, km 2+300
							
							
								25.000.000
							
						
						
							
								12.
							
							
								Дрина
							
							
								С.4/ С.4.5.
							
							
								Прњавор
							
							
								 Поправка оштећења регулационе грађевине на десној обали реке Дрине и заштита обале, сектор С.4. у зони локалитета „Ардамовача” МЗ „Прњавор” од ст.km. km 24+700 до km 25+700
							
							
								55.000.000
							
						
						
							
								13.
							
							
								Тамнава
							
							
								С.5./ С.5.4.
							
							
								Коцељева
							
							
								Хитни радови на санацији регулисаног корита и десног насипа Тамнаве (0,6 km) од ушћа Раснице низводно до друмског моста на путу (I Б ред) Шабац–Ваљево, у зони Коцељеве. 
							
							
								15.000.000
							
						
						
							
								14.
							
							
								Уб
							
							
								С.5./ С.5.3.10
							
							
								Уб
							
							
								Хитни радови на санацији критичног локалитета реке Уб за заштиту дела насеља Уб од унутрашњих вода и великих вода реке Уб (локалитет узводно од моста у Гуњевцу 12+533 - доводни канал 1,0 km, уливна грађевина са уставом и жабљим поклопцем)
							
							
								21.000.000
							
						
						
							
								15.
							
							
								Топлица
							
							
								С.5./ С.5.7.
							
							
								Мионица
							
							
								Обезбеђење протицајног профила реке Топлице низводно од бање Врујци у дужини од 3500 m
							
							
								10.000.000
							
						
						
							
								16.
							
							
								Рибница
							
							
								Ван Оп. плана
							
							
								Мионица, насеље Паштрић
							
							
								Хитни радови на санацији десне обале реке Рибнице у селу Паштрић, km 3+350, у дужини од 50 m 
							
							
								5.000.000
							
						
						
							
								17.
							
							
								Барајевска река
							
							
								С.3.
							
							
								Лазаревац
							
							
								Хитни санациопни радови на уређењу форланда и косина корита (Барајевска река-уређење корита)
							
							
								18.000.000
							
						
						
							
								18.
							
							
								Топчидерска река
							
							
								С.3.1.6.
							
							
								Раковица
							
							
								Санација обале – потпорни зид
							
							
								10.000.000
							
						
						
							
								19.
							
							
								Сава
							
							
								С 1С 1.1
							
							
								Нови Београд
							
							
								Санација уклањање наноса из канала Галовица и Петраца у реку Саву 
							
							
								6.000.000
							
						
						
							
								20.
							
							
								Сава
							
							
								С 1С 1.1.S.1.2.
							
							
								Нови Београд и Сурчин
							
							
								Санација левог и десног насипа уз канал Галовица
								Десни насип од km 0+000 - 7+500. Леви насип од km 0+000 - 3+800.
							
							
								12.000.000
							
						
						
							
								21.
							
							
								Сава
							
							
								С 1 С 1.2
							
							
								Сурчин
							
							
								Санација, уређење принасипског појаса левообалног савског насипа од km 21+150 до km 24+758. 
							
							
								8.000.000
							
						
						
							
								22.
							
							
								Сава
							
							
								С 1
								 С 1.2
							
							
								Сурчин
							
							
								Санација латералног канала од km 36+266 до km 41+741 и дела баласта од km 36+266 до km 38+000
							
							
								10.000.000
							
						
						
							
							
							
							
							
							
							
							
							
								СВЕГА А/2: ВОДНО ПОДРУЧЈЕ „САВА”:
							
							
								222.000.000
							
						
						
							
								А/3
							
							
								
							
							
								
							
							
								
							
							
								ВОДНО ПОДРУЧЈЕ „МОРАВА”
							
							
								
							
						
						
							
								23.
							
							
								Раља
							
							
								М.1./ М.1.4.
							
							
								Смедерево/ Раља
							
							
								Хитни санациони радови на обезбеђењу пропусне моћи реке Раље у зони села Раља и комплекса Железаре, од km 0+920 до km 4+383 Деоница: од km 1+776 до km 2+429 и од km 3+377 до km 4+382 (укупна вредност 35.000.000,00) ФАЗА 1: од km 2+060 до km 2+429 и од km 3+377 до km 4+382 (вредност: 14.166.666,67) 
							
							
								15.000.000
							
						
						
							
								24.
							
							
								Велика Морава
							
							
								M.2./ М.2.2.
							
							
								Пожаревац/ Пољана
							
							
								Хитни радови на санацији десне обале реке Велике Мораве на локалитету ,,Пољана” на km 30+487 до km 30+987 – заштита насипа Велике Мораве (наставак радова из 2015 год)
							
							
								25.000.000
							
						
						
							
								25.
							
							
								Велика Морава
							
							
								M.2./ М.2.2.
							
							
								Жабари/ Пругово
							
							
								Санација Велике Мораве на локацији „Пругово” од km.29+800 до km.30+400
							
							
								27.000.000
							
						
						
							
								26.
							
							
								Рача
							
							
								М.3./ М.3.1. и М.3.2./ М.3.1.4. и М.3.2.1.
							
							
								Рача
							
							
								Хитни радови на уклањању дрвне масе из минор корита реке Рача на стационажи од km 10+215 до km 12+215
							
							
								10.000.000
							
						
						
							
								27.
							
							
								Лепеница
							
							
								М.3./ М.3.3./ М.3.3.1.
							
							
								Крагујевац
							
							
								Санација регулисаног корита реке Лепенице кроз Крагујевац на десној обали минор корита на стационажи: km 35+418.18 – клизна каскада, km 36+600 непосредно изнад улива реке Ждраљице и на km 38+412 испод улива Грошничке реке
							
							
								22.500.000
							
						
						
							
								28.
							
							
								Јасеница
							
							
								М.4. / М.4.1./ М.4.1.1. и М.4.1.6.
							
							
								Топола
							
							
								Хитни радови на обезбеђењу протицајног профила реке Јасенице на територији општине Топола од km 29+690 до km 32+930
							
							
								15.000.000
							
						
						
							
								29.
							
							
								Кубршница
							
							
								М.4./ М.4.2./ М.4.2.3.
							
							
								Смедеревска Паланка
							
							
								Хитни радови на санацији оштећења левог насипа Кубршнице од km 9+050 до km 13+280 (од ушћа реке Мали Луг до ушћа Реке Велики Луг)
							
							
								20.000.000
							
						
						
							
								30.
							
							
								Велика Морава
							
							
								М.7./ М.7.2./
							
							
								Варварин– Обреж
							
							
								Санација оштећења леве обале Велике Мораве код села Обреж од km 169+300 до km 170+150
							
							
								20.000.000
							
						
						
							
								31.
							
							
								Раваница
							
							
								М.7/М.7.1
							
							
								Ћуптија
							
							
								Санација десне обале Раванице у градском подручју Ћуприје од km 1+609 до km 1+888
							
							
								25.000.000
							
						
						
							
								32.
							
							
								Велика Морава
							
							
								М.7./ М.7.2./ М.7.2.1 М.7./ М.7.2./ М.7.2.5
							
							
								Параћин/ Доње Видово/ Параћин/ Сикирица
							
							
								Санација оштећења насипа Велике Мораве и објеката у насипу: 
								1) Санација насипа на месту процуривања скинутог и затрпаног жабљег поклопца и изливне грађевине, као и лимана на небрањеном делу 
								2) Замена жабљег поклопца са изливном грађевином на реци Великој Морави, десни насип
							
							
								7.000.000
							
						
						
							
								33.
							
							
								Белица
							
							
								М.6.2.2 / М.6.2.4
							
							
								Јагодина
							
							
								Хитни радови на обезбеђењу протицајног профила реке Белице кроз градско подручје Јагодине
							
							
								15.000.000
							
						
						
							
								34.
							
							
								Јужна Морава
							
							
								М.8./ М.8.3./ М.8.3.1.
							
							
								Алексинац/ Тешица
							
							
								Хитни радови на санацији леве обале реке Јужне Мораве код села Тешицa: 
								 1. критична деоница низводно од друмског моста у Тешици (наставак хитних санационих радова 2 фаза) 
								2. критична деоница од km 61+000 до km 63+000 (наставак хитних санационих радова 3 фаза – израда прокопа на десној инундацији реке Јужне Мораве)
							
							
								15.000.000
							
						
						
							
								35.
							
							
								Кутинска река
							
							
								М.9./ М.9.1.
							
							
								Нишка Бања, насеље Прва Кутина
							
							
								Хитни радови на санацији нерегулисаног корита Кутинске реке у дужини од 500 м у насељу Прва Кутина
							
							
								15.000.000
							
						
						
							
								36.
							
							
								Нишава
							
							
								М.9./ М.9.5./ М.9.5.1. и М.9.5.2.
							
							
								Пирот
							
							
								Хитни радови на санацији критичних деоница Нишаве од km (107+800 – 111+581): Санација оштећења регулисаног корита реке Нишаве у Пироту, санација обалоутврде и прагова од камена у цементном малтеру, заштита прагова каменим набачајем.
							
							
								35.000.000
							
						
						
							
								37.
							
							
								Јужна Морава
							
							
								М.10./М.10.8.1.
							
							
								Лесковац
							
							
								Санација оштећења левообалног насипа (150 метара) реке Јужне Мораве на 1500 метара узводно од система напера у Разгојнском Чифлуку
							
							
								30.000.000
							
						
						
							
								38.
							
							
								Јабланица
							
							
								М.10.
							
							
								Лебане
							
							
								Хитни радови на чишћењу регулисаног и нерегулисаног корита реке Јабланице кроз Лебане, у дужини од 3 km, почевши од моста на путу за село Рекарце па низводно, са санацијом оштећене леве и десне обалаутврде
							
							
								20.000.000
							
						
						
							
								39.
							
							
								Јужна Морава
							
							
								М.11./ М.11.2./ М.11.2.1. и М.11.2.4.
							
							
								Врање
							
							
								Санација оштећења насипа Јужне Мораве: 
								1) Санациони радови на надвишењу деснообалног насипа уз реку Јужну Мораву узводно од Златокопачког моста па према уливу Требешинске реке на стационажи од km 0+712,97 до km 2+035,87 
								2) Санација левообалног насипа уз реку Јужна Морава од железничке станице Врање према ушћу Врањске реке од стационаже km.0+000 до km.1+179,76 и санација испуста
							
							
								25.000.000
							
						
						
							
								40.
							
							
								Јужна Морава
							
							
								М.11./ М.11.2./ М.11.2.4.
							
							
								Врање/Златокоп
							
							
								Хитни радови на санацији канала код уставе број 1 и 2, са постављањем нових устава број 1 и 2, (код Ратајског моста) са чишћењем корита Јужне Мораве.
							
							
								30.000.000
							
						
						
							
								41.
							
							
								Рашка са Јошаницом
							
							
								М.10./ М.12.10.
							
							
								Нови Пазар
							
							
								Минор и мајор регулисаног корита река Рашке и Јошанице
							
							
								28.000.000
							
						
						
							
								42.
							
							
								Западна Морава
							
							
								ван система
							
							
								Чачак
							
							
								Елаборат хитних интервентних радова на осигурању десне обале Западне Мораве за заштиту пољопривредног земљишта у насељу Вапа код Чачка
							
							
								23.000.000
							
						
						
							
								43.
							
							
								Грошничка река
							
							
								М.3./М.3.5 Брана Нова Грошница
							
							
								Крагујевац
							
							
								Санација процуривања водозахватних кула и тела бране 
							
							
								18.000.000
							
						
						
							
								44.
							
							
								Растовничка река
							
							
								М.10./ М10.3. Брана Растовница
							
							
								Прокупље
							
							
								Ремонт и замена хидромашинске опреме у излазној затварачници
							
							
								4.000.000
							
						
						
							
								45.
							
							
								Расина
							
							
								М12.2. брана „Ћелије”
							
							
								Крушевац
							
							
								Набавка клипно-прстенастог вентила Ø 700 mm, НП 16 Набавка и уградња уређаја за пренос података са мерача нивоа воде у отвореним пијезометрима. Санација процуривања и антикорозиона заштита цевовода Ø 700 mm у излазној затварачници Рехабилитација или замена мерних инструмената система за осматрање Санација насипа у Чикарићима
							
							
								6.500.000
							
						
						
							
								46.
							
							
								Гружа
							
							
								М12.5. брана „Гружа”
							
							
								Крагујевац
							
							
								Антикорозиона заштита опреме у низводној затварачници
								– АК заштита свих цеви и затварача 
								– АК заштита бленде Ø 1200 Ремонт вентила и затварача на водозахвату
								– Ремонт ваздушног вентила
								– Ремонт затварача на водозахвату 2xØ 1000 и 1xØ 600
							
							
								5.000.000
							
						
						
							
							
							
							
							
							
							
							
							
								СВЕГА А/3: ВОДНО ПОДРУЧЈЕ „МОРАВА”:
							
							
								456.000.000
							
						
						
							
							
							
							
							
							
							
							
							
								СВЕГА А:
								 „СПОЉНЕ ВОДЕ”:
							
							
								825.500.000
							
						
						
							
								Б
							
							
							
							
							
							
							
							
								УНУТРАШЊЕ ВОДЕ
							
							
							
						
						
							
								Б/1
							
							
							
							
							
							
							
							
								САВА–ДУНАВ
							
							
							
						
						
							
								47.
							
							
								Средњемачвански
							
							
								ПК 11
							
							
								Богатић
							
							
								Хитни радови на побољшању пропусне моћи канала у Клењу
							
							
								15.000.000
							
						
						
							
								48.
							
							
								Битвански слив подслив Раденковић
							
							
								ПК 18
							
							
								Богатић
							
							
								Хитни радови на побољшању пропусне моћи канала 
							
							
								28.000.000
							
						
						
							
								49.
							
							
								Визељ
							
							
								ХМС БГ Д 1.1
							
							
								Београд/Палилула
							
							
								Хитни радови на побољшању пропусне моћи канала Визељ
							
							
								13.000.000
							
						
						
							
								50.
							
							
								Колубара
							
							
								БГ С 2.3.ХМС „Мислођин”
							
							
								Обреновац
							
							
								Хитни радови на побољшању пропусне моћи канала Мислођин у Обреновцу. Сеча шибља, уклањање дрвећа и пањева у дужини од 2.204,33 метра дужна, са утоваром и транспортом на депонију и чишћење мостова и пропуста на каналу. Са уређењем ретензије ЦС „Мислођин”
							
							
								5.200.000,00
							
						
						
							
								51.
							
							
								Колубара
							
							
								БГ С 2.8.ХМС „Бело Поље”
							
							
								Обреновац
							
							
								Хитни радови на побољшању пропусне моћи канала Стара Тамнава у Обреновцу. Измуљење канала у градској зони Обреновца дужини од 3.200,00 метара дужних (од km 0+100 до km 3+300), са утоваром и транспортом на депонију и чишћење мостова и пропуста на каналу.
							
							
								7.700.000,00
							
						
						
							
								52.
							
							
								Сава
							
							
								БГ С 2.6.ХМС „Велика Бара – Купинаце”
							
							
								Обреновац
							
							
								Хитни радови на побољшању пропусне моћи канала К2 у Обреновцу. Сеча шибља, укањање дрвећа и пањева у дужини од 4.140,00 метра дужна, са утоваром и транспортом на депонију и чишћење мостова и пропуста на каналу.
							
							
								7.100.000,00
							
						
						
							
								53.
							
							
								Сава
							
							
								БГ С.1.2.
							
							
								Сурчин
							
							
								Обезбеђење функционалности ЦС „Стари Фенек” 
							
							
								7.000.000
							
						
						
							
								54.
							
							
								Сава
							
							
								БГ С.1.2.
							
							
								Сурчин
							
							
								Обезбеђење пропусне моћи канала Петрац IV од 0+585 до 1+700. 
							
							
								6.000.000
							
						
						
							
							
							
							
							
							
							
							
							
								СВЕГА Б/1: „САВА ДУНАВ”:
							
							
								89.000.000
							
						
						
							
								Б/2
							
							
							
							
							
							
							
							
								„МОРАВА”
							
							
							
						
						
							
								55.
							
							
								Језава
							
							
								ВМ 2
							
							
								Смедерево
							
							
								Обезбеђење несметаног рада ЦС ,,Бадрика” у систему за одводњавање ,,Бадрика” у сливу реке Језаве 
							
							
								3.000.000
							
						
						
							
							
							
							
							
							
							
							
							
								СВЕГА Б/2: „МОРАВА”:
							
							
								3.000.000
							
						
						
							
							
							
							
							
							
							
							
							
								СВЕГА Б:
								УНУТРАШЊЕ ВОДЕ:
							
							
								92.000.000
							
						
						
							
							
							
								УКУПНО А+Б:
								 ХИТНИ САНАЦИОНИ РАДОВИ:
							
							
								917.500.000
							
						
						
							
							
							
								ТЕРЕНСКИ РАД, TЕХНИЧКЕ ПРИПРЕМЕ (АНАЛИЗЕ И ТЕХНИЧКА ДОКУМЕНТАЦИЈА), СПРОВОЂЕЊЕ ЈАВНИХ НАБАВКИ, УПРАВЉАЊЕ ХИТНИМ САНАЦИОНИМ РАДОВИМА И СТРУЧНИ НАДЗОР : 
							
							
								82.500.000
							
						
						
							
								
							
							
								УКУПНО:
							
							
								1.000.000.000
							
						
					
				
	

