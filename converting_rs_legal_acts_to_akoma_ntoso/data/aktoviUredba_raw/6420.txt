


	
	Zakon

	


	
				Редакцијски пречишћен текст
				
				
				На основу члана 214а ст. 1. и 4. Закона о пловидби и лукама на унутрашњим водама („Службени гласник РС”, бр. 73/10, 121/12, 18/15, 96/15 – др. закон и 92/16) и члана 42. став 1. Закона о Влади („Службени гласник РС”, бр. 55/05, 71/05 – исправка, 101/07, 65/08, 16/11, 68/12 – УС, 72/12, 7/14 – УС и 44/14), 
				Влада доноси
				УРЕДБУ
				о утврђивању лучког подручја на пристаништу за посебне намене за претовар нафте и нафтних деривата у Сремским Карловцима
				"Службени гласник РС", бр. 5 од 25. јануара 
				2017, 26 од 5. априла 2018.
				Члан 1.
				Овом уредбом утврђује се лучко подручје на пристаништу за посебне намене за претовар нафте и нафтних деривата у Сремским Карловцима у складу са Стратегијом развоја водног саобраћаја Републике Србије од 2015. до 2025. године („Службени гласник РС”, број 3/15), документима просторног и урбанистичког планирања и планским документима који се односе на управљање водама.
				Члан 2.
				Лучко подручје из члана 1. ове 
				уредбе чине катастарске парцеле бр. 3484/15, 3484/16 и 3484/17, 
				уписане у лист непокретности број 6589 Катастарске општине 
				Сремски Карловци, укупне површине 1 ha 08 а 92 m².
				Саставни део лучког подручја из става 1. овог члана је и сидриште пристаништа омеђено координатним тачкама.
				*Службени гласник РС, број 26/2018
				Члан 3.
				На основу ове уредбе извршиће се забележба лучког подручја у катастру непокретности.
				Агенција за управљање лукама доставиће потребну документацију надлежном правобранилаштву које ће извршити спровођење забележбе из става 1. овог члана.
				Члан 4.
				Графички прикази подручја и координате сидришта из члана 2. ове уредбе су одштампани уз ову уредбу и чинe њен саставни део.
				Члан 5.
				Ова уредба ступа на снагу осмог дана од дана објављивања у „Службеном гласнику Републике Србије.”
				05 број 110-385/2017
				У Београду, 24. јануара 2017. године
				Влада
				Председник,
				Александар Вучић, с.р.
				Прилози
				НАПОМЕНА ИЗДАВАЧА: Уредбом о изменама Уредбе о утврђивању лучког подручја на пристаништу за посебне намене за претовар нафте и нафтних деривата у Сремским Карловцима 
				("Службени гласник РС", број 26/2018) Графички приказ подручја и 
				координате сидришта замењени су новим Графичким приказом 
				подручја и координатама сидришта (види члан 2. Уредбе 
				-26/2018-3) 
				
				
				
				КООРДИНАТЕ ГРАНИЧНИХ ТАЧАКА ПОЛИГОНА СИДРИШТА ПРИСТАНИШТА ЗА 
				ПОСЕБНЕ НАМЕНЕЗА ПРЕТОВАР НАФТЕ И НАФТНИХ ДЕРИВАТА У СРЕМСКИМ 
				КАРЛОВЦИМА
				
					
						
					
					
						
						Тачка
						
						
						X
						
						
						У
						
					
					
						
						1
						
						
						7416099
						
						
						5010414
						
					
					
						
						2
						
						
						7416202
						
						
						5010453
						
					
					
						
						3
						
						
						7416382
						
						
						5009975
						
					
					
						
						4
						
						
						7416279
						
						
						5009937
						
					
				
				
	

