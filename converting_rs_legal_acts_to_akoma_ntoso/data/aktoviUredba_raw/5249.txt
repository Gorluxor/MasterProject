


Редакцијски пречишћен текст


На основу члана 79. Закона о одбрани (“Службени лист СРЈ”, бр. 43/94), 
	
	Савезна влада доноси


УРЕДБУ
о поступку за издавање одобрења за снимање из ваздуха територије СРЈ и за издавање картографских и других публикација
„Службени лист СРЈ“, број 54 од 8. јула 1994, „Службени гласник РС“, број 
72 од 3. септембра 2009 - др. закон


Члан 1.
Овом уредбном се уређује поступак за издавање одобрења за снимање из ваздуха територије Савезне Републике Југославије (у даљем тексту: СРЈ) за потребе премера земљишта и обалног мора и за издавање картографских и других публикација. 

1. Снимање из ваздуха 

Члан 2. 
Предузећа и друга правна лица која је овластила Савезна влада да могу вршити снимање из ваздуха територије СРЈ за потребе из члана 75. став 1. Закона о одбрани, могу снимати само ако су претходно прибавили одобрење од Савезног министарства за одбрану. 

Члан 3. 
Захтев за издавање одобрења за снимање из ваздуха територије СРЈ садржи: 
1) фирму, односно назив или име и адресу подносиоца захтева; 
2) прецизно означена подручја или појединачне објекте који ће се снимати из ваздуха (ако се текстом не може тачно дефинисати подручје, односно објекат, прилаже се одговарајућа карта или план на којима се та подручја или објекти јасно означавају); 
3) податке о томе за чије и какве потребе ће се снимати из ваздуха; 
4) податке о врсти, размеру и времену снимања; 
5) податке о предузећу, другом правном лицу или државном органу који ће снимати, развијати филмове, израдити и умножавати аерофото-снимке; 
6) податке о предузећу, другом правном лицу или државном органу који ће чувати негативе, аерофото-снимке и други фотоматеријал. 
За снимање из ваздуха појединих енергетских или индустријских објеката, уз захтев из става 1. овог члана прилаже се мишљење предузећа или другог правног лица који користи те објекте. 

Чл. 4-13.
Престали су да важе (види члан 199. Закона – 72/2009-139) 

Члан 14. 
Даном ступања на снагу ове уредбе престаје да важи Уредба о издавању одобрења за снимање из ваздуха и за премер и истраживања земљишта („Службени лист СФРЈ", бр. 43/83). 

Члан 15. 
Ова уредба ступа на снагу осмог дана од дана објављивања у „Службеном листу СРЈ".


Савезна влада
Е. п. бр. 358
1. јула 1994. године
Београд
Потпредседник,
Јован Зебић, с. р.